<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法上方钧天演范真经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>上方钧天演范真经</center></div><div class='fo'><center>经文出处:来自殆知阁</center><br/><br>
                        上方钧天演范真经<br />
　　经名：上方钧天演范真经。撰人不详。二经同卷。底本出处：《天统道藏》太平部。<br />
　　上方钧天演范真经<br />
　　集德符天履道章上<br />
　　我之上者，忠孝而敬之。我之下者，慈爱而逊之。用舍柔和之，行藏仁义之。先人而谅之，外身而照之。其于万汇也，方便而善之。其於内外也，中正而德之。还能犹是者，适道而顺矣。<br />
　　体道颐神至德章中<br />
　　有象之相，即非真相。元神之神，乃日真神。神之圣也，则在昭清觉静慧之乡。神之昏也，则居恐怒喜思忧之境。若能破此有象，而成元神之神者，则长生久视之道几哉。<br />
　　二相昭清理法章下<br />
　　无神非真，而名其鬼。真辅元神，抱阳曰仙。真为元一之晶，善佣於神也。神为元始之宗，藉晶而全也。渊哉，释有为之梦，归元相之身，即得灵光匪测，而日圣人之躬也。紫清真人而作偈云：<br />
　　道宗无为主，悟觉由心行。廓落清汉光，厄障悉抛去。真辅元始魂，秀凝霞空同。神居有间根，即得无间功。<br />
　　上方钧天演范真经竟<br />
　　<br />

                    </div></div><hr><script charset='utf-8' src='../../js/footer.js'></script></body></html>