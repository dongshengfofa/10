<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法鬻子' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>鬻子</center></div><div class='fo'><center>经文出处:来自殆知阁</center><br/><br>
                        鬻子<br />
　　经名：鬻子。周常熊撰。唐逢行珪注。二卷。底本出处：《正统遗藏》太清部。参校版本：台湾商务印书馆影印文渊阁《四库全书》本（简称《四库》本）。<br />
　　目录#1<br />
　　进鬻子表<br />
　　序<br />
　　卷上<br />
　　撰吏五帝三王传政乙第五<br />
　　大道文王问第八<br />
　　贵道五帝三王周政乙第五<br />
　　守道五帝三王周政甲第四<br />
　　撰吏五帝三王传政乙第三<br />
　　卷下<br />
　　曲阜鲁周公政甲第十四<br />
　　道符五帝三王传政甲第二<br />
　　数始五帝治天下第七<br />
　　禹政第六<br />
　　汤政天下至纣第七<br />
　　上禹政第六<br />
　　道符五帝三王传政甲第五<br />
　　汤政扬治天下理第七<br />
　　慎诛鲁周公第六<br />
　　#1目录原缺，据正文标题补。<br />
　　进鬻子表<br />
　　臣行珪言：臣闻结绳以往，书疏蔑然；文字之初，教义斯起。记言之史设，褒贬之迹聿兴；书事之官置，劝诫之门由启。於是国版稠迭，谟训昭彰，唱赞之道以弘，阐扬之理兹畅。德业弥缛，英华日新，雕琢性情，振其徽烈。逮乎周文作#1圣，鬻子称贤，意合道同，实#2申师傅。鬻子以文王降已，大启心期，明宣布政之方，广立辅成之策，足使万机留想，一代咸休，稽古有宗，发明耳目。寻其着述之旨，探其斥救之辞，莫不原道心以裁章，研神理而启沃，弥纶彝训，经纬区中，不徒赞说微言，务於遗翰而已。斋熊为诸子之首，文王则圣德之宗。熊既文王之师，书乃政教之体，虽篇轴残缺，提举犹备纪纲，譬彼盘盂，发扬有愈。臣家传儒素，积习忠良，睹明主奉师之踪，览贤者尽义之道，循环征究，妙极机神。敢率至愚，为之注解，研覃析理，以叔私情，剪截浮辞，用申狂瞽。伏惟陛下则天垂训，越极宣风，稽太上之至和，兴帝王之炯诫，股肱谅直，献替元疑，大举贤良，宁济区宇，四海革面，八表宅心，务本修文，垂拱无事。臣以草莱卑贱，识度庸浅，荷尧沐舜，击壤枢歌，周施政教之端，属听太平之咏，志存缀辑，以述矢言。简牍难周，辞意斯拙，谨以缮写，奉献阙庭。庶日月昭明，布余晖於漏隙；时雨咸洎，洒余润於纤枯。望希尘露之资，岂议沉舟之楫？天威咫尺，神魄震惊。谨上表以闻，伏听慈旨。谨言。<br />
　　永徽四年十一月二十六日，华州郑县尉臣逢行珪#3上。<br />
　　＃１『作』，《四库》本作『传』。<br />
　　＃２『实』，原作『皇』，据《四库》本改。<br />
　　＃３『珪』，原作『圭』。<br />
　　鬻子序<br />
　　鬻子名熊，楚人，周文王之师也。年九十，见文王，王曰：老矣。鬻子曰：使臣捕兽逐麋，已老矣；使臣坐策国事，尚少也。文王师之。着书二十二篇，名曰《鬻子》。子者，男子之美称。贤不逮圣，不以为经，用题纪标子。因#1据刘氏九流即道流也。遭秦暴乱，书记略尽；《鬻子》虽不预焚烧，编秩由此残缺。依《汉书·艺文志》，惟#2有六篇，今此本乃有十四篇，未详孰是。篇或错乱，文多遗阙，至敷演大道，铨撰明史，阐域中之教化，论刑德之是非，虽卷轴不全而其门可见，然邓林之枝、荆山之玉、君子余文，可得观矣。鬻子博怀道德，善谋政事，故使周文屈节，大圣谘询。情存帝王之道，辞多斥救之要，理致通远，旨趣恢弘，实先达之奥言，为诸子之首唱。织组仁义，经纬家邦，垂劝诚之风，陈弘济之术，王者览之可以理国，吏者遵之可以从政，足使贤者励志，不肖者涤心。《语》曰：《诗》三百，一言以敝之，曰思无邪。言而不朽，可为龟镜。《鬻子》论道，无邪之谓欤。幸以休务之隙，披阅子史；而书籍实繁，不能精备。至於此子，颇复留心，寻其立#3迹之端，探其阐教之旨，岂如寓言迂恢，驰术飞辩者矣，亦乃字重千金，辞高万岁#4。聊为注解，略起指归。驰心於万古之上，寄怀於千载之下，庶垂道见志，悬诸日月。将来君子，幸无忽焉。<br />
　　#1『因』，《四库》本作『同』。<br />
　　#2『惟』，《道藏》本原作『虽J，误。今据文义及《四库》本改。<br />
　　#3『立』，《四库》本作『力』。<br />
　　#4『岁』，《四库》本作『袄』。<br />
　　鬻子卷上<br />
　　华州郑县尉逢行珪注<br />
　　撰吏五帝三王传政乙第五<br />
　　撰，具也。吏者，为政之具也。又，撰，博也，言王者布政施令，其在博求於良吏也。贤者举之，不贤者不预，言五帝三王政道可以百代传行者。乙，次於甲，以此明政之次也。<br />
　　政曰：<br />
　　政者，法教也。此明帝王之政事，以为法教可称也。<br />
　　君子不与人谋之则已矣，<br />
　　言君子修於内，理於外，端其形，正其影，体真德之要#1，守冲妙之机，言出以成教方，谋事叉为法则。苟於政而不预，岂#2妄为之哉？所以止也。<br />
　　若与人谋之，则非道无由也。<br />
　　君子不以人谋，则已矣。若与人谋，务存大道而言之，不以违道饰非，不以苟命求正#3。由，用也。<br />
　　故君子之谋，能必用道，<br />
　　君子终日言#4而不离体要，谋於政事而感#5由於道。故同於道者，道亦得之；非道之言，君子不用也。<br />
　　而不能必见受；<br />
　　众目视於伪，不留视於真；众心耀於名，不能察於实。夫庸主叉惑於众，岂能受於道教哉？故君子之道，不叉见纳也。<br />
　　能必忠，<br />
　　尽心论道而必竭忠尽道。言不邪谲也。<br />
　　而不能必入；<br />
　　尽忠论道，圣君叉纳，庸主所难。故有道之君，上下亲爱，忠谠进用，智卫无隐。以石投水，何龃龉哉。而不明之主，君臣疏忌，小人侍侧，端正弃遗，谄佞是亲，忠信不用，掩目而视，岂不惑欤。铃忠言之不入。<br />
　　能必信，<br />
　　言君子不苟合，不妄言，正色端辞，澄清真实，必存之於信也。<br />
　　而不能必见信。<br />
　　信言不美而合於道。庸主惑於众邪，岂信用君子之言乎？言不以见信也。<br />
　　君子非人者，不出之於辞，而施之於行。<br />
　　言君子但为善，将以攻恶，善不自是，恶不非人，施之於行，不显之於言说也。<br />
　　故非非者行是，<br />
　　言是非於人，是所同也。非於人者，人亦非之。君子将非於人，终不以非非人；自行是道，以论彼之非。<br />
　　恶恶者行善，<br />
　　善恶在身，是所共也。君子务善以攻恶，不以恶恶於人，所以彰恶於行善道也。<br />
　　而道谕矣。<br />
　　谋事铃忠，出言叉信，行善以攻恶，显是而明非，不苟求所以知，而道德自明也。<br />
　　大道文王问第八<br />
　　夫道者，覆天地，廓四方，斥八极，高而无际，深不可测，绵六合，横四维，不可以言象尽，不可以指示说，应无问之逶，终政教之端，包万物之形，彰三光之外，为而不有，行而不见。有道之王，动而同之，妙用无穷，故谓之大。文王因用无穷，故谓之大师问#6道，可为永则，因以名篇也。<br />
　　政曰：昔者文王问於鬻子：<br />
　　昔者，言往日也。虽临驭亿兆而不独专，从师问道以求政衍之门#7。<br />
　　敢问人有大忘乎？<br />
　　尊师道，故曰敢问。文王思存大道以终政事，心述在於经远，所以先问於大忘也。<br />
　　对曰：有。<br />
　　鬻子前答文王，言有大忘也。<br />
　　文王曰：敢问大忘奈何？<br />
　　鬻子前不即以指答者，故引成文王之问。文王欲然#8终大志之理，故曰其事奈何矣。<br />
　　鬻子曰：知其身之恶而不改也，以贼其身，乃丧其躯。<br />
　　过则勿惮改，终日不为恶。恶去於身也，岂但墨面髡发是为形余#9哉？故其蚩尤见诛，四凶就戮，夏癸绝祀，商辛覆宗。贼身害躯，破家失国，其行如此，是为大忘也。<br />
　　其行如此，是谓之大忘。<br />
　　终成所答之事。<br />
　　贵道五帝三王周政乙第五<br />
　　夫为政以德，必贵於道，为化国之福焉。当文王之时，而通称三王者，据近以及远，明道以同也。周者，合也，备也，言五帝三王贵道，其政能合若一也，而无所不备也。<br />
　　昔之帝王，<br />
　　昔者，在昔贵道德之帝王。称昔者，以远喻近，为之劝也。<br />
　　所以为明者，以其吏也。<br />
　　言帝王而有圣明之称者，皆委贤吏，使在显职，故道化兴而万国宁，明圣不独运也。<br />
　　昔之君子，其所以为功者，以其民也。<br />
　　人惟邦本#10，得众斯昌；建极乘时，必资兆庶；人皆效力#11，以成其功也。<br />
　　力生於神，<br />
　　王者有国#12，叉先灵佑；皇天上帝，社稷山川，神逵玄符，无不来会。成汤降神，受夏大命；武王梦神，遂大戡殷。夫冥运两仪，鼓动万物，岂有使之然哉。莫不大化於自然玄应而义用造之非我，理自相符，故曰力生於神者也。<br />
　　而功最於吏，<br />
　　王者度政施令而不自为#13，叉属贤能以任使之，故天下和平，人知所保。此贤史善最之功也。<br />
　　福归於君。<br />
　　俊德在官，尽心竭力，人敦其道，俗顺其教，上下相亲，而德交归焉。国土平康#14，而为君之福者也。<br />
　　昔者五帝之治天下也，<br />
　　五帝谓黄帝、颛顼、高辛、唐、虞也。<br />
　　其道昭昭，若日月之明然，若以昼代夜然。<br />
　　日月运明，明不私照，叉须幽显，始终不息，故昭昭然所不舍也。夫圣人与天地合德、日月齐明，道大不沦，可以崇远也#15。<br />
　　故其道首首然。万世为福、万世为教者，唯从黄帝以下、舜禹以上而已矣。<br />
　　首者，始也，言五帝之道常为万代之始，后之不能加也。夫黄帝始垂衣裳，造书契，置史官，为舟楫以济不通，服牛乘马，立栋宇重门，击柝以待暴客，为杵臼以利万姓，作弧矢以威天下，造律管，兴封禅。颛顼平九黎之乱，人神不杂，万物有序。高辛氏作鞠转、钟鼓、莞席。帝尧茅茨不剪，土阶三尺，夏日葛衣，冬日鹿裘，荡荡乎人无能名焉，巍巍乎其有成功也。帝舜少而至孝，尧闻聪明而用之。舜乃举禹为司空以平水土，弃为后稷以播百谷，卨为司徒以教百姓，皋陶为士师以理狱讼，垂为共工以典众作，益作朕虞以育草木，伯夷为秩宗以典三礼，夔为乐政以和神人。舜弹五弦之琴，歌《南风》之诗。夏禹栉风沐雨，冠履不顾，敷九土，乘四载，凿龙门，辟伊阙，导百川，建万国。微禹之功，人皆鱼矣。帝王之功，莫此为盛，故百代不易，为福为教也。<br />
　　君王欲绿五帝之道而不失，则可以长久。<br />
　　言君王但因循五帝之道而常行用，无所为替，则可以长保宗庙社稷，以为人始也。<br />
　　守道五帝三王周政甲第四<br />
　　执大象而天下往，明道不往，则道不可暂离所也。<br />
　　圣人在上，贤士百里而有一人，则犹无有也。<br />
　　言圣王在上，化被苍生，德周万物，虽百里而有一贤士，以圣道广宣，贤迹不见，其贤虽多，则若无有也。<br />
　　王道衰微，暴乱在上，贤士千里而有一人，则犹比肩也。<br />
　　王道衰微，暴虐乱政，人皆思德，虽千里有一贤士，其若比肩。言贤人不可得也。<br />
　　撰吏五帝三王传政乙第三<br />
　　帝王所以安国家，行政教，其在良吏乎。言必博广以取也。<br />
　　故曰#16：民者，贤不肖之杖也，贤不肖皆具焉。<br />
　　贤者，德行之名；不肖者，顽嚣之谓。夫贤与不肖见於行，此二者同出於性而异名，皆杖於最灵，各有定分矣。天下之广，黎庶之众，贤与不肖自皆具焉。<br />
　　故贤人得焉，不肖人休焉。<br />
　　言贤者不自求进而村为时须，王者必任，贤人所以得也；不肖者非自求退而行无所取，不登政事，是以休废也。<br />
　　杖能侧焉，<br />
　　有过人之智，叉矜其能；恃能矜智，必违常道。轻躁所至危僻，故曰杖能侧焉。<br />
　　忠信饰焉。<br />
　　怀尽忠之节，必修於道。修身贵真，履行务实，由於正路。礼、义、仁、信以文饰其身也，故曰忠信饰焉。<br />
　　民者，积愚也。<br />
　　冥然无知，愚之谓也。<br />
　　虽愚，明主撰吏焉，必使民兴焉。<br />
　　言明主推心於人，以取良史而不独任也。<br />
　　士民与之，明上举之；<br />
　　得於众心，善於政事，上所以举用之也。<br />
　　士民若之#17，明上去之。<br />
　　若如人者#18，贤愚之间、政既不与，所以斥去之也。<br />
　　故王者取吏不忘，必使民唱然后和。<br />
　　人主总群谋以观众，知明以探风声，察於下言以求得失，取贤人以宣政化。推己取贤，唯圣者能之。<br />
　　民者，吏之程也。<br />
　　程，法式也。知之在下，是故取吏之法式，察之於众庶人者，若之也。<br />
　　察吏於民，然后随。<br />
　　人与之，主举之；人若之，主去之。此随之也。<br />
　　政曰：民者，至卑也，<br />
　　极卑下也。<br />
　　而使之取吏焉，必取所爱。<br />
　　圣主不违人以独用也。<br />
　　故十人爱之，则十人之吏也；百人爱<br />
　　之，则百人之吏也；千人爱之，则千人之吏也；万人爱之，则万人之吏也。<br />
　　自此已上，皆言人之情好之德行，各有所爱乐之，多少殊别也。<br />
　　故万人之吏，撰卿相矣。<br />
　　人爱之多，则必堪为政事。赫赫师尹，民具尔瞻。主之所拔，不可失贤也。<br />
　　卿相者，诸侯之丞也。<br />
　　卿相者，人主之杖，故为诸侯之丞也。<br />
　　故封侯之土，秩出焉。<br />
　　贤者得之，列土封疆。得自家臣，故曰秩出焉。<br />
　　卿相者，侯之本也。<br />
　　政之兴亡，在於卿相。得贤者和辑，失贤者离散，故为侯之职，在卿相也。<br />
　　鬻子卷上竟<br />
　　#1『要』，《四库》本作『安』。<br />
　　#2『妄』，《四库》本作『安』。<br />
　　#3『正』，《四库》本作『王』。<br />
　　#4『言』，《四库》本作『言之』<br />
　　#5『感』，《四库》百子本作『咸』，是。<br />
　　#6『问』，《四库》本作『闻』。<br />
　　#7《道藏》本原脱『求』字；今据文义及《四库》本补。又，《道藏》本『门』一字下原有『曰』字，疑原文『文王问於鬻子』后当有『曰』字，错衍至注文中；今据《四库》本删。<br />

                    <br>
                        　　#8『然』，《四库》本作『熊』。<br />
　　#9『余』，《四库》本作『食』。<br />
　　#10『人』，《四库》本作『民』。<br />
　　#11此句《四库》本作『人效其力』。<br />
　　#12『王』，《四库》本作『生』。<br />
　　#13『度』，《四库》本作『发』。<br />
　　#14『土』，《四库》本作『士』。<br />
　　#15『崇』，《四库》本作『端』。<br />
　　#16『故』，《四库》本作『政』。<br />
　　#17『若』，《四库》本作『苦』。<br />
　　#18此句《四库》本作『如苦人者』。<br />
　　鬻子卷下<br />
　　华州郑县尉逄行珪注<br />
　　曲阜鲁周公政甲第十四<br />
　　曲阜之地方七百里，少昊之墟，是鲁周公所封之邑，以周公裨益政礼，故称之以为篇耳。<br />
　　政曰：昔者鲁周公曰：吾闻之於政也，<br />
　　称周公之言，以明政者也。<br />
　　知善不行者谓之狂，<br />
　　善者，体道怀德也。人主行善於上，<br />
　　百姓变善於下，尧之日比屋可封。<br />
　　知善道之为善而不行用者，是狂悖<br />
　　之人也。<br />
　　知恶不改者谓之惑。<br />
　　恶者，贼以丧躯。人主为恶於上，则<br />
　　百姓为恶而不悛者，是昏惑#1。<br />
　　夫狂与惑者，圣王之戒也。<br />
　　知善而不行，知恶而不改，铃至狂惑<br />
　　者。此圣王之明戒也。<br />
　　道符五帝三王传政甲第二<br />
　　夫开国崇基，必先於道。道既符合，无往不贞#2。影响相同，自然合应。甲者，先於乙也。<br />
　　不肖者，不自。谓不肖也，<br />
　　肖者，类也。言不类不似也。自知贤不肖，是为明也。不似之人，岂自称哉？言不知也。<br />
　　而不肖见於行。<br />
　　丹朱傲虐，无拾昼夜；额额肆恶，曾<br />
　　无休息。此则见於外不以隐微者<br />
　　也。<br />
　　虽自谓贤人，犹谓之不肖也。<br />
　　不肖者岂自谓不肖哉？以贤者视<br />
　　之，不肖之逵见矣。虽以彼贤，以自<br />
　　贤，人岂以为贤乎？<br />
　　愚者，不自谓愚，而愚见於言。<br />
　　昧道不德之人，岂自称其愚蒙哉？<br />
　　而愚迹见於辞说也。<br />
　　虽自谓智人，犹谓之愚。<br />
　　愚者岂自以为愚哉？以智视之，愚<br />
　　迹见矣。虽以彼智，以自智，人岂以<br />
　　为智？<br />
　　数始五帝治天下第七<br />
　　言帝者，年数之始，以记其佐帝及升位之年数也。天下者，岂可妄#3理哉□亦由积德累业以有之也。言五帝之道相缘为政，故同称之也。<br />
　　昔者帝颛顼，<br />
　　黄帝正妃曰嫘祖，生昌意。昌意生颛顼，为高阳氏，在位七十八年。<br />
　　年十五而佐黄帝，<br />
　　轩辕氏，少典次子，父曰帝鸿氏，母<br />
　　曰附实，见大电光绕北斗枢星照野，<br />
　　感而孕，二十五月生#4，以土德王，故<br />
　　曰黄帝，在位百年。颛顼自幼年以<br />
　　翼佐黄帝也。<br />
　　二十而治天下。<br />
　　升为天子也。<br />
　　其治天下也，上绿黄帝之道而行之，<br />
　　因修黄帝之道而行其政令，不改革<br />
　　也。<br />
　　学黄帝之道而常之。<br />
　　化迹不及#5，所以效也。效其通道而<br />
　　常用之。<br />
　　昔者帝誉，<br />
　　黄帝正妃生玄嚣，玄嚣之子生·帝誉，德日新，故曰高辛，在位七十年矣。<br />
　　年十五而佐帝颛顼，三十而治天下。<br />
　　佐颛顼以理天下，三十而升为帝也。<br />
　　其治天下也，上绿黄帝之道而明之，<br />
　　言德稍下，不能尽行黄帝之道，但明之而已矣。<br />
　　学帝颛顼之道而行之。<br />
　　政教所为，效颛顼而行#6。其言不能常习之也。<br />
　　禹政第六<br />
　　伯禹，夏后氏。言禹功锡玄珪，德谐元始，任贤立政#7，以致太平，可为法则。故以名篇矣。<br />
　　禹之治天下也，<br />
　　黄帝玄孙，祖颛顼，姓姒，名文命，字高密，在位九年，受禅成功，曰禹。受舜禅以临天下。<br />
　　得皋陶，得杜子业，得既子，得施子黯，得季子宁、得然子堪，得轻子玉。<br />
　　此以上七大夫之姓名也。<br />
　　得七大夫以佐其身，以治天下，以天下治。<br />
　　言帝王独治天下，虽则圣德，皆俟贤佐以辅之，故得天下人安也。<br />
　　汤政天下至纣第七<br />
　　言成汤放无道之桀，以统万机而理天下，得贤大夫赞佐而致太平，至纣昏惑以失国，故终始书之以名篇。<br />
　　汤之治天下也，<br />
　　汤姓子，名履，字天乙。除虐去残曰汤。征葛伯，放杰，顺取天下以理也。<br />
　　得庆誧、伊尹、湟里且、东门虚、南门蠕、西门疵、北门侧。<br />
　　伊尹，有莘氏媵臣以为相。东门等，并姓名也。<br />
　　得七大夫佐以治天下，而天下治。<br />
　　七大夫皆有贤行，斥救弼谐，故得天下咸又也。<br />
　　二十七世，<br />
　　自汤至纣，父子兄弟相承二十七代也。<br />
　　积岁五百七十六岁至纣。<br />
　　夏曰岁，此除即位之年也。<br />
　　上禹政第六<br />
　　以五声听政，克勤于邦，可以为上也。<br />
　　禹之治天下也，以五声听，<br />
　　九重幽深，下言难进，所欲百姓反斥救之事，故悬置五声，招之以听政也。<br />
　　门悬钟、鼓、铎、磬，<br />
　　悬之於龚□也。<br />
　　而置鼗，<br />
　　置於地也。<br />
　　以得四海之士。<br />
　　四海之士有进於言者，爻造五声以挥击传闻也。<br />
　　为铭於龚□，<br />
　　悬乐器之具，刻铭於其上也。<br />
　　曰：教寡人以道者击鼓，<br />
　　鼓以动物，故动合於道也。<br />
　　教寡人以义者击钟，<br />
　　钟，金声也。以合於义，故教义者击钟也。<br />
　　教寡人以事者振铎，<br />
　　铎，金铃木舌也。所以事务有可行为所欲言者，以振铎也。<br />
　　语寡人以忧者击磬，<br />
　　忧者，声悲。磬声消燥而近於悲，故忧而击磬也。<br />
　　语寡人以狱讼者挥鼗。此之谓五声。<br />
　　讼狱之事务於疾速，故挥鼗以陈之。此以上并刻铭於簨□之文也。<br />
　　是以禹尝据一馈而七十起，日中而不暇饱食，<br />
　　急於政事，无暇安於一食，所以示接士急之也。<br />
　　曰：吾犹恐四海之士留於道路。<br />
　　常行之处，非所宜忧也#8。<br />
　　是以四海之士皆至。<br />
　　事必得道，必合上下，应会无不至也。<br />
　　是以禹当朝廷间也，可以罗爵。<br />
　　不暇饱食，听政不痕，朝廷闲静，然后无事也。<br />
　　道符五帝三王传政甲第五<br />
　　夫君子将入其职，旭旭然如日初出。入#9，昭昭然，人保其福。既去，暗暗然，人失其教。此得政典符合之谓也。<br />
　　夫国者，卿相世贤者有之。<br />
　　有国则有卿相。贤德者，卿相之具；人与之，主用之#10。不贤者岂能用之哉？<br />
　　有国无国，智者治之。<br />
　　夫有国者，岂自宁、岂自乱也？所以安者，智谋之力也。<br />
　　智者，非一日之志。<br />
　　积功累业，行道不倦，以成其志。<br />
　　治者，非一日之谋。<br />
　　谋者，心思也。树德以为尚宽重道，修政作教以至诚平之咨。谋非一日之所能致也。<br />
　　治志治谋#11，在於帝王，然后民知所保，<br />
　　夫君上有道，化行於下，远近慕义，四境无虞，百姓淳和，盗贼屏息，故人知所安也。<br />
　　而知所避。<br />
　　富贵贫贱不相犯，仁义礼智由其门#12，无违政教，下民为福，是知所避也。<br />
　　发教施令为天下福者，谓之道。<br />
　　先之以博爱，陈之以德义，先之以敬让，道之以礼乐，不夺人时，不干人利，故得祸乱不作。为福之道，此之谓欤？<br />
　　上下相亲，谓之和。<br />
　　至德以教之，要道以治之，上下同心，是谓和矣。<br />
　　民不求而得所欲，谓之信。<br />
　　日出而作，日没而息，不劳於事，不苦烦苛，甘其食，安其居，、乐其业，此岂外求之哉？上有行道之君，是所政者可谓之大信矣。<br />
　　除去天下之害，谓之仁。<br />
　　兼爱万物，慈恻外施，至若成汤征葛伯、放桀於南巢#13，夏禹之别导山川、置立州国，故得天下免於慕乱，百姓宅其所居。仁远乎哉，斯至七也。<br />
　　仁与信，和与道，帝王之器。<br />
　　此四者，帝王有天下之器，所以乐推也#14。苟有违之，而天下离叛，非其所有也。<br />
　　凡万物皆有器，<br />
　　所用利之，是以为器；而违其用，岂得其器哉。<br />
　　故欲有为不行其器者，虽欲有为，不成。<br />
　　惟名与器不可假人。其所营为，必以其器用。得其器也，故和之#15；不行其器，於利远矣，岂有成哉。<br />
　　诸侯之欲王者亦然，不用帝王之器者不成。<br />
　　言天下之大，神器之重，非其王者，难以处之，王气而来，可以宰割#16。必行仁与信、和与道，然后可招怀万姓，奄有四维。西伯以敬让兴邦，南阳以七道得政，非其人也，岂妄成之哉。<br />
　　汤政汤治天下理第七<br />
　　天地设而万物生，阴阳化而四时定。分别统理#17，为政之方；极於始终，可成法则也。<br />
　　天地辟而万物生，<br />
　　乾，其静也专一，其动也正直；坤，其静也翕敛，其动也开辟。是以广大而生万物也。<br />
　　万物生而人为政焉。<br />
　　政也者，所以正於天地也。言天地生万物不能相使，不能相制，须人以为政以正之。无其政也，则万物不理也。<br />
　　无不能生而无杀也，<br />
　　言天地能生而不能无杀。<br />
　　唯天地之所以杀，人不能生。<br />
　　天之能生，唯天杀之可也。夫唯天杀之，人岂生之哉？是不能生之也。<br />
　　人化而为善，<br />
　　万物之中，人其为贵，化而为善，理亦天常也。<br />
　　兽化而为恶。<br />
　　禀气以生，不有知饰#18，非人之类，岂不恶哉。<br />
　　人而不善者，谓之兽。<br />
　　人化而为善，是曰天常。今为不善者，与彼飞虚跖实亦何以异矣#19。<br />
　　有天然后有地，<br />
　　天在於上，地在於下，先天后地，理亦自然。<br />
　　有地然后有别，<br />
　　三才克定，万物区别。<br />
　　有别然后有义，<br />
　　夫妇之义着，君臣之义彰也。<br />
　　有义然后有教，<br />
　　百官立，政教行；父子存，家设教。所以效达於上也。<br />
　　有教然后有道，<br />
　　教迹逵既彰，约之以道；苟乖其道，物无以安。<br />
　　有道然后有理，<br />
　　事名各立而理自存。<br />
　　有理然后有数。<br />
　　名理既彰，以统之#20。夫数以一终十，乃至千万勺九九之数，天之运度，亦数之义也。<br />
　　日有冥有旦，有昼有夜，然后以为数。<br />
　　天有三百六十度，一日一度，三百六十日一周天；一日之中，昼夜百刻，以定之为数也。<br />
　　月一盈一亏，月合月离以数纪。<br />
　　一岁之中有十二月，一月有亏有盈。日月或合於次，或离於次，终於一岁。日穷於次，月穷於纪，星回于天，数将几终此。则日月星辰运行至十二月，皆周匝於故处。纪，犹会者也。<br />
　　四者皆陈，以为数治。<br />
　　春夏秋冬各统於一岁之日月也。此以上为政之道，当法则也。<br />
　　政者，卫也。始终之谓卫。<br />
　　政者，正也。所以正理天下，以为之·天周卫，始化之，终安之，无得之也。<br />
　　慎诛鲁周公第六<br />
　　刑法有伦，宜於时政；好生之德，理适典章。故明圣之资，辅成周室，诫劝之道，可得称言。国之大经，在於赏罚，二者或替，将何训焉？<br />
　　可为政先，故纪之为篇目矣。<br />
　　昔者，<br />
　　此昔者，往日之辞也。<br />
　　鲁周公使康叔往守於殷，<br />
　　康叔，周公母弟也，卫三监之地。殷人数叛，故使贤母弟王也。<br />
　　戒之日：与杀不辜，宁失有罪。<br />
　　人命所悬，理须详正；夫刑或滥，其何则焉？故不可轻杀不辜，宁可失於有罪。此亦宽仁之道也。<br />
　　无有无罪而见诛，<br />
　　罚而不明，虽刑不禁。言罚必施於有罪也#21。<br />
　　无有有功而不赏。<br />
　　赏而不明，虽赏不劝。言赏必加於有功也。<br />
　　戒之，封，<br />
　　重称戒者，所以示於殷勤。封，康叔名也。<br />
　　诛赏之慎焉。<br />
　　诛赏者#22，国之柄也。怒而加诛，未必当罪；喜而行赏，不必当功。且赏僭惧及於淫#23，诛滥则惧及於善。赏得其功则贤人以劝，罚得其辜则奸人以息。此不可不审慎之。<br />
　　鬻子卷下竟<br />
　　#1《四库》本后有『之人也亡』三字。<br />
　　#2『贞』，《四库》本作『真』。<br />
　　#3『妄』，《四库》本作『忘』。<br />
　　#4此句，《四库》本作亡『十四月生』。<br />
　　#5『化』，『四库》本作『比』。<br />
　　#6《道藏》本『效」原衍作『效效』。今据《四库》本改。<br />
　　#7『任』，《四库》本作『仁』。<br />
　　#8『忧』，《四库》本作『留』。<br />
　　#9『入』，《四库》本作『光』。<br />
　　#10『主』，《四库》本作『王』。<br />
　　#11《道藏》本『志』前原脱『治』字。今据《四库》本补。<br />
　　#12『智』，《道藏》本原作『则』，误。今据文义及《四库》本改。<br />
　　#13『於』，《道藏》本原作『保』，误。今据文义及《四库》本改。<br />
　　#14『推』，《四库》本作『用』。<br />
　　#15此句，《四库》本作『得其用也，故达之』。<br />
　　#16此句，《四库》本作『难以处王之器而未可以宰割』。<br />
　　#17『别』，《四库》本作『则』。<br />
　　#18『饰』，《四库》本作『识』。<br />
　　#19『验』，《四库》本作『渡』。<br />
　　#20此句，《四库》本作『数统之矣』。<br />
　　#21『必』，《道藏》本原作『不』，误。今据文义及《四库》本改。<br />
　　#22此句，《道藏》本原作『赏之重』，不通。今据《四库》本、百子本校改。<br />
　　#23此句，《四库》本作『赏僭则惧及於淫』。<br />
　　<br />

                    </div></div><hr><script charset='utf-8' src='../../js/footer.js'></script></body></html>