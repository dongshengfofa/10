<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法黄石公素书一' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>黄石公素书一</center></div><div class='fo'><center>经文出处:来自殆知阁</center><br/><br>
                        黄石公素书<br />
　　经名：黄石合素书。旧题秦黄石公着。宋魏鲁注。一卷。底本出处：《正统道藏》太清部。<br />
　　黄石公素书<br />
　　目录＃１<br />
　　序<br />
　　黄石公素书<br />
　　五者一体章第一<br />
　　正道如生章第二<br />
　　求人之志章第三<br />
　　德宗章第四<br />
　　尊义章第五<br />
　　安礼章第六<br />
　　#1目录原缺，据正文标题补。<br />
　　黄石公素书序<br />
　　摄褒信县令将仕郎太<br />
　　常寺协律郎魏鲁上<br />
　　黄石公盖镇星降灵，昊天长瑞，助圣君之德，资贤臣之谋，述五常之规仪，垂不朽之教诚。上有道德治国之行，中有全身保命之术，次有霸业匡邦之理，备而无遗。子房得之，一匡天下；武侯习之，独霸三川。呜呼君如，礼乐生知，机钤天授。未有道德仁义不合於斯文，而成功业者也。鲁，岩谷贱士，滥窥圣玄，言质而既惭不文，义浅而莫穷幽旨，有所讹谬，以俟将来。<br />
　　黄石公素书<br />
　　五者一体章第一<br />
　　夫道、德、仁、义、礼，五者一体也。<br />
　　夫有道者必有德。德者必怀仁。既怀其仁，必行其义。故有道、德、仁、义之君，必以礼下於人。是以道、德、仁、义、礼五者，阙一不可也。<br />
　　道者，人之所蹈，使万物各得不失其由。<br />
　　君不违民利，使民遂成其性，为之道理。<br />
　　德者，人之所得，使人各得其所欲。<br />
　　为君之道，处其厚，不处其薄，法於天道，不言而信。<br />
　　仁者，人之所亲，<br />
　　为人君亲万姓皆如赤子，使民仰之如慈亲，故云人之所亲。<br />
　　有慈惠恻隐之心，以遂其生成。<br />
　　慈者，常念万物、恐失其所谓之慈。惠者，赐也，与也，重人之才而与方便、各得其所谓之惠。恻隐者，能悯恻于微细，忧及于人，常念之如赤子也。<br />
　　义者，人之所宜，赏善罚恶，以成功立事。<br />
　　惩奸劝善、济弱扶危谓之义。赏善者，不以私嫌而废功。罚恶者，不以亲戚而免诛。然后可以成功立事也。<br />
　　礼者，人之所履，夙兴夜寐，以成人伦之序。<br />
　　夫为人君之长，昼夜恭勤于礼节，乃能化被于人伦，令尊卑有序，使非法不行，谓之传教。《诗》云：人而无礼，胡不遄死。<br />
　　夫欲为人之本，不可无一焉。故贤人君子，明乎盛衰之道，通乎成败之数，<br />
　　能审乎盛衰者，谓之贤人。君有道即就，明其盛也，君无道即隐，明乎衰也。通乎成败者，君有道能匡君之美，君无道终不同其丑而故为恶也。虽居败世而不亡身，故云通。<br />
　　审乎理乱之势，达乎去就之理，<br />
　　君有道则理，可就而成之；君无道则乱，可拾而去之。故曰去就之理也。<br />
　　故潜居抱道，以待其时。<br />
　　潜者，隐也。贤人君子混于世，非遇明君而不显其道。故曰待其时也。<br />
　　若时至而行，则能极人臣之位；<br />
　　君臣道合，能建立事功、华夷归德，自然位极人臣。若非道而处，虽得之，不久也。<br />
　　得机而动，则能成绝世之功。<br />
　　机者，谋也。夫人藏机于心，如弩之有关也，若审其物而发，则物无不中。乘其时而动，即物无不成。故弩不可虚发，机不可乱施。弩虚发即狂，机乱施即败。惟得时而动，得机而发，则如神而成功也。<br />
　　如其不遇，没身而已。<br />
　　没者，隐也。言君臣道不相合，不可以赞，则隐之于世。身不可妄仕；身不仕，无祸及也。<br />
　　是以其道足高而名垂于后世，谓之圣人。,<br />
　　言行此道者皆履于高贵，名播后代，是以谓之圣人。<br />
　　正道如生章第二<br />
　　德足以怀远，<br />
　　不顾小节而谋远大，是谓有德。<br />
　　信足以一异，<br />
　　天之於人无言，而四时行，寒暑不差毫厘。故君子法於天，不可无信。设彼法度，终始如一。<br />
　　义足以得众，<br />
　　不私於财，不厚於己，然后能伏其众也。<br />
　　才足以鉴古，<br />
　　才，非文才也，谓公才也。能思前王之行有美德者行之，其不善者省而非之，此为鉴古。<br />
　　明足以昭一下，<br />
　　夫君子处人之上，如镜在台，无物不照。能参人是非，故为明君也。<br />
　　此人之俊也。<br />
　　行此五事，得名之俊才也。<br />
　　行足以为仪表，<br />
　　所行之事，动合规仪，众取则於我，而为仪表。<br />
　　智足以决嫌疑，<br />
　　避嫌远疑，是为有智。<br />
　　信可以守约，<br />
　　受君之命，虽万里越境而守信，不可移也。<br />
　　廉足以分财，<br />
　　不厚己而薄人。<br />
　　此人之豪也。<br />
　　能行斯四者，得名之豪士。<br />
　　守职而不废，<br />
　　不旷其位而行令，谓之不废。<br />
　　处义而不回，<br />
　　事君尽忠、见危致命而匡救不移，谓之不回。<br />
　　见利不苟得，临难不苟免，此人之杰也。<br />
　　非道之利，岂可苟得乎？合义之难，岂可苟免乎？是谓人杰。<br />
　　求人之志章第三<br />
　　绝嗜禁欲，所以除累。<br />
　　君若耽玩於一事，则使民废其业，竞以所好来求宠也。多欲，即牵累其心。是以不耽、不欲，自然无其累也。<br />
　　抑非损恶，所以攘过。<br />
　　抑者，遏也，遏其是非之心。损者，灭也，灭其造恶之事。可以除己之过。<br />
　　贬酒节色，所以无污。<br />
　　酒色於人，损而无益，使人神不清、智不明。神浊即喊算，智暗即听政不审也。 <br />
　　避嫌远疑，所以不俟。<br />
　　处於嫌疑，宁无祸息？<br />
　　博学切问，所以广智。<br />
　　前王之教，传於典籍；博而览之，以成学业。切问者，有不明之义，切而问之，以广其智。<br />
　　高行微言，所以修身。<br />
　　高行者，处下而不深，居众而不群，谓之高行。微言者，习先王典诰垂教之言以化人，谓之微言。专而行之，谓之修身。<br />
　　恭俭谦约，所以自守。<br />
　　恭恭於物，人能敬之；俭约谦和，可保终吉。<br />
　　深计远虑，所以不穷。<br />
　　计不深而铃败，虑不远而铃忧。故君子深远计虑，而能不处於穷极之地也。<br />
　　亲仁友直，所以扶坠。<br />
　　亲於仁人，结彼直友，即能不怠其身於祸害。<br />
　　近恕笃行，所以接人。<br />
　　恕人之短，藏己之长，不傲於物而行恭敬，即无人不接矣。<br />
　　任能使才，所以济务。<br />
　　良匠无弃材，良将无弃士。度彼才能而用之，故名济其务。<br />
　　绝恶斥谗，所以止乱。<br />
　　闭谗说之门，塞奸邪之路，行於正道，固无祸乱也。<br />
　　推本念古，所以不惑。<br />
　　君子叉思其本末，不躁而求进於古先，无不立功业而成大名，所以不惑。<br />
　　先揆后度，所以应卒。<br />
　　军机尚怯，故兵书曰：其要在豫谋，是以有备无息。不豫揆度，何以应卒？<br />
　　设变致权，所以解结。<br />
　　君子之性如水，能就其方圆，不可固而执之，必能变通，故可解其结。<br />
　　括囊顺令，所以无咎。<br />
　　不累非道之财而能济众者，故无灾害。<br />
　　獗獗挺挺，所以立功。兢兢业业，所以保终。<br />
　　不堕不慢，初终如一，所以长守其贵也。<br />
　　德宗章第四<br />
　　夫志心笃行之术，长莫长於筹谟，<br />
　　小人以力争，君子以谋胜，是以良将不战而胜。故力事不如谋成。<br />
　　安莫安於忍欲，<br />
　　忍其所欲则心神不挠，心神不挠则四体安宁。<br />
　　先莫先於修德，<br />
　　修德为百行之先，故皇天无亲，惟德是辅。<br />
　　乐莫乐於好善，<br />
　　崇奉正教，敬仰神只，谓之善。<br />
　　神莫神於至诚，<br />
　　至诚感神，从精诚发于心，叉能动天地、感鬼神矣。<br />
　　洁莫洁於慎浊，<br />
　　戒慎无染，可致高洁。<br />
　　吉莫吉於知足，<br />
　　任直体道，不非理以求富贵，故常保吉庆。<br />
　　苦莫苦於多愿，<br />
　　多愿而少得，叉苦於心也。<br />
　　悲莫悲於精散，<br />
　　形者，神之屋宅也。精散则形枯，形枯则神无所居，为阴鬼所侵。虽金玉满堂而不可赎其身，妻子至亲而不可延其命<br />
　　病莫病於无常<br />
　　君子之性必有常度，苟或不常，是为病也。<br />
　　短莫短於苟得，<br />
　　不以其道，苟而得之，是为不久长也。<br />
　　幽莫幽於贪鄙，<br />
　　责求向己，鄙吝於人，此是小人之行，故云幽。<br />
　　孤莫孤於自是，<br />
　　人君常执自是以责人非。众聪不与共听，众明不与共视，岂不孤矣？<br />
　　危莫危於任疑，<br />
　　既怀其疑，即不可任。若任所疑，叉致死祸。<br />
　　败莫败於多私。<br />
　　向公无忧，多私必败。<br />
　　尊义章第五<br />
　　以明示下者浅<br />
　　明不可炫藏，其心不能自照，可谓浅矣。<br />
　　有过不知者蔽，<br />
　　君子日新其德，虑恐有过不自改乎。<br />
　　迷而不反者惑，<br />
　　日月时有亏盈，人岂无过？不患有过而息不改，是不惑矣。<br />
　　以言取怨者祸，<br />
　　不虑其远，以言伤人，既取其怨，久而成息。故曰：口是祸之门。<br />
　　令与心乖者废，<br />
　　令不可以心乖，即民不敬。<br />
　　后令谬前者毁，<br />
　　法令谬行，即毁谤起。<br />
　　怒而不威者犯，<br />
　　君子不重则不威。既无威德，小人是以犯之也。<br />
　　好众辱人者殃，<br />
　　折辱於人，为众所耻。积怨蓄怀，久而成殃也。<br />
　　戮辱所任者危，<br />
　　曾受无辜之辱，不可任之。得权得使，铃危也。<br />
　　慢其所敬者凶，<br />
　　合归敬者而反慢之，必招祸矣。<br />
　　貌合心离者孤，<br />
　　貌与心乖者，事多不同道。既寡其朋，铃孤独也。<br />
　　亲佞远忠者亡，<br />
　　不纳忠良之言而听谗邪之说，良臣去国，奸佞在朝，此为灭亡之本也。<br />
　　近色远贤者昏，<br />
　　好色而不亲善事，此为昏乱之君也。<br />
　　私人以官者浮，<br />
　　才器无堪而强处於禄位，如涯之在水，浮而不久也。<br />
　　女谒公行者乱，<br />
　　内戚外连，公行私事，此乃祸乱之本。<br />
　　群下外思者沦，<br />
　　思归於外，即多离心。援寡德孤，沦亡之兆。<br />
　　上下相违者散，<br />
　　君臣贵和，息在不睦。上违下拒，可散可离。<br />
　　上下相怠者无功，<br />
　　上下相承，功齐天地。是非各异，何功而成？<br />
　　上下相易者倾，<br />
　　以势夺权，以财易位，君臣俱倾危也。<br />
　　凌弱取胜者侵，<br />
　　倚尊凌卑，强取胜功，是谓侵欺，故非有德。<br />
　　名不胜实者耗，<br />
　　张彼虚誉而无实功，其名日消，其道日耗。<br />
　　略己责人者不治，<br />
　　显己之长，责人之短，自恃其能，必不治也。<br />
　　自厚薄人者弃，<br />
　　自厚薄人，人不同心，故多弃叛。<br />
　　以小过弃大功者损，<br />
　　以小过掩大功则使徒进，日减其志，故可损也。<br />
　　行赏吝色者沮，<br />
　　既疑勿使，既用勿疑。<br />
　　牧人以德者集，绳人以刑者散。<br />
　　穷问尽理，量罪行诛，使不受於无辜，以道教化，谓之得，众人皆聚而归化也。不量轻重，不穷词理而行诛灭，令人恐惧，不复聊生，谓之暴虐，故散亡也。<br />
　　小功不赏，大功不立。<br />
　　重赏之下，铃有勇夫。<br />
　　小怨不舍，大怨必生。<br />
　　大人君子，法象天地，无不包容，不求小过于人，故天下无怨也。<br />
　　赏人恨之、罚人不甘心者叛，<br />
　　功大而赏轻则恨起，过小而罚重则人必不甘。<br />
　　赏加无功者怨，<br />
　　无功者赏，有功者怨。<br />
　　罚及无罪者酷，<br />
　　无罪者罚，善人被其酷暴。<br />
　　听谗如美膳、闻谏如仇者亡，<br />
　　乐谗言如饮美膳，闻忠谏似见仇雠，去道日远，不亡何待？<br />
　　能有其有者安，贪人之有者残。<br />
　　能有其有者，满而不溢，故安。无道之君责人之有，非残害者不可得也。<br />
　　安礼章第六<br />
　　怨在不舍小过，<br />
　　拾小过而怨，是稀也。<br />
　　患在不预定谋。<br />
　　不预定谋、临难何悔？<br />
　　福在积善，<br />
　　积善之家，必有余庆。<br />
　　祸在积恶。<br />
　　积不善之家，叉有余殃。<br />
　　饥在贱农，寒在堕织。<br />
　　守天之道，分地之利，何有饥寒之忧也？<br />
　　安在得人，<br />
　　苟得其人，人必匡以政，故仁者安仁。<br />
　　危在失士。<br />
　　士有宣力，匡君竭诚。为主反遭毁弃，则贤者退，国叉危亡也。<br />
　　富在迎来，贫在后时。<br />
　　智者预谋，愚者后动。<br />
　　上无常操，下多疑心。<br />
　　君子居止不挠进退之仪，是为有德。心若躁静不常，喜怒不节，人皆莫测，故多疑生也。<br />
　　轻上生罪，侮下无亲。<br />
　　慢上招祸，侮下情疏。君臣既疏，故无亲也。<br />
　　近臣不重，远者轻之。<br />
　　欲仰其君，先观其臣。良臣在朝，德先归於君。国无良臣，若车无辖也。<br />
　　自疑不信人，自信不疑人。<br />
　　人君多自疑，不信忠直之言。若自诚信，则人化之情各尽诚，何劳疑矣。<br />
　　枉士无直友，<br />
　　枉者，曲也。夫好曲者必恶直，故云无直友也。<br />
　　曲上无直下。<br />
　　未有形正而影曲者。盖上不正即使下多委曲也。<br />
　　危国无贤臣，<br />
　　夫国之起祸，如身之有疾。善摄养者不使困弊，善理国者不致颠危。用忠信之言，其祸可救；从无益之计，其国必危。国既危矣，贤人何救？故云无贤臣也。<br />
　　乱政无善人。<br />
　　上以风化下，故小人随之也。<br />
　　爱人深者求贤急，<br />
　　昔周公欲成大国之，美，而求天下之贤，吐哺进宾，握发待士，居上位而求天下之骄，辅成大业，垂芳万古，谓之圣人。<br />
　　乐得贤者养人厚。<br />
　　取鱼必香铒，縻贤必厚禄。以香铒求鱼，鱼可竭；以厚禄养士，士毕至。故得天下贤人聚而归之。<br />
　　贤士征不归，亡国之证。<br />
　　君昏则贤去国。迎而不返者，是亡国之征也。<br />
　　国之将亡贤士先出。<br />
　　征子去商，仲尼去鲁。<br />
　　地薄者，大物不生。水浅者，大鱼不游。树秃者，大鸟不栖林疏者，大兽不居。<br />
　　此皆喻君德不广，贤人无所容也。<br />
　　山峭者崩，<br />
　　言山无基脚、峭拔而独高必。喻君无辅佐而必政危亡。<br />
　　泽满者缢。<br />
　　泽不及江海之广而易为满溢。喻量狭之君如泽之溢满也。<br />
　　弃玉如石者盲，<br />
　　玉石不分，贤愚不辫，如其盲瞽也。<br />
　　羊质虎皮者辱。<br />
　　不量才而用人，德不称其位。喻虎皮政于羊身，岂不辱其威仪哉？<br />
　　衣不举领者倒，<br />
　　举衣不从领叉倒，用人不量才铃乱。<br />
　　走不视地者颠。<br />
　　喻君子之德在乎宽审。不详不审，铃致颠坠也。<br />
　　柱弱者屋坏，辅弱者国倾。<br />
　　峻宇叉资於梁柱，明君须藉其良臣。辅佐非其人，如屋之无梁柱也，必致倾坏。<br />
　　足寒伤心，人怨伤国。<br />
　　国以人为本。明君能理民怨，常察民心，以遵所欲。太公曰：国将亡而民先困池。<br />
　　山欲崩者先亏基，国将衰者人先弊。根枯枝朽，人困国残。<br />
　　山以基为本，树以根为本。言亡其本，皆无以立也。<br />
　　与覆车同轨者倾，与亡国同事者灭。<br />
　　前车已覆，后车宜改辙。亡国之令，亦宜改之。反与同行，自贻倾灭也。<br />
　　见已往，慎将来，恶其迹者豫避。<br />
　　察彼兴亡之道，可见吉凶之源。恶迹之人宜改而避之，终无累也。<br />
　　畏危者安，惧亡者存。<br />
　　君子居安思危，所以长久。不思不虑，恣情所欲，自取倾亡也。<br />
　　夫人之所行，有道则吉，无道则凶。<br />
　　周公、文王以德伏诸侯而天下归之，有兵不战而取胜，有城不备而无敌，子孙相承八百余年，谓之吉君。桀、纣之君纵彼凶暴，以酒为池，以肉为林，积财如丘，以募勇士能拔山扛鼎者、能陆地行舟者、能舒钧断索者，勇力之人可及数千，立见亡败，身首异处，子孙灭亡，无道虽纵於一时，丑名自彰於百代，岂不哀哉。<br />
　　吉者百福所归，凶者百祸所攻，<br />
　　君行仁德，众所归之而成福。君行暴虐，众所攻之而致祸。<br />
　　非曰神圣，自然所种。<br />
　　黄石公谦言云：非吾能致人之吉凶，乃随人之所为而致其祸福也。<br />
　　务善策者无恶事，能远虑者无近忧。<br />
　　君子不务善策，如木不从绳；不有远虑，其何免于忧乎？<br />
　　夫勇者可令进斗，不可令持坚；<br />
　　坚者，坚守。<br />
　　重者可令固守，不可令凌敌；<br />
　　重，仁德深重是也。<br />
　　贪者可令攻取，不可令分财；<br />
　　既能责财，必能亡命。<br />
　　廉者可令主守，不可令进取；<br />
　　孤守清洁，难与众合。<br />
　　信者可令持约，不可令应变。<br />
　　执情守信，爻无变通也。<br />
　　五者各令随其才而消息之，即无不亨也。<br />
　　黄石公素书竟<br />
　　<br />

                    </div></div><hr><script charset='utf-8' src='../../js/footer.js'></script></body></html>