<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法上阳子金丹大要图' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>上阳子金丹大要图</center></div><div class='fo'><center>经文出处:来自殆知阁</center><br/><br>
                        上阳子金丹大要图<br />
　　经名：上阳子金丹大要图。元陈致虚撰。原系《金丹大要》第八卷。后分出别为一卷。底本出处：《正统道藏》太玄部。<br />
　　上阳子金丹大要图<br />
　　太极图<br />
　　阴阳未分，形如鸡子。<br />
　　太极分判图<br />
　　一阴一阳之谓道。黑浊为阴，白而清为阳。太极者，阴阳之本始。天地者，阴阳之形体。<br />
　　先天太极图<br />
　　阴太极而生阳，颠倒用之成丹<br />
　　后天太极图<br />
　　阳太极而生阴，五行顺则成。<br />
　　金丹九还图<br />
　　阴阳相交，水火既济。<br />
　　金丹七返图<br />
　　黑中有白，体变纯乾。<br />
　　金丹五行之图<br />
　　天一生水，水中真阳之气为黑铅<br />
　　铅乃五金之祖，金正位居西。不曰金而曰银者，象兑之色白也。金本生水，修丹之士却於坎中取金者，以母隐子胎故也。地二生火，火中真阴之精为黑汞。汞乃朱砂之父，汞正位居东。不曰木而曰汞者，即震宫之木液也。木能生火，修丹之士却於离中求木液者，以弦气所在故也。<br />
　　太极顺逆图<br />
　　顺<br />
　　逆<br />
　　　 　 <br />
　　元气体象图<br />
　　金丹三五一图<br />
　　紫阳翁云：三五一都三个字，古今明者实然稀。东三南二同成五，北一西方四共之。戊己自居生数五，三家相见结婴儿。婴儿是一含真气，十月胎圆入圣基。上阳子曰：一乃天地之祖气，明三五一者，即知真铅所生。<br />
　　清浊动静之图<br />
　　乾坤本体 离坎为用<br />
　　大道生一气，气中分阴阳，阴浊而阳清，雌黑而雄白。太上曰：知其白，守其黑，知其雄，守其雌。故经云：清者浊之源，动者静之基。人能常清静，天地悉皆归。泥丸云：我昔工夫行一年，六脉已息气归根。如今通身是白血，已觉四季无寒热。紫阳云：黑白相扶是水金。上阳子曰：乾坤为体，却归坎中之白以还离。故云金丹。<br />
　　宝珠之图<br />
　　宝珠一颗，初产于蚌胎之中，养护於骊龙之领。世尊得之，号曰牟尼。天尊得之，号为黍米。大修行人要知此珠端的，即是坎离既济之一点也。与天地合德，日月合明。曰牟尼珠者，龙女所献也。曰元始悬一珠者，海蚌取之也。曰如意珠者，姹女所配也。曰火珠者，骊龙领之物也。凡世之珠虽径寸，可玩而有价。此珠虽至微，不可玩，不可见，而无价之宝也。<br />
　　金丹四象之图<br />
　　日月乃乾坤之精，离坎乃阴阳之用。乾坤为鼎器者，取日月之精也。以阴阳为炉炭者，会坎离之气也。丹法颠倒为地天泰，丹道翻覆为水火既济。经曰：日居离位翻为女，坎配蟾宫却是男。不因师指，此事难知。<br />
　　金丹八卦之图<br />
　　金丹八卦图说<br />
　　卦者，象也。有体则必有用，有变则必有合。如以艮为体，则以坤为用，以震为体者，则以兑为用。《易》曰：西南得朋，乃与类行。犹离以坎为类也。修金丹者，取金於兑，而兑为白虎，专以食啖为心，其害人伤物为不少，若能制御震宫之青龙，则自能降其虎矣。金丹者，只降得白虎一物，余皆易事耳。夫兑生于坤，而代坤行道，乾金生兑，初因朴散，乾乃寄金于坎，号曰黑铅。取兑金于坎者，母隐子胎也。释云一口吸尽西江水者此也。<br />
　　形物相感之图<br />
　　形物相感说<br />
　　老君曰：内观其心心无其心，外观其形，形无其形，远观其物，物无其物，三者既悟，唯见於空。释氏云：乾坤之内宇宙之间，中有一宝，秘在形山。又曰：吾有一物，上拄天下拄地，诸人还识么。《易曰》：形而上者谓之道。又曰：男女媾精，万物化生。三教修行，不离形物。故丹阳翁云：速把我人山放倒，急将龙虎穴冲开。伯阳翁云：耳目口三宝，闭塞勿发通，真人潜深渊，浮游守规中。领悟到此，方知龙虎之形，龟蛇之物，皆从人身中而有。非此二物，不能交结圣胎。至妙毋忽。<br />
　　明镜丹道图<br />
　　紫阳丹房宝鉴之图<br />
　　悬胎鼎<br />
　　鼎周围一尺五寸中虚五寸，长一尺二寸。分三层，应三才。鼎身腹通直，令上中下等均匀。入炉八寸，悬於灶中，不着地，悬胎是也。又谓之朱砂鼎。张随注云：又名太一神炉。<br />
　　满庭芳<br />
　　真铁牛儿，形容丑恶，性刚偏好争驰。人人皆有，那个解牵骑。种就黄芽满院，更须用、神水浇之。中宫裹，若无此兽，安得以婴儿。乾坤，真动静，生成家活，总赖於伊。饥餐虎髓，<br />
　　渴饮水银池。夜半牵车进火，霞光迸、海底腾辉。牧童笑，华池宴罢，乘个月明归。<br />
　　偃月炉<br />
　　炉面周围约一尺二寸，明心横有一尺，立唇环匝二寸，唇厚二寸。炉口偃开锅釜、又如仰月状，故名偃月炉也。张随注：又名威光鼎。<br />
　　汞铅名<br />
　　参、妻、臣、水银、流珠、玉液、神水、姹女、玄女、木液、白雪、碧眼胡儿、青衣女子、东海青龙、交梨、浮。阴火白、宾客、民子、天魂、丹基、黑龟精、阳中真阴、下弦银半斤。已上汞之异名。<br />
　　金丹，火丹，内丹，还丹，神丹，真铅，大药，婴儿，谷神，圣胎，刀圭，七返，玉壶丹，紫金丹，绛雪丹，赤赫金丹，龙虎大药，金液还丹，玉液还丹，九转丹，紫金霜，真黄芽，真阴阳，真玄牝，真父母，真龙虎，真种子，真主人，真铅汞，真一，宇宙之主，秋石，河车，金公，金妃，场丹，金鼎君，黄男，三五一，美金花，摩尼珠，白马牙，水中金，玉蕊金砂，神符白雪，龟精凤髓，免髓鸟肝，日魂，月魄，壶中日月，先天地精，太一含真气。商，夫，君，金液，金华，玉池，华池，婴儿。<br />
　　（以上金丹异名）<br />
　　黄男，金精，黄芽，白头老子，素练郎君，西山白虎，火枣，沉。黄牙铅，主人，父母，地魄，丹母，赤凤髓，阴中真阳，上弦金八两。已上铅之异名。<br />
　　紫清金丹火候诀<br />
　　攒簇乾坤造化来，手搏日月炼成灰，<br />
　　金公无言姹女死，黄婆不老犹怀胎。<br />
　　真火本无候<br />
　　铅炉慢养真金液<br />
　　土釜先乾活水银<br />
　　大药不计<br />
　　斤汞心炼神赤龙性，铅身凝气白虎命。内外浑无一点阴，万象光中玉清境。<br />
　　丹法参同十八之诀<br />
　　一采药。收拾身心敛藏神气。<br />
　　七沐浴。洗心涤虑。<br />
　　十三工夫。暮采朝收时煎日炼。<br />
　　二结丹。气凝聚念不动。<br />
　　八丹砂。有无交人隐显相符。<br />
　　十四交媾。念念相续同成一片。<br />
　　三烹炼。金液炼形玉符保神。<br />
　　九过关。果生枝上子在胞中。<br />
　　十五大还。对景无心昼夜如一。<br />
　　四固济。绝念忘形。<br />
　　十分胎。鸡龙抱卵蝉到成形。<br />
　　十六圣胎。蛰其神藏其气。<br />
　　五武火。奋迅精神祛除杂念。<br />
　　十一温养。知白守黑神明自来。<br />
　　十七九转。火候足婴儿现。<br />
　　六文火。温温不绝绵绵若存。<br />
　　十二防危。一念外驰火候差失。<br />
　　十八换鼎。子又生孙千百亿化。<br />
　　林神凤金丹法象投壶图<br />
　　诀曰：金瓶投木箭，气穴引神归。心正形端者，机筹善发挥。若知此诀即　惟精惟一，允执厥中之道也<br />
　　天地先生曰：万般作用尽狂图，独有金丹可入壶。识得不空无有理，修真方不费工夫。天地先生，东吴人也。<br />
　　上阳子金丹大要图竟<br />
　　<br />

                    </div></div><hr><script charset='utf-8' src='../../js/footer.js'></script></body></html>