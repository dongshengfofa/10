<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法大虚心渊篇' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大虚心渊篇</center></div><div class='fo'><center>经文出处:来自殆知阁</center><br/><br>
                        太虚心渊篇<br />
　　经名：太虚心渊篇。不着撰人。底本出处：《正统道藏》太玄部。<br />
　　太虚心渊篇<br />
　　我性既肇，禀受无殊，圆圆大慧，明明真灵。是时物不能萌其恶种，尘不能隐于罪芽，而其境澄明，莹然内观，我心无心，湛然外鉴，物形无形，坦坦荡荡，万虑归空，岂不乐乎。洎逐缘啼因，忘前失后，耽尘忧眷，贪着其事，日被三餐，其心百变，夜只一眠，魂游万景，驰神于嗜欲之乡，载灵在烦恼之界，魂歌魄舞，引奔死途，意昧识迷，背了生路，如是之际，真可叹惜。莫若灌漱灵泉，先浇善根，船泛法水，次洗诸令我一性，争洁明白，无挂无念。圆圆不缺，若秋月之当空；湛湛无遮如白云之离顶。遂得空空不住，实实无相，觉入慧内，明见大道，是乃争境之地也。修命之人，可至此界，以心观心，以性见性。神亦茫茫，真亦浩浩，得之哉，得之哉。<br />
　　我性既肇<br />
　　受此含元性，明明太一初。根大朴，全即在玄虚。<br />
　　禀受无殊<br />
　　大圣存仁恤，深哀不悟人。并重业，个个是沉沦。<br />
　　灌漱灵泉<br />
　　一勺湛然清，灵泉浸上生。冥灌漱，芽蘗得充盈。<br />
　　先浇善根<br />
　　得地根皆善，封培又灌泉。滋脉润，茂郁长灵田。<br />
　　般泛法水<br />
　　水性俱趋下，通流上要般。无壅滞，洗涤又何难。<br />
　　次洗诸垢<br />
　　垢秽於身染，须凭法水清。三界摩，闪出一圆明。<br />
　　冷洁明白<br />
　　洗冷诸尘垢，真如争洁明。草昧破，慧觉彻源清。无挂无念意识无奔骤，宁然勿击牵。诸事绪，俱变一清泉。<br />
　　圆圆不缺<br />
　　慧性复完就，如初更不伤。何有缺，皎皎一冰霜。<br />
　　秋月当空<br />
　　素月当秋夜，辉空满一输。天地白，灿灿玉无尘。<br />
　　湛湛无遮<br />
　　湛湛全清争，澄明定莫遮。齐一拂，争敢有些些。<br />
　　白云离顶<br />
　　泄泄秋罗薄，溶溶起玉峰。应不住，明争竟何从。<br />
　　空空不住<br />
　　万态何能挂，超然悉入空。宁有住，浩浩灿灵通。<br />
　　实实无相<br />
　　有相为无相，无形寄有形。巍然存建立，真不丧其灵。<br />
　　觉入葱内<br />
　　悟念俱开辟，通流入慧中。无处暗，皎白照真空。<br />
　　明见大道<br />
　　内外都昭彻，冥中得皎然。明见道，了了白云天。<br />
　　乃冷境之地<br />
　　争境今登入，明然一派清。无障碍，广大更充盈。<br />
　　修命之人可至此界<br />
　　真妙知修茸，堪临争渡中。同一揆，大道介然通。<br />
　　以心观心<br />
　　洞照凡心了，他心此亦同。为自在，浩浩烛诸空。<br />
　　以性见性<br />
　　慧见无遮塞，超然物我同。无念裹，明白睹真空。<br />
　　神亦茫茫<br />
　　已得神明体，幽微与性同。为我守，久不落於空。<br />
　　真亦浩浩<br />
　　均与冲和秀，何曾品有殊。为大小，所以远真无。<br />
　　圆圆大葱<br />
　　妙见灵通远，无遮幸得圆。藏大觉，此最近天然。<br />
　　明明真灵<br />
　　自得秋蟾白，灵光甚浩然。应不蔽，皎洁莹当天。<br />
　　不萌恶种<br />
　　彻底皆真慧，连根尽觉明。无处起，恶种岂能萌。<br />
　　不隐罪芽<br />
　　纯正无瑕玷，灵光表裹清。些小垢，焉隐罪芽生。<br />
　　内观我心无心<br />
　　洞彻施真慧，观心岂有心。归寂境，片念莫来临。<br />
　　外鉴物形无形<br />
　　真象犹无象，尘形怎可形。齐一照，物我了然冥。<br />
　　坦坦荡荡<br />
　　真性无诸碍，优游得自然。俱不挫，坦荡又何边。<br />
　　万虑归空<br />
　　尘虑终为幻，相忘悉入空。容一念，月照碧潭中。<br />
　　岂不乐乎<br />
　　世态与浮荣，惟堪乐七情。真性得，欢喜是难名。<br />
　　逐缘碟因<br />
　　最是因绿重，逐绿孽乃深。天性暗，旁被六尘侵。<br />
　　耽尘忧眷<br />
　　既抱亲情久，耽忧损太和。清争守，烦恼更来多。<br />
　　其心百变<br />
　　对物生机巧，临时百变心。都一寸，役得许多深。<br />
　　魂游万景<br />
　　梦想颠来倒，魂游万景中。铁与脸，恐怖在於空。<br />
　　驰神于嗜欲之乡<br />
　　魄荡神微弱，驰神嗜欲乡。兼慧觉，声色竞荒亡。天真<br />
　　载灵在烦恼之界<br />
　　真性遭沉没，忧烦载一灵。头头随彼去，焉得妙源庭。<br />
　　魂歌魄舞<br />
　　耗了三明见，全归魂魄家。晨昏歌与舞，嬉戏向奸邪。<br />
　　引奔死途<br />
　　不肯游真正，甘心入死途。灵元尽消灭，阴魄得舒苏。<br />
　　意昧识迷<br />
　　意识俱遮障，昏昏昧与迷。情山兼爱海，无复向真跻。<br />
　　背了生路<br />
　　明既移为昧，还知背了生。三元兼七宝，任被八邪争。<br />
　　真可叹惜<br />
　　为入无为界，真元两各同。圆明俱浩浩，大觉得玄通。<br />
　　得之哉<br />
　　返伪修真就，因真又入空。此名诚乃得，得外更无功。<br />
　　太虚心渊篇竟<br />
　　<br />

                    </div></div><hr><script charset='utf-8' src='../../js/footer.js'></script></body></html>