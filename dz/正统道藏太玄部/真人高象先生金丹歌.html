<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法真人高象先生金丹歌' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>真人高象先生金丹歌</center></div><div class='fo'><center>经文出处:来自殆知阁</center><br/><br>
                        真人高象先金丹歌<br />
　　经名：真人高象先金丹歌。一篇，高象先撰，出於北宋时期。底本出处：《正统道藏》太玄部。<br />
　　真人高象先金丹歌<br />
　　高先，字象先，朐阳人也。余素昧平生，祥符六年，因四明传神僧禹昌，始得识公面於京师。佳其负才学而轻名壮，陶陶然以酒自娱；又视其眼光溢脸，叹日：真明了人也，始与定交，然莫测有他卫。洎七年秋，观公《承醉答诸宫高负外歌》一首，几二千言，虽朝上帝问道西华，率皆寓言。其排邪斥伪、娇正归真，真一之道也。余不佞春秋六十四矣，学道四十年问，百师千友，万言亿术，皆蒙蒙相授，迷迷相指，其皎然明白若象先是歌者，未之前闻。余惧览者目为狂怪之词，不悟至真之道，遂为注解，以示将来。<br />
　　歌曰<br />
　　东海高先真作怪，一个了心无比大，塞破乾坤造化炉，跳出阴阳生死海。<br />
　　雄哉权握天地机，上苍不许自身奇，闲谈王霸浑多事，锋错不露将谁知。<br />
　　忆昔余年十四五，明经早欲干明主，壮心不伏低时才，遂弄栈毫业词赋。<br />
　　赋成龌龊翻自鄙，篆刻雕虫安足贵，旋操洪笔落宏词，将应大中天子制。<br />
　　前年攘臂来京辈，曼倩飞书方自荐，酒酣览镜照客容，遽骇潘安鬓华变。<br />
　　舍鉴抚膺吁自语，倏忽浮荣宁足慕，金阙遂抛方正科，玉京上应神仙举。<br />
　　神仙举业竟何以，万卷无师问深旨，何殊乘舰泛尾间，南北东西渺无际。<br />
　　八月十五天清明，闭关思道心冥冥，兀然四大生虚白，不觉一灵升太清。<br />
　　太清四顾何漫漫，水晶宫殿冰相钻，巍巍双阙横云端，玉牌金篆题广寒。<br />
　　广寒宫中有平道，倒景未升天未晓，绛凤紫鸾柄碧林，白鹿黄猿睡瑶草。<br />
　　以指叩关声未已，有吏开关问行止，遽报高先字象先，思真不觉飞魂至。<br />
　　仙官得旨听然入，有顷双童出相揖，玉宸有命召先生，霞披飘飘玉趾急。<br />
　　双童引去黄金砌，绛节霓旌森羽卫，雉扇双开见粹容，再拜鞠躬俟天意。<br />
　　玉宸谓我凡问子，矣矣修真肯如此，急征仙籍问仙名，仙官答云有名字。<br />
　　举世何人识河车，子当西去求西华，西华夫人掌枢纽，使当指与真丹砂。<br />
　　仍命双童为前导，缥缥渺渺凌飞霞，百万里兮何咫尺，倏然已抵金天涯。<br />
　　朱曦半出扶桑东，轻云夹之光幢蒙，百花摘引如长虹，抓楹攫槛皆虹龙。<br />
　　琳琅琪树何青葱，天风四触声玲珑，珠玑宝殿森其中，双童指曰西华官。<br />
　　宫中彩仗何昭晰，有女方年十七八，鬓发缤纷垂暮云，素容轻淡凝春雪。<br />
　　双童前宣玉宸旨，送到象先高处士，已题仙籍有仙名，夫人为指长生理。<br />
　　夫人受命双童去，揖坐从容与仙语，万卷仙经传世问，不遇真人安得悟。<br />
　　夫人为我张华筵，珊瑚玳瑁寒相鲜，纷羽驾兮飞云耕，召双童兮邀彩鸾。<br />
　　群仙集兮祥云聚，天乐铿鍧声四举，滴沥金浆带露倾，婆娑丹凤和云舞。<br />
　　素容潜溢兮朱颜酡，献酬交错兮欢何多。夫人顾我兮歌短歌，圣贤莫若邱与轲。<br />
　　借问邱轲今何在，空留冢墓高嗟峨。前豪后杰循一辙，溺名涛兮沈利波。<br />
　　甘随石火风灯去，莫有柄心追大罗。红尘此日佳吾子，摆落浮荣如脱屐。<br />
　　向来虔奉玉宸言，为君析理长生事。君不见古皇问道崆峒室，虽得宏纲未全悉，<br />
　　回头蜀国访峨眉，天真皇人与真一。真一之道何所云，莫若先敲戊己门。<br />
　　戊己门中有金子，金子便是黄芽根。黄芽根为万物母，母得子兮为鼎釜。<br />
　　日月魂华交感时，一浮一沈珠自飞。明珠飞到昆仑上，子若求之凭罔象。<br />
　　得之归来归绛宫，绛宫蒸入肌肤红。肌肤红，鬓发黑，北斗由兹落死籍。<br />
　　大哉九十日成功，髻霏乔山有遗迹。又不闻，叔通从事魏伯阳，相将笑入无何乡。<br />
　　准连山作《参同契》，留为万古丹中王。首日乾坤易门户，乾道男兮坤道女。<br />
　　世人不识真阴阳，茫茫天下寻龙虎。日为离，月为坎，日月为易相吞啖。<br />
　　金乌死，玉鬼生，万物生因天地感。天地氤氲男女娠，四象五行凭辐辏。<br />
　　昼夜屯蒙法自然，焉用孜孜看火候。采有时，取有日，采兮取兮须慎密。<br />
　　勿使骊龙惊觉来，天真丧去明珠失。万一留心契上清，上清非道胡能升。<br />
　　眼前有路不知处，造空伏死徒冥冥。返精内视为团空，脐下强名太一宫。<br />
　　先想神炉峙乎内，次存真火炎其中。常当半夜子时起，采日月华投鼎裹。<br />
　　妄将津液号金精，漱下丹田作神水。自云冲妙符希夷，脱胎十月生婴儿。<br />
　　劳神疲思良可叹，往往容色先人衰。有烹金石为九还，砂中抽汞丹取铅，<br />
　　团作一斤安土釜，炎炎凡火相烹煎。其中方色各归一，依稀亦有黄芽出，<br />
　　似是而非迷杀人，往往饵之成疯疾。忽断盐，忽断谷，或阳兮孤柄，或阴兮寡宿，<br />
　　或向隅而坐忘遗照，或遁迹兮探山穷谷，或饵便溺为九还，或炼桑灰为大丹，<br />
　　或阴采兮复阳，采沂精气兮冲泥丸。何事千岐并万路，埋没真诠无觅处。<br />
　　草仙拍手笑方归，人间四大飒然悟。悟来嘿嘿心自知，腾腾兀兀都无机。<br />
　　信哉，端坐盘陀石，始觉奇之，又怪之。尝闻古仙有遗语，探山不是修真所。<br />
　　许错长寻偃月炉，游遍雄都并会府，二年出处当京国，求个同人求不得。<br />
　　遍历英才与隽才，未尝失口谈真寂。有客通衢情忽忽，双睛激电如惊鹊，<br />
　　浑浑行当草小问，鹦中一鹤孤突兀。迤逦潜随复潜视，神骨虽奇容色悴。<br />
　　此必高才下位人，揖坐从容询姓氏，答我江陵王者孙，祖先世列荆南君，<br />
　　旋属建隆真主出，听然纳玺称蕃臣。我昔少年心胆雄，文场一战魁草公，<br />
　　岂思一射失前望，武陵曾荐阿房宫。踪迹因兹沈下吏，九品公裳青宁地，<br />
　　折腰趋入谒刺史，阶下一拜不如死。早是徒劳顾飘荡，那堪枉被相诬罔，<br />
　　由赖汉绍明霍光，得全首领归南阳。旋辱天王需恩渥，一命遗催尉西洛，<br />
　　自嗟薄命非贵人，退归南海怡天真。负郭良田几百顷，禾黍离离堕云颖，<br />
　　王租输外有余储，足养嵇康懒惰性。去岁惊闻王御史，尝把文章奏天子，<br />
　　向来已庾麋鹿心，不顾丝纶重及此。外龙诸葛徒权奇，今日升平何所施，<br />
　　拂衣安得修仙子，九天高约云为梯。独步长阶方自适，喜辱先生问尘迹，<br />
　　各当拥手登酒楼，酒酣高歌豁胸臆。武阳鸿锺百余列，速饮连倾不得歇，<br />
　　直宜泼向沃焦山，大江须枯海须竭。坐中笔我一千言，龙门浩浩倾词源，<br />
　　势央昆仑塞渤淤，声撼天关摇地合。数百言兮何磊落，囚龙掣断黄金索。<br />
　　霹雳一声泾水湄，云中推下马头雹。数百言兮何高奇，虚籁寒生琼树枝。<br />
　　谁将宋玉倚天剑，秋空截断双虹蚬。数百言兮何清苦，霜猿斗月月当午。<br />
　　霸陵衰柳怯秋风，金谷残花愁暮雨。数百言兮何达观，万象强名声一断。<br />
　　大哉真觉觉来心，一切圣贤拂如电。雄哉朴凸歌中毫，宝之未敢呈吾曹。<br />
　　正当覃士急栈锤，纸价恐增朝夕高。奇君手有谪仙笔，奇君身有谪仙骨。<br />
　　吾皇丰爵安得摩，蛟龙不是池中物。我有赤龙天上诀，有口人问未曾说。<br />
　　奇君雄负天仙才，不惜天机为君泄。庸儿莫笑作虚狂，为君一跃大罗月。<br />
　　真人高象先金丹歌竟<br />
　　<br />

                    </div></div><hr><script charset='utf-8' src='../../js/footer.js'></script></body></html>