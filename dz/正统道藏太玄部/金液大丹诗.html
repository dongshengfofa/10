<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法金液大丹诗' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金液大丹诗</center></div><div class='fo'><center>经文出处:来自殆知阁</center><br/><br>
                        金液大丹诗<br />
　　经名：金液大丹诗。一卷。撰人不详，疑出于唐代。底本出处：《正统道藏》太玄部。<br />
　　金液大丹诗<br />
　　一物产乾坤，二仪生药根，阴灵合地魄，阳气出天魂。<br />
　　化虎行金路，飞龙隐木门，日精煎月影，数足住昆仑。<br />
　　真水伏真火，火真出美金，金真伐木化，归土生同钦。<br />
　　日月阴阳炼，风云龙虎擒，三回四五足，度世兔浮沈。<br />
　　造化久沈浮，须抛生死枯，红铅天界重，白汞道门殊。<br />
　　禀气神龙虎，成形道妇夫，阴阳真水火，炼毕诣仙都。<br />
　　九转运三般，真心炼不难，虎生神水猛，龙化圣金宽。<br />
　　金木情通体，乾坤产大丹，五行精入腹，策上九霄坛。<br />
　　人知千日铅，真汞自相连，修炼三秋毕，煎成一虎颠。<br />
　　龙威慑虎踞，虎猛慑龙眠，生化门开胜，神丹出世玄。<br />
　　一物合天长，九还七返光，随铅觅不得，逐汞隐飞扬。<br />
　　化虎通泉伏，为龙入火藏，神明通大道，炼出药中王。<br />
　　识得木精华，堪栽池上芽，调匀分火焰，收取美金花。<br />
　　猛虎神光敛，潜龙闪电差，一时悟圣道，千日炼朝霞。<br />
　　论铅不识铅，焉知理又玄，青龙非起伏，白虎隐藏眠。<br />
　　暗合和真气，分明感上仙，修丹功力太，了毕志通天。<br />
　　壬癸大丹池，丙丁真药基，庚辛生虎力，甲乙曜龙威。<br />
　　日月增光彩，阴阳换素衣，神仙传火候，戊己戴人飞。<br />
　　因思内五行，契地合天并，化虎成金体，生龙表木形。<br />
　　三花分节炼，一物裹边经，七返九还后，超凡入圣灵。<br />
　　明取大丹心，水银中且寻，东龙才际会，西虎自相钦。<br />
　　情性通和睦，含藏呼吸深，炼成真一气，度世脱浮沈。<br />
　　大道本无名，灵丹显道行，乾坤开圣物，龙虎产神明。<br />
　　水火真元气，阴阳炼日精，月轮三十六，灿烂服长生。<br />
　　一者水为真，三通仙路人，四开花曜日，二炼魄精神。<br />
　　五彩全阳气，九还丹出尘，运经十二季，生化起腾身。<br />
　　铅汞大丹君，真人类合群，乾坤孕灵气，龙虎擘开淳。<br />
　　五彩光明显，三般情性分，炼经九转后，拔宅入青云。<br />
　　达者更重观，还丹药五般，仙人亲手炼，凡士役心传。<br />
　　识虎从师觅，知龙审道看，三冬文武转，光照九天寒。<br />
　　神水灌华池，有无生化知，青龙交虎体，白虎吸龙脂。<br />
　　二物通神圣，三般混彩仪，炼花千日上，成土奉天时。<br />
　　入道切知非，斋心察尽微，身名仙界许，铅汞圣归依。<br />
　　龙虎还丹本，夫妻喻药基，阴阳分志诀，了悟得人稀。<br />
　　有物使人迷，神仙上遍窥，火龙披水廓，水虎建金脾。<br />
　　化虎称真婿，征龙立圣妻，成亲生大道，迎入九功闺。<br />
　　道开天地齐，仙路莫能窥，铅汞分明悟，云车驾不迷。<br />
　　坎高定南北，震兑正东西，四象烧龙虎，奇功志不低。<br />
　　经诀论参同，阴阳北起南，儿年四五六，女岁十二三。<br />
　　日月交昏偶，夫妻美更贪，化丹因火道，九转不虚谈。<br />
　　灵丹显道潜，一气运行炎，感日月交媾，化虎龙蚀咸。<br />
　　仙人戏金木，旦暮弄乌蟾，开悟长生理，因铅谢老聘。<br />
　　铅汞运春秋，乾坤中好修，功成超世药，饵后达天游。<br />
　　阳炼魂生聚，阴消魄散收，牵龙并啖虎，二物圣通流。<br />
　　道在目前求，黄芽不着搜，金山开虎谷，木水畎龙漱。<br />
　　阳气龙呼出，阴风虎吸收，灵炎烧圣水，丹化九天游。<br />
　　青龙白虎学，铅配合通家，男女同情性，夫妻耀彩霞。<br />
　　阴阳中一物，旦暮猛三华，十八甲子后，凌云路不差。<br />
　　阴阳隐药苞，仙使降开抄，大道神通毕，还丹圣不抛。<br />
　　龙情左畔书，虎性右边交，幢下元君喜，玄门羽客敲。<br />
　　一物灌三金，五行谙历探，西收停虎啸，东摄定龙吟。<br />
　　圣地成丹体，唯天合道心，炼阳三九转，仙众叹皆钦。<br />
　　日月大丹精，神仙显至灵，阴阳和会毕，龙虎自交并。<br />
　　水火通真气，朝昏体炼形，三回寒暑力，甘美味唯馨。<br />
　　进道理何凭，持心挣若冰，黄铅招感应，黑汞露精凝。<br />
　　二物生光灿，三花运彩兴，阴精消亦绝，阳力蹑云升。<br />
　　黑水净幽沈，白铅得处深，西金伏东木，东木本西金。<br />
　　际会难分手，和同契合心，三秋经历后，千日炼光阴。<br />
　　万物脱其形，三才人最灵，知铅修汞诀，明道合天经。<br />
　　炼虎通丹力，擒龙制药馨，才经寒暑尽，真入会仙亭。<br />
　　铅汞远传声，由其水火蒸，应天地神圣，合日月交胜。<br />
　　化道含灵气，令人不坏崩，金丹三载炼，一粒起云腾。<br />
　　道本隐玄微，开因五彩基，通天票灵气，圣地炼光辉。<br />
　　云掩龙生化，风停虎丧威，九秋炉裹见，脱体挂仙衣。<br />
　　修丹志莫论，铅汞得称尊，养汞华池产，收龙圣火存。<br />
　　阴阳翻复炼，日月往来奔，运动三花遍，仙人喜到门。<br />
　　一正药根源，二关龙虎门，三凭日月化，四炼魄并魂，<br />
　　五拔阴阳力，六调寒暑暄，七真神圣见，八喜利乾坤。<br />
　　二物合相逢，阴阳结气浓，水沈生白虎，火猛产青龙。<br />
　　造化神功感，通灵圣莫穷，五行千日炼，云鹤驾亲供。<br />
　　铅汞日相随，人多不悟迷，杳冥港水土，灿烂照东西。<br />
　　情性神光结，阴阳圣力齐，调停二十七，仙籍已标题。<br />
　　铅汞久闻名，知玄少得成，红铅出黑液，白汞入黄轻。<br />
　　龙虎生金髓，房参化木精，运花千日裹，入腹九霄迎。<br />
　　真汞神仙息，真铅圣药基，宿生曾近别，才说悟玄机。<br />
　　三载神丹耀，九还光色晖，后来修道者，问取紫河衣。<br />
　　唯道包天地，乾坤出药头，五行俱感化，四象遍经流。<br />
　　神水为元首，灵金入木修，谁知真火圣，变土九天游。<br />
　　木产宝堪任，水裹出真金，内五行精得，此三般物深。<br />
　　炼阴阳气圣，养虎得龙钦，火候终千日，丹光仙众临。<br />
　　大药重还丹，冲天一粒餐，龙威擒虎力，虎猛摄龙摊。<br />
　　二载同胎后，三般摘一般，入神又十月，成土坐金坛。<br />
　　水土要知真。坤元胜地亲，震潜灵圣木，离寄火金身。<br />
　　内五行须识，修千日炼神，精搜穷八卦，龙虎裹藏珍。<br />
　　堪嗟浮世界，难抛生死门，速须修圣药，才就敌乾坤。<br />
　　神水煎龙魄，灵炎炼虎魂，功夫三载后，一粒面天尊。<br />
　　静想转沈浮，分明道不辜，神仙应悟达，生死摆荣枯。<br />
　　大道根元化，修身赋命苏，五行真诀了，如顶灌酝酬。<br />
　　黄铅胜入玄，黑汞涌灵泉，二气相逢合，三花暗裹煎。<br />
　　东西依日月，南北运时年，功夫三载后，光明策列仙。<br />
　　无形闻大道，有药隐幽玄，真水回真火，红铅谢黑铅。<br />
　　五行收气足，四象返风旋，运火阴阳匝，灵丹照碧天。<br />
　　乾坤交泰时，日月孕华池，青木三花隐，白金七女知。<br />
　　夫妻正金木，各产虎龙儿，九转三周毕，通灵更不疑。<br />
　　兑泽藏金虎，震雷潜木龙，雨风交际会，情性合温恭。<br />
　　水土荣根蒂，阴阳灼本容，宿绿明妙理，不与世人同。<br />
　　真铅在杳冥，恍惚好藏形，南北先交结，东西后合并。<br />
　　三年行火力，九转得丹馨，寒暑阴阳胜，乾坤产药灵。<br />
　　大道人难识，谁知内五行，乾坤权掌内，魂魄上心明。<br />
　　地魄开真理，天魂露圣灵，若教通此物，身挂九天名。<br />
　　水土孕黄芽，火金生白花，东邻娇女爱，西舍好儿夸。<br />
　　和会因三载，阴阳媒两家，庚辛室裹炼，千日变朝霞。<br />
　　水火成肌骨，木金生药根，黄铅生白信，白汞谢蟾恩。<br />
　　四象轮流定，三花节后奔，莫辞千日苦，迎送入天门。<br />
　　木男回作女，金女转为儿，圣水擢形体，灵炎炼表仪。<br />
　　玉翁传物象，王母配夫妻，三岁丹光照，神仙慕结知。<br />
　　欲识药根源，须知天地铅，乾坤开启后，高坎已当前。<br />
　　水火调情性，阴阳配不偏，功夫三载后，一粒起腾天。<br />
　　明道无中有，迷途笑有无，降天陪地魄，感地合天符。<br />
　　产出真金子，婚他木姥奴，三周光灿烂，名已奏皇都。<br />
　　阴阳呼吸精，交泰感通灵，白虎一宫立，青龙二载并。<br />
　　三花潜运转，四象总须经，十日离全塌，归真不炼形。<br />
　　虎生因黑水，龙变脱红章，二物通神气，三般合圣方。<br />
　　阴阳增药力，寒暑运花光，七返九还后，逍逼永寿长。<br />
　　灵铅水银君，灵汞火铅臣，悟得阴阳理，方知情性真。<br />
　　东西金木合，年月日时亲，凡火通仙火，须明进退频。<br />
　　有物混天机，无非达士知，为龙伏作虎，呼婿本来妻。<br />
　　转弄从金木，周旋别坎高，三花功力遍，超胜离愚痴。<br />
　　水火不和比，世人共所知，内藏真水火，匹配美夫妻。<br />
　　功力玄难晓，谁明颠倒支，五行呼吸遍，千日药无疑。<br />
　　大道分清烛，先开众妙门，真铅孕阴魄，真汞产阳魂。<br />
　　蟾影煎灵魄，乌精炼圣魂，延年重阴火，灵药对乾坤。<br />
　　阴火仙人闻，阳波羽客分，二门开悟理，三物显殊勋。<br />
　　虎啸称金父，龙吟正火君，气行依历数，三十月腾云。<br />
　　长生道可穷，丹好论仙容，虎性生龙体，龙情着虎踪。<br />
　　虚无神感化，自有胜相从，五彩通天德，三秋绝火供。<br />
　　举世重真铅，令人保命全，木魂随羽客，水魄问神仙。<br />
　　恍惚蒙拢恍，玄中又更玄，炼经节后正，名挂九重天。<br />
　　欲识白金花，坚求黑汞沙，不经从黑白，何处觅黄芽。<br />
　　花自青龙血，砂从白虎芽，五行四象足，三载上河车。<br />
　　阴阳颠倒颠，翻地复长天，真水呼真火，黄铅吸黑铅。<br />
　　乾坤交泰合，龙虎喜同眠，运动三花绝，升腾彻上玄。<br />
　　长生谁不愿，度世觅丹修，铅往灵峰探，汞随神水求。<br />
　　水煎过九夏，火炼及三秋，金室功夫后，归天得自由。<br />
　　一气道中玄，阴阳列自然，华池通黑水，真汞慕黄铅。<br />
　　白虎生十月，青龙次二年，炼经三九月，轻举接神仙。<br />
　　龙虎大还丹，寻思难得难，得来如反掌，未达守虚坛。<br />
　　阳汞生元气，阴沙任岁寒，三花依节候，堪献玉皇看。<br />
　　水火合多难，谁知作得丹，五行颠倒转，三载绝包弹。<br />
　　呼吸通神静，阴阳运用欢，功夫灵药就，轻举入云端。<br />
　　阴阳颠倒行，日月铸丹成，龙遇华池死，虎逢神水生。<br />
　　东西合道正，南北运花明，五彩真收气，腾空鹤驾迎。<br />
　　内五行谁识，玄真气沃南，经年金虎受，改岁木龙贪，<br />
　　运转花心苦，修成药味甘，玄上光已照，丹就显宁堪。<br />
　　日月各遗光，精流不死方，化龙木火裹，变虎水金藏。<br />
　　四象经纶合，五行落土乡，丹成三十月，人服诣天堂。<br />
　　太一神宫粉，明窗尘更亲，木精金性定，黄老紫游真。<br />
　　木火龙飞跃，水金虎踞巡，五行气相感，丹力擢仙宾。<br />
　　寒暑气交驰，神仙体候之，捉龙搜甲地，猎虎采庚陂。<br />
　　修炼从龙子，功成藉虎儿，生擒死圣地，九转奉天时。<br />
　　日月耀光华，法天路不差，三阳沈黑水，十月配黄芽。<br />
　　虎伏金轻健，龙潜木道奢，阴阳三九转，真到紫河车。<br />
　　铅须不黑真，汞错用砂银，木液精灵圣，金华池入神。<br />
　　虎生壬癸裹，龙起甲乙邻，天地数遭匝，紫游光照人。<br />
　　母因子化翁，金结木家容，二载回颜色，一时夺日红。<br />
　　销阴成道毕，炼气入神通，已正还丹号，长生透碧空。<br />
　　有物隐真名，生通天地灵，日宫传骨气，月窟养身形，<br />
　　修炼阳魂正，消除阴魄停，丙丁文武绝，一粒度三清。<br />
　　大道不虚传，辟开天地元，不知灵物异，显遇圣人言。<br />
　　作虎因铅化，称龙话汞喧，炼经日月足，才服上仙园。<br />
　　至药理何长，阴中炼取阳，才分南北道，已正东西厢。<br />
　　龙虎潜呼吸，房参暗主张，九还丹七返，身涌起翱翔。<br />
　　灵芽水有情，变水得强名，秋采金中髓，春储木内精。<br />
　　从坤通紫磨，入圣化黄轻，戊己中宫坐，相扶彻上清。<br />
　　坐世药中玄，生从天地铅，阴阳产龙虎，金木化丹田。<br />
　　进退三花密，调停二气旋，无中修得有，换骨正神仙。<br />
　　黑汞生白汞，从蒙入圣功，南魂长自北，西魄娠来东。<br />
　　日月阴阳感，夫妻匹偶同，三秋二十七，丹力达神通。<br />
　　有物太阴精，唯坤露本名，三般通正道，五彩更分明。<br />
　　伏虎神仙炼，烧龙日月烹，合同经转数，身圣脱凡情。<br />
　　铅汞远传名，从真水火生，黄轻产白汞，白汞化黄轻。<br />
　　二物和同体，一人不从行，九阳亲炼出，火绝众仙迎。<br />
　　黄铅复黑铅，白汞圣通玄，西泽中男偶，东宫诧女贤。<br />
　　成亲随日月，化道证神仙，九炼丹光显，长生不记年。<br />
　　造化力齐天，还丹中列篇，阴阳调五彩，铅汞运三玄。<br />
　　龙虎精呼吸，房参宿暗煎，莫抛真水火，修炼擢神仙。<br />
　　五彩一物生，三元九转行，真阴阳色正，真水火煎成。<br />
　　真汞因铅立，真龙化虎称，炼光同日月，三九显分明。<br />
　　长生谁不愿，度世觅丹修，铅往灵峰探，汞随神水求。<br />
　　水煎过九夏，火炼及三秋，金室功夫后，归天得自由。<br />
　　一气道中玄，阴阳列自然，华池通黑水，真汞慕黄铅。<br />
　　白虎生十月，青龙次二年，炼经三九月，轻举接神仙。<br />
　　龙虎大还丹，寻思难得难，得来如反掌，未达守虚坛。<br />
　　阳汞生元气，阴沙任岁寒，三花依节候，堪献玉皇看。<br />
　　水火合多难，谁知作得丹，五行颠倒转，三载绝包弹。<br />
　　呼吸通神静，阴阳运用欢，功夫灵药就，轻举入云端。<br />

                    <br>
                        　　阴阳颠倒行，日月铸丹成，龙遇华池死，虎逢神水生。<br />
　　东西合道正，南北运花明，五彩真收气，腾空鹤驾迎。<br />
　　内五行谁识，玄真气沃南，经年金虎受，改岁木龙贪，<br />
　　运转花心苦，修成药味甘，玄上光已照，丹就显宁堪。<br />
　　日月各遗光，精流不死方，化龙木火裹，变虎水金藏。<br />
　　四象经纶合，五行落土乡，丹成三十月，人服诣天堂。<br />
　　太一神宫粉，明窗尘更亲，木精金性定，黄老紫游真。<br />
　　木火龙飞跃，水金虎踞巡，五行气相感，丹力擢仙宾。<br />
　　寒暑气交驰，神仙体候之，捉龙搜甲地，猎虎采庚陂。<br />
　　修炼从龙子，功成藉虎儿，生擒死圣地，九转奉天时。<br />
　　日月耀光华，法天路不差，三阳沈黑水，十月配黄芽。<br />
　　虎伏金轻健，龙潜木道奢，阴阳三九转，真到紫河车。<br />
　　铅须不黑真，汞错用砂银，木液精灵圣，金华池入神。<br />
　　虎生壬癸裹，龙起甲乙邻，天地数遭匝，紫游光照人。<br />
　　母因子化翁，金结木家容，二载回颜色，一时夺日红。<br />
　　销阴成道毕，炼气入神通，已正还丹号，长生透碧空。<br />
　　有物隐真名，生通天地灵，日宫传骨气，月窟养身形，<br />
　　修炼阳魂正，消除阴魄停，丙丁文武绝，一粒度三清。<br />
　　大道不虚传，辟开天地元，不知灵物异，显遇圣人言。<br />
　　作虎因铅化，称龙话汞喧，炼经日月足，才服上仙园。<br />
　　至药理何长，阴中炼取阳，才分南北道，已正东西厢。<br />
　　龙虎潜呼吸，房参暗主张，九还丹七返，身涌起翱翔。<br />
　　灵芽水有情，变水得强名，秋采金中髓，春储木内精。<br />
　　从坤通紫磨，入圣化黄轻，戊己中宫坐，相扶彻上清。<br />
　　坐世药中玄，生从天地铅，阴阳产龙虎，金木化丹田。<br />
　　进退三花密，调停二气旋，无中修得有，换骨正神仙。<br />
　　黑汞生白汞，从蒙入圣功，南魂长自北，西魄娠来东。<br />
　　日月阴阳感，夫妻匹偶同，三秋二十七，丹力达神通。<br />
　　有物太阴精，唯坤露本名，三般通正道，五彩更分明。<br />
　　伏虎神仙炼，烧龙日月烹，合同经转数，身圣脱凡情。<br />
　　铅汞远传名，从真水火生，黄轻产白汞，白汞化黄轻。<br />
　　二物和同体，一人不从行，九阳亲炼出，火绝众仙迎。<br />
　　黄铅复黑铅，白汞圣通玄，西泽中男偶，东宫诧女贤。<br />
　　成亲随日月，化道证神仙，九炼丹光显，长生不记年。<br />
　　造化力齐天，还丹中列篇，阴阳调五彩，铅汞运三玄。<br />
　　龙虎精呼吸，房参宿暗煎，莫抛真水火，修炼擢神仙。<br />
　　五彩一物生，三元九转行，真阴阳色正，真水火煎成。<br />
　　真汞因铅立，真龙化虎称，炼光同日月，三九显分明。<br />
　　日月永长生，乾坤本自平，灵丹玄妙理，大道杳冥精。<br />
　　四五金花美，六三木一贞，外炎通内火，荣辱任他争。<br />
　　真水出乾元，真金产木门，神池收虎魄，圣火伏龙魂。<br />
　　日月戢魂魄，阴阳炼子孙，九还归戊己，鹤驾谒天尊。<br />
　　金液大丹诗竟 <br />
　　<br />

                    </div></div><hr><script charset='utf-8' src='../../js/footer.js'></script></body></html>