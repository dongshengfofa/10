<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法上清道宝经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>上清道宝经</center></div><div class='fo'><center>经文出处:来自殆知阁</center><br/><br>
                        上清道宝经<br />
　　经名：上清道宝经。不着撰人。五卷。底本出处：《正统道藏》正一部。<br />
　　上清道宝经卷之一<br />
　　经品第一<br />
　　黄锦为地<br />
　　丹金书之，紫金界之，盛以锦囊。<br />
　　上古<br />
　　经书中古、下古。<br />
　　若有此文，则五帝营卫<br />
　　玉童、玉女各三打人持书左右，九星玄覆，众真神仙五岳灵官日夕临其房。<br />
　　天皇内文<br />
　　可以镇宅。<br />
　　三皇赤书五篇<br />
　　炼於洞阳之馆，台於流火之庭，生天立地，开化神明。天子得之，凤皇来仪，五星合度。诸侯得之，列宿含光。王侯庶人得之，玉质锵锵。妇人得之，颜若太阳，色流三光，后妃君王。<br />
　　飞入云中<br />
　　真文。<br />
　　玉检之文<br />
　　出於九玄九天，分制三道。天元此文，则三光分翳，五帝错位，九运翻覆，七宿奔精。地元此文，则九土沦陷，五岳崩裂，山河倒倾。<br />
　　三元之法<br />
　　总合灵篇《大洞真经三十九章》。此乃三五之秘号，真道之至精，三一之极章，玉清之禁记。<br />
　　三奇之章<br />
　　玉皇宝章，秘在九天之上大有之官、大玄灵台玉房之中。<br />
　　三录<br />
　　三元品诫。金苏、黄录、玉苏。<br />
　　三经<br />
　　三过监受。<br />
　　三洞<br />
　　玉清洞真，上清洞玄，太清洞神。<br />
　　大洞真经<br />
　　上清之高音，极真之微辞。<br />
　　灵宝经<br />
　　高仙之上品，虚元之至真，大道之幽宝，三皇之天文。或云太上玉策。此三洞经符，道之纲纪，太虚之玄宗，上真首经，岂中仙之所闻？<br />
　　洞神名仙宝之道<br />
　　接三皇之世，洞玄名灵宝之道，救度五帝之世。洞真名天宝之道，济三代之后。<br />
　　七部十部<br />
　　妙经元始，以龙汉之年撰。<br />
　　太上紫微宫中金格玉书<br />
　　乃上圣之秘文。<br />
　　赤金书青玉简<br />
　　太上玉诀。<br />
　　三十六卷<br />
　　十部经，皆刻金书字，书於玉简，题其篇口於紫微南轩太玄都玉京。<br />
　　五帝承符导引三光<br />
　　五帝执符，万口 定录。<br />
　　君子终日不视<br />
　　视亦元见。<br />
　　终日不听<br />
　　听亦元闻。<br />
　　玄都正一之化<br />
　　正一真人演《千真科经》。<br />
　　太上无言，君子终日不言<br />
　　言亦元所道。<br />
　　善述者必通其言，必通其意<br />
　　真人以神听，听可尊也；圣人以身<br />
　　教；教可珍也。<br />
　　圣址坠黄有必无，子未能别；言无必有，<br />
　　子未能决<br />
　　道有真伪，福有凶吉，罪有公私，明有纤密。<br />
　　世三人<br />
　　仙人纪法成等。<br />
　　贵贱相使，贤愚相倾，善恶相显。无彼无我，无去无来。弥纶万劫，一切虚空<br />
　　星宿不可得之数者，则我成道得仙已来，亦复如是。虚空不可步度，知其里数者，则我寿命亦复如是。<br />
　　以法为源<br />
　　洞玄、升玄皆是。<br />
　　天地之人物<br />
　　本皆是道，元髡鬃之精光，微妙之上玄。<br />
　　默念<br />
　　非空不非空，非法不非法，非物非非物，非人非非人，非因非非因，非果非非果，非始非非始，非终非非终。<br />
　　了了<br />
　　昭见成元上真。<br />
　　两半成一<br />
　　有无为两半，不有不无为一正道。<br />
　　离此四半<br />
　　还登不虚。<br />
　　了无非无，知有非有<br />
　　安住中道正观之城，反我两半，处於自然，道业日新，念之增益，睹见法心，心相得见。<br />
　　引道<br />
　　清风荡俗尘累。<br />
　　太上重呜天鼓三十六通<br />
　　仰天祝曰：山川水陆，一切幽灵，三<br />
　　界魔王，六官魔王，有国王王子，能<br />
　　受持经，即当合力同共宝护。<br />
　　混沌无形之中<br />
　　开辟之先。<br />
　　天之所报不疾而速，感之所期不行而至<br />
　　金阙上圣命太极真人，使正一上玄玉郎王忠、鲍丘等，与茅盈四节燕胎流明神芝，长曜灵飞夜光洞草，佩玺服衣冠，北首毕。四使者告盈曰：食太极四节隐芝者，位为真卿；食金阙燕胎玉芝者，位为司命；食东官流明金英者，位为司禄；食长曜灵飞者，位为真伯；食夜光洞草者，位为主总左右御史之任。子已尽食之矣，寿与天地，位当为司命上真东岳上卿君，都统吴越之神仙，综师江左之山源。须臾，五帝各乘方面色来，从韦官来下，受大帝之命授盈为司命东卿上真君，文以紫玉为似初文，刻之曰：惟盈爰自童蒙散发北山，情招上帝，感激太玄。今授盈太玄真人司命神君，君秉操金石，丹心矫众，今报以玉越绿旌八威之策，使征伐源泽，　折冲万神。君寒东林谷，今报以紫髦之节，藕敷花冠，招驱千灵，对山召云。君弃家独往，故赐绣羽，紫帔丹青飞裙，使从容霄阶，携命玉真。君步骤深薮，故报以班龙之舆，素虎之耕，使浮宴太空，飞轮帝庭。君寒露霜雪，故报以曲晨宝益，琼帷红室，使游盻九官，清静温密。君潜形幽岳，精思万林，故报以神流火铃，双珠明月，可以上闻太极，通音上清。君真心高静，故报以锦旌绣旛，白羽玄竿，则可以呼召六阴，玉女侍軿。君慈向触物，阴德万主，故报以鸾凤之箫，金钟玉磬，可以和神虚馆，乐真舞灵。君万物不能散其感，千邪不能役其淳，故报紫琳之腴，玉浆金婴，可以寿同三光，刻闻丹琼。盈心晖重离，神跃太霞，买人之长者，故以太元为号。九德既备，今训九事，给玉童玉女各四十人，令出入太敬，受事太极，治官赤城玉洞之府，动静以闻。盈伏受书，稽首再拜太元真人。《茅君内传》<br />
　　前天后天<br />
　　一始一终，小劫太劫。<br />
　　功书玉剖<br />
　　白日登天。<br />
　　欲得苦海倾，常使爱河竭。道无形状<br />
　　假言象以为津。中和者，事之源。<br />
　　正中之正，遣无所遣，得无所得，倚伏兼忘<br />
　　亡心其所忘。<br />
　　顿首经师之牖，乞启重玄之阙。等开实相，俱入玄门<br />
　　譬如玄都玉城，开於八门，八方之人各随门入。<br />
　　诸天实荡荡<br />
　　万道同一归。<br />
　　二尽<br />
　　犹二死界，内有大期之死界，外有念念之死根。《太极与仙公起居注》<br />
　　超瑜二死界，过度三清基<br />
　　天老请问。<br />
　　玄名青录白简，阴阳之妙道，服御之至术<br />
　　皆神方秘诀也。<br />
　　汝昔所闻，未为见也<br />
　　当今所闻，乃为是闻。<br />
　　天上、天下<br />
　　皆得光明，地皆琉璃七宝，行树夹路，两边一一，树下皆有仙童玉女，手执香花，虚空神仙作万种妓乐，一一国土皆有太上神尊，处七宝台，坐金床也。<br />
　　法输妙经<br />
　　从无央数中来，如有恒河之劫，如是星普曜。此经如月盛光，照曜十方；犹如三界暗暝，是经如日之出，普照诸天；犹如万川之流，是经如汤谷之渊，为吕海之源，无不归宗；犹如须弥之高，是经如玉京之山，无不包藏。上理三光，中调阴阳，下开万生。修行是经不倦，立致龙驾，白日飞行。<br />
　　道德经<br />
　　其德，若春以生万物，若夏以养菊物，若秋以威万物。其德，若七宝，万物珍之，若明镜照万物，若大国，无不备有，若山，万物所依，若海藏有万物，若月映照万物，若日光照万物。其德，若地厚载万物，若天广覆一切。故能弥纶天地，生四时。上经为天，下经为地。<br />
　　心如琉璃<br />
　　太上决疑。<br />
　　上．无不照，下无不通<br />
　　通直达灵。<br />
　　灵宝囿大法桥，示之以道<br />
　　导之以法，令免三灾八难之中。<br />
　　开甘露不死诸门<br />
　　延我入法，墙处无为室。<br />
　　心王<br />
　　住中道城，以法诚惠，为法墙堑。<br />
　　无上三法<br />
　　太极真人徐来勒之，诸天大圣会蓬莱。稽首道前，太上道君坐宝花之上，左右仙童玉女数万。道君佩九色离罗之披，飞森霜球之袍，须史万变之冠，带晨冠日铃之剑。玄唱四振，鹏翩一抚，曜龙文於沧渊，焕朱此於川泽，翟天貌於兰玉，发金精於幽谷，乘大顺以御至象，游清神以混五浊，虚发九落，洞宴九觉，舞景扇虚，乘空把烟。<br />
　　精修十行，以诸灯炬<br />
　　照於邪暗，游趣王城。<br />
　　兴大法云<br />
　　雨，一乘甘露，法牙生道。<br />
　　一味雨十，二二法印<br />
　　定我法门。<br />
　　不死之宫<br />
　　南极宋陵之官。<br />
　　作人之大法，为世之良医。灵宝初门<br />
　　德行之阶梯。得其门，则道室可究；行梯立，则功业日高。<br />
　　往古来今<br />
　　真一自然之道。<br />
　　极微、极妙、极玄、极奥，非有、非无、非凡、非圣，智慧为舟航，摆除十缠。登常存之岸，雨天妙花<br />
　　骞林之花。<br />
　　鼓天妓乐<br />
　　天钓之乐。<br />
　　太极太虚真人<br />
　　告左仙公曰：昔受太上金日所说，真一升玄内教，初门第一，五帝所习。<br />
　　此经是三业诸仙真人之父母<br />
　　玉清隐书。<br />
　　师资品第二<br />
　　非师不行，非师不生，非师不度，非师不仙。八景龙舆焉，可得挺太极玉关焉，可得登高则无上，深则无穷大圣人、大贤人，先事小师，求小道，事中师，求中道，事大师，求大道。<br />
　　履止道为绳为墨，为法为则<br />
　　神师、真师、道师、仙师、圣师、贤‘师。<br />
　　师边有九<br />
　　一大慈，二大悲，三大喜，四大拾，五大善，六大法，七大功，八大化，九大德。<br />
　　一天之中<br />
　　号圣真仙，二十七等。<br />
　　三一镜其内，师友坦其外<br />
　　三元真一。<br />
　　昆仑玄圃宫<br />
　　见正一真人，三天法师，上清真人，总仙大目马。长生法师，生三君，姓柏成，字芝蒿，乃中皇时人，岁在东经之际，诞子北海中山柏林之下，有甘露紫芝敕勃明珠三会交龙之华，生於寝处，母感白露而怀孕，年十四西归公于臣灵，怕伊俱师，事黄谷先生，后遇玉清文始束玉金晖仙公，号日玉皇。二道君授《大洞真经》。<br />
　　万鬼避三洞法师<br />
　　凡受三洞法苏之人，二切鬼神悉皆回槐<br />
　　读大洞真经三十九章者<br />
　　上神之事也。能提携太上，摄命九真，高仙同品，司命齐伦，依太上黄素，曰十四方便。得称为大洞法师，光生万真，位淮太极上仙也。<br />
　　读太丹隐书金华洞房<br />
　　及雌一宝草者，精感太素，师降九具，五帝依太上黄素，日十四事方便，得称三元法师，元景真人，隹帝<br />
　　一高仙。<br />
　　读洞真玄经者<br />
　　通玄达灵，开散七经，依大上黄素四十四方便，得称洞玄法师上景真人，位准九官土仙。<br />
　　名入南宫<br />
　　真人之位，大上丹简墨录。<br />
　　无上元君太玄童子<br />
　　妙行真人，无极先生。《明威》。<br />
　　三元之宫<br />
　　化应为九，九官，九神，三九二十有七阶，九圣，九真，九仙，太上玉帝，<br />
　　九炼上真。<br />
　　三阶<br />
　　高者为圣，下者为仙，中为真。<br />
　　十化<br />
　　易身。<br />
　　圣有九品<br />
　　上圣，高圣，大圣，神圣，玄圣，真圣，仙圣，灵圣，至圣。<br />
　　蛇得灵宝<br />
　　化为神龙。禽乌得之，变为凤皇。凡兽得之，改为麒麟。凡夫得之，号曰圣人。<br />
　　真有九品<br />
　　同九圣。<br />
　　上品曰圣<br />
　　习学太玄，升于上清。<br />
　　中品日真<br />
　　习学太平，升于上清。<br />
　　胞道胎灵<br />
　　玉清官之下真，乃上清官之上真。太极官之上真，乃上清官之下真。上清官之下真，乃太清官之上真。太极官之下真，次得九官之飞仙。<br />
　　太上之道有三<br />
　　《玉清隐书》、《神虎大符》、《金虎真符》。行其道，得为太上之真，给玉童玉女各三千人，位为上真玉皇之君。<br />
　　上真之道有六<br />
　　《太上郁仪奔日文》、《太上结璘奔月章》、《太微帝君飞天经》、《大洞真经三十九章》、《金阙灵书紫文一经》、《黄老八道九真中经》、总而行之，则为上清真人，给玉童玉女各三千人，位为诸天帝，万真前导，凤歌后从，玄约白帝，启路飞龙。《翼辕》<br />
　　中真之道有七<br />
　　《太丹隐书》、《朝真上经》、《玉帝神符》《三天正法凤真之文》四真之章，太上金策方法：洞房玉字，上经六甲灵飞宝秘符，三皇内文，天文大字，青腰紫书，曲素诀辞，总而行之，则为上清中道真人，给玉帝玉女各三千人，位为上清左右卿相之师，行则紫旎之节，从万神千真，前吹凤唱，后奏天钓。玄龙启道，五帝参轩，飞行太虚。<br />
　　下真之道有八<br />
　　上清九化十变三九素语，丹景道精隐地八卫，天关三图，玄黄玉书，神州七变七转洞经绛绿，黄道玉白龙书，众文素奏中章，五行秘符，五章玉玄，上元玉书，总而行之，则为上清下元真人，行则五色之节，玉女前啸，九凤后吹，八鸾白虬启道，太极参轩，飞行倒景，游遨紫房。<br />
　　灌丑云之华<br />
　　从顶上灌五色之气。<br />
　　上虚紫映九霄真王<br />
　　形长九千万丈，以冬三月镇建金华飞天寇，衣日月流精文袍，佩流金凤玺，带百变交金之剑，立九色莲花紫云之中，光明洞照玉清之上。春三月则变形，头戴九清，口衔金钱，手执日象，立紫云上，洞口上青。夏三月，变形为九人，并衣青羽之衣，头戴一月，执九色麾憧，在紫云之上。秋三月，变形为青白玄三色之光明，光明洞照。《上清元始变化龟山元录经》 <br />
　　左玄右玄<br />
　　真人定志。<br />
　　四老真人<br />
　　在日中无影也。<br />
　　太上真人<br />
　　降于河上。<br />
　　东方青帝少阳九灵真人，南方赤帝太阳南极真人，西方白帝少阴灵素真人，北方黑帝太阴玄灵真人，中央黄帝三灵真人，二十四真人<br />
　　受事於方诸青童。《后圣九玄道君列纪》<br />
　　逍逼三清之中<br />
　　《太上上清玉灵紫映经》 <br />
　　仙有九品<br />
　　同九真。<br />
　　下品日仙<br />
　　学习太清金丹玉英，升乎太清明威。<br />
　　魂成魄就<br />
　　宾干紫庭。<br />
　　上仙白日升天<br />
　　中品仙柄名山洞室。真一自然。<br />
　　金阙兰台有琼文玉字<br />
　　应上仙也。<br />
　　变化南官<br />
　　遗骨胎变。<br />
　　金仙<br />

                    <br>
                        　　色如金光。<br />
　　东岳南岳<br />
　　三千九百里海、东有仙人九万，玉女二十四万。仙人居差阳官，去刀文山三千里，中有神龙三百万头，仙人上天乘之。<br />
　　真人修太一之道者，皆得三天之举，沐浴东井<br />
　　三纲六纪，金紫雕黄，变化无端。久有神丹，金液九转。还丹诀在金书壬经。<br />
　　玉清曜玄都，十圣回紫微，披云出十天，飞天乘空飞，丹霄翼轻盖，日月灌灵晖<br />
　　出《二十四生图》。<br />
　　手挽日月<br />
　　　五通仙无上真人。<br />
　　吐纳炼五神<br />
　　明真科。<br />
　　情集七宝林<br />
　　晃朗目月精，太上治紫台，众真诵洞经。<br />
　　驾龙<br />
　　驾龙蹑玄波，濯足八天河，故能释天罗地网，亦已过。<br />
　　保子飞玄路<br />
　　五灵度符籍。<br />
　　巨槽高舶<br />
　　譬大乘。<br />
　　中舫<br />
　　比中乘。<br />
　　小舟<br />
　　喻小乘。<br />
　　紫锑锦者<br />
　　用紫多比三乘。<br />
　　十灯千灯<br />
　　光映十方，照曜诸天。<br />
　　三华者，<br />
　　太之金房之名。<br />
　　上士、<br />
　　－成一生，志不避退，转身登太极，位加仙卿。法轮。<br />
　　中士、<br />
　　口味灵篇，三灭三生，志意审固，上游太清，九官真人。<br />
　　下士<br />
　　爱山乐水，心如怀丹，端坐则与师宝相对，出入则与乌兽为韦，九灭九生，志愿不退，游冥五岳飞行大元。<br />
　　治黄金以取利<br />
　　上士也。<br />
　　上人者，<br />
　　天士。<br />
　　中人者，<br />
　　人士。<br />
　　下人者<br />
　　地士。天地开辟道德门户。<br />
　　上士受气淳真，得飞轩之号；中士玄应玉宿，享中寿不死之术；下士金五百岁之命。神听者，<br />
　　通无形。<br />
　　心听者，<br />
　　知内情。<br />
　　天宝丈人<br />
　　是高上玉皇之气，龙汉元年化生天宝君。<br />
　　元始皇上丈人<br />
　　形长九千万丈。春三月，则冠流精紫曜之冠，衣九光锦袍，佩九色无缝自然之绶，带六山火玉，常乘碧苍二色云，坐九色师子，光明纬晔，在太清之上、玉虚之中。夏三月，则化形一身九头，长一千丈，又戴九色云，衣月锦百变之光无缝之抱，带九天仙炼之剑，乘丹紫三色之云，坐九色之龙，在玉虚紫云中。秋三月，化形一身九凤之头，形长五千丈，衣九色班丈虎衣，乘七色之云，在上清之上。冬三月，则化形为青黑二色，光勃勃如日蚀也。<br />
　　玉真九天丈人<br />
　　形长九千万丈。春三月，化形为凤皇，一身九头，头戴九气玄精冠，衣九色班衣，羽袍，乘十二色飞麟，坐五色莲花之上，在太清紫虚之中。夏三月，化形为龙身人头，头戴之二色光，衣青黄紫三色羽衣，口衔素绶，乘五色云，坐五色师子，光照土清。秋三月，化形为紫绿二色之光，如日月相沓。冬三月，头建飞精百变之冠，衣九色流光自然锦袍，佩通真之策，乘五色之云，坐五色云。<br />
　　皇老三天丈人<br />
　　形长三千万丈。春三月，头建通精七宝珠冠，衣飞云流光紫锦之抱，佩耳皇命神之章，常坐丑色百变之光，炜炜烽奕奕，在上清之上、洞虚之中。思之，还长三寸三分。夏三月，则化形为三头一躯，戴青黄绿三色之云，衣三色班文之袍，坐十二华光之上。思之，还返真形。秋三月，则化形通身黄金之色，项负十二色国光，衣须突百变之光锦袍，带金虎凤文之绶，坐三素景云之上。思之，还返真形。冬三月，则化形为苍绿紫三色之光，混合相缠如月之魄。此则三天丈人反洞虚之炁，更受炼皇老三天之精。思之还返真形。<br />
　　高上灵宝九霄丈人<br />
　　形长九千丈。春三月，变形九人，状如童子，各衣一色衣，口街日，众坐九色云上，映照三清。夏三月，变为九色之光，如云之升。秋三月，头建紫元流光九变之冠，衣丹锦七色文光之摄，带三宝启灵之策，佩七跃元章。冬三月，变形九头童子，坐绛云之上。<br />
　　道德丈人者<br />
　　道德之父母。<br />
　　天宝君<br />
　　大洞之尊神。《九天生神章》<br />
　　灵宝君<br />
　　洞玄之尊神。<br />
　　神宝君<br />
　　洞神之尊神。<br />
　　青阳上府<br />
　　始阳官中元景司空录道君，足蹑五色履，手执威神之策，乘入舆之轮飞龟玄云之车，参驾青龙。<br />
　　青阳之府<br />
　　玄微官中始景老子大道君，手执命神章，乘人景与青云车，参驾苍龙。<br />
　　少阳上府<br />
　　太微官中玄景玉光无极道君，姓王，讳元英，执招灵章，乘玄景绿舆五色云车，参驾凤皇。<br />
　　太阳上府<br />
　　紫微官中虚景太尉玄光道君，姓玄，讳伯央，戴平天曜精玉冠，手执制魔章，乘光明道舆赤云车。<br />
　　少阴上府<br />
　　灵微阳官元景大一天道君，执命神策，乘玉笔五彩盖朱紫云车，参驾六龙。<br />
　　太阴上府<br />
　　精微兑官明景太和道君，着白绞素灵绶，执受命保生玉章，乘绛琳碧笔白云车，参驾白虎。<br />
　　阴晖上府<br />
　　清微官洞景司录太阳道君，着玄云绿绶，乘玄景八光丹辇紫云之车，参驾玄武。<br />
　　阴精上府<br />
　　道微官炼仪玄和道君，着玄云五色绶，非徊玉笔，参驾玄凤。<br />
　　高上虚皇君<br />
　　衣飞锦朱袍，戴日捧月光七十二色，又衣百变光明锦衣，如太素之行云。元始变化。<br />
　　紫云高上元皇道君<br />
　　带流光凤章，乘紫碧二色云，衣九彩飞天法衣，在紫虚之中。<br />
　　上皇玉虚君<br />
　　头戴道精九变花冠，衣九色飞云，状如浮云，在紫虚之内。<br />
　　三天大明上皇君<br />
　　佩流金火铃七十二变。<br />
　　上皇先生紫晨君<br />
　　佩上相制灵之符，带混真东蒙之策，坐九色苍龙，在责灵之上，洞照上清。<br />
　　紫虚皇上大帝君<br />
　　建九气流精紫曜冠，衣九色元缝自然之摄，佩七元夜光之章，带元皇命真之策。<br />
　　紫虚皇老上帝君<br />
　　衣灵文日精袍，立玄云中，坐九色灵龟，在青云中。<br />
　　玄虚太真洞景君<br />
　　佩丹皇王帝带招仙之剑，衣龟文之衣，变为灵龟三百六十文章，口衔七星，坐华盖之下。<br />
　　太素高虚上极紫虚君<br />
　　佩六山火玉，带灵飞紫绶，衣三十二色法衣，在上清官。<br />
　　虚明紫兰中元高婷君<br />
　　衣金紫章，佩金光之剑，立碧霞上，变为紫碧之光，如日之升。<br />
　　紫虚三元紫精君<br />
　　佩九天龙文帝书，带日精剑，变为童子，颓云角髻。<br />
　　真阳元老玄一君<br />
　　头戴五色华盖，手把五芝，变为日光，青色郁郁，在紫云中。<br />
　　太微天帝君<br />
　　带夜光宝草，身生三十二色宝光，手执金铃，化为日光紫芒，在玉虚之中。 <br />
　　上元太素三元君<br />
　　服紫气浮虚锦，披九色龙锦羽裙，带帝符龙书，坐太室中，如日之晖，如<br />
　　金之精。<br />
　　青灵阳安君<br />
　　衣丹锦裘，戴飞龙，口衔月，手持紫绶。<br />
　　高上太素君<br />
　　三日之象，在元气之中，紫霄之上也。<br />
　　上清紫精三素君<br />
　　衣苍碧紫三色羽衣，混沌相缠，如云之升。<br />
　　皇清洞真君<br />
　　在太虚中，照明十天。<br />
　　皇上四老道中君<br />
　　衣凤文班裘，口衔七生。<br />
　　玉晨太上大道君<br />
　　带明月之铃，头建角巾，手执金符，在五芝华山。<br />
　　中央黄老君<br />
　　带交灵之绶，衣飞天羽衣。<br />
　　太极大道元景君<br />
　　带宝仙之剑，头有流金之光，照明七十四方，立玄龟上，散发至腰，在紫气之中。<br />
　　元英中真上老君<br />
　　立九色师子上，把金枝。<br />
　　中央黄老君<br />
　　太微天帝君之弟子，以清虚上皇二年混尔自生，日晖重曜，连光映云，五色翳盖，庆烟玄停，自元玄之户，手披万寝之庭，太上授以九真口经八道秘言之章，为太极真人。<br />
　　青腰帝君者<br />
　　九阳元皇玉帝之弟子，以中皇元年岁在东维育於玄丘玉国天崖之天琼林七宝之下，淇蒙九域之滨，诸化应图，三旦启晨，仍有九龙翼君侧，七色琼凤荫君身，神麟含芝以玄哺，天女吐精以灌身，玉童掷花以却秽，神妃散华以攘尘，身如冠玉，面发金容，体生尽符，言劫金章，玄云紫盖生乎房，飞精流光映其庭，柄心明霞之境，遨浪玉国之墟，以紫云为屋，青霞为城，黄金为殿，白玉为状，金堂王陛，凤阙四张，金童侍侧，玉华执口，天仙罗卫，五千余人备天之狩，羽骑如麟，玄气九会，灵凤烟披，青腰是紫，青帝君之别号，受元皇帝金玉紫书妙诀，皆九天之上书，八会之隐文也。玉帝命高上直真总集实目，合为众经，紫笔缮文，金简为篇，皆云上皇玄上之道以传青腰帝君。<br />
　　太微天帝君<br />
　　生平始青之端，紫云曜电，玄烟掩薄，丹晖缠络，无幽不鉴，无上不睹，无下不视，年行二七，金容内发，玉华外映，澄流九霄之霞，遂受太帝之号。　<br />
　　南极总定录上真禁君<br />
　　以始皇元年岁在上午七月七日中时，於上上无量寿天玉国七宝洞虚凤京紫台琼林之下，稽首玉轩，虚皇道君告曰：金房度命回年之诀，秘在九天之上，太有之金台，玉室九曲之房，非中真所行。此法九气同根。三光齐轮，修之万遍，位加仙卿也。<br />
　　太冥太虚太元<br />
　　元始元初，万一大神。<br />
　　升天降地，经营六合之中<br />
　　散则为气，聚则为口，往来无门，出入无间，不行自至，不呼而应，故谓神入。<br />
　　九幽玉匮<br />
　　出《明真科律》。<br />
　　东方无极飞天神王长生大圣<br />
　　十方至真并乘飞云丹舆绿笔，亿万乘骑浮空而来。<br />
　　香林园中<br />
　　为上智童子闲诸法心，灵宝五炼生尸。<br />
　　东方青光童子<br />
　　名青上，字飞正，身作碧霞之色。<br />
　　南方赤光童子<br />
　　名丹晖，字玄纪，身作赤霞之色。<br />
　　西方白光童子<br />
　　名洪华，字回神，身作素霞之色。<br />
　　北方黑光童子<br />
　　名玄明上，字太阴，文身作皂霞之色。<br />
　　中央黄光童子<br />
　　名执巾一，字黄录，身作黄霞之色，<br />
　　如黄金之精。<br />
　　金华擎洞经<br />
　　捧香悉仙童，啸歌彻玄都，呜玉叩瑶锺。<br />
　　金光童子、少野童子、始元童子<br />
　　上清三天君列纪。<br />
　　邪人不干正士<br />
　　妖不胜德。<br />
　　天上来生清德道士<br />
　　正一真人演千真科。<br />
　　钩深致远<br />
　　当称玄静先生，或务玄先生，或宣道<br />
　　生，或畅玄先生。<br />
　　玄古先生<br />
　　太上道君受其经，以传玄都仙王。<br />
　　紫府先生<br />
　　年三千岁，盘桓洞室。《上清变化<br />
　　七十四方经》 <br />
　　皇上万始先生<br />
　　佩凤文带乘白云。<br />
　　上皇先生紫晨君<br />
　　盖二晖之胤，结晨之精，育龙烟於太空，过紫虚以通灵，托九玄以含秀，凝洪灵以成神，陶三气以自濯，经玄母以法生，住历劫而受化，感日吉而濯，为上皇元年天甲启晨诞於神州八阳之大平丘中城洞渊之滨。面发金容，体映玉光，五色紫章，七十二变，精曜玉颜。神龙吐芝以灌洗，鸾凤抚翼以荫玄。二景停晖於八朗，七元回精於匡晨。金仙散香以混气，神妃掷华以发烟。五纬结络，神秀紫天。冷霞咽气，吐纳灵烟。受号元皇，位发紫晨。韦仙启路，三道合明。流霞吐威，逸驾九玄。再登玉陛，三谒紫庭，游盻琼阙，要景三元。携挈五老，玉霄上宾。金童举云而侍轮，玉女蹑虚而卫也。<br />
　　五岳先生<br />
　　受法志真太上，丹简墨绶。<br />
　　天人上人<br />
　　名入太上玄录。<br />
　　洞庭仙王别宫上人妙士<br />
　　呼吸玄精。<br />
　　至学之士<br />
　　厉以玄科之匕曰。<br />
　　南山道士<br />
　　炼魄未陵。<br />
　　圣匠<br />
　　玄师之法。<br />
　　上学弟子<br />
　　中善弟子。<br />
　　十转弟子<br />
　　上为飞天。<br />
　　三景弟子<br />
　　已度二人，得称三景法师。<br />
　　白日飞行<br />
　　飞华盖，乘韦龙，登太极，游九官。《太微金简玉字》<br />
　　隐三光白日陆沉<br />
　　尸解者，仙品之下道，《太极真人飞仙宝剑上》<br />
　　名配紫简<br />
　　三官不阙，其障谓户解。<br />
　　至忠至孝之人<br />
　　受下仙之教。<br />
　　至廉至贞之才<br />
　　既终，二百八十年进一阶，补仙官。<br />
　　德为万物宗<br />
　　老君策文。<br />
　　四德<br />
　　行道要之门户，获道之典。<br />
　　王侯高贵资金宝受真文<br />
　　参经佩录。<br />
　　古人非心不仙，末世非财不度<br />
　　黄金万斤，仙经一部，施於穷山末世，食金岂食经矣。<br />
　　天科六时烧香，心存日想<br />
　　见师如经四亿万劫，真道德成。<br />
　　名书玄格<br />
　　上仙品中，七祖超生逍遥七宝，名录简文。<br />
　　太素生五藏，七灵入泥丸<br />
　　骨有五帝之玉晖，面有流金之洪容。<br />
　　肘伏师门<br />
　　顿首德字。<br />
　　墨录中篇<br />
　　三宝奇文<br />
　　四极明科。<br />
　　太上金口<br />
　　四座中法。<br />
　　金钮一双，青缯九尺<br />
　　八节日，奉经於玄岳，北面，奏名青官而受宝经。<br />
　　真官灵职，玉童玉女，真官侍卫，精诚密感<br />
　　心会玄都，甲子日清斋入室，夜半生气时咒曰：太上九灵，三景元精，仙都大神，四极三清，八愿九合，飞行玉清。<br />
　　道本无形<br />
　　虚元自然。<br />
　　一师十师<br />
　　百师、千师、万师，备者为大乘之士。<br />
　　抱蒿苗而扞火<br />
　　谓次诚遭厄神人诫。<br />
　　处众爱眷之中，心在道诫之藏；处忧患之心，在善救之堂；坐蛇虺之地，心念舍远之径；居虎豹之薮，心在福德之观<br />
　　太虚、大元、太空，是诫根本，拾财遣滞，救物成慈。<br />
　　要律<br />
　　老子长存要律。<br />
　　一旦持戒，终身为道德之人<br />
　　上补仙官。<br />
　　受三戒五戒<br />
　　炼愚成智，泛不死之舟。<br />
　　九赤班符<br />
　　一名白羽中林飞天九符，乃九元之气，飞玄羽章，结成玉文，得佩真符。役九赤以封丘，命五行以招神。思水帝以削罪，摄海灵以通源。罪籍灭於九府，生录刻於三清。气震淇灭，威摄万灵，运策六甲，制御天丁。出《 五帝内真经》<br />
　　元始五老三元玉符<br />

                    <br>
                        　　出玉京山紫微上官，此文同三天之元气，禳阳九百六劫会之灾。佩之白日升天，上朝玄都。《灵宝赤书》<br />
　　九成公<br />
　　身长九尺，目圆口方，声如雷震，顶有紫光，左右侍女二十四人，公着九色斑文裘。汉文帝时，公乘飞凤云轮游白水沙洲空山，答裴玄仁日：昨见青华奏子玉名，应清灵真人舍真青官，谅不虚也。子玉华玄秀，名参青书，吾受元始度厄宝真玉符，佩之得仙，役使太玄玉童五人。百年有真人听传受经。《七千劫传》合有二十四人，此符与九天俱生，日月俱存，经百刃而不伤，寿万岁而方壮。备口九年，体生奇光。《太上五帝黄录》 <br />
　　五符<br />
　　以月下旬一日，朱书空玄元始丈人自然精充玉宝符、九玄元天玉虚生结精通九玉符、太空九天丈人玄生玉精凝灵宝真符，玄虚九天真玉目然流精宝仙符、空洞混化九天九父导精生天通元符，向天服之。十日，面有五色精光，九日得役使五帝玉女合五人，九年上升大清五岳仙官。<br />
　　金房保命符<br />
　　诵经十遍为一过，则服一枚，通神致真，坐见八方，条理百节，寿极天地，<br />
　　三光同年。<br />
　　九天太素阳生符<br />
　　玄都紫微官旧格，一名八龙书。《灵宝赤书》<br />
　　开心辟妄<br />
　　用开日朱书服之。咒曰：五神开心，三魂摄精。<br />
　　九疑真人<br />
　　韩众受此经於中岳宋德玄，德玄服灵飞六甲符，一日行三千余里。<br />
　　四变之符<br />
　　春服东明通真变景阳霞符，夏服南光八炼丹景四朗符，秋服西精浩灵化景符，冬服北玄郁真炼景萧风符。右行黄帝之道，以李月服黄上八经生景玉门符。<br />
　　东明通真符<br />
　　东方青景阳霞开明通光之精，其气乃元之始晖，映朗东天，勃九十九万亿重，林柄碧鸡之群，上有始青之观，中有青华之官，观有九气元老，官有青真圣君，右侍青腰王女，左直翠羽灵童，常乘太山灵兽，策御九光神龙，以春三月下导九天之气，结气以成号，凝精以成符，得咽其气，则能立都神躯，有冷其精，则能变化九光，难可具书。<br />
　　南光八炼符<br />
　　南方炼四朗之精，其气乃八天爻卦之始晖，散漫八千八万八亿万重，似庆云之郁勃，焕于太玄之庭，玉津滂沱於流火之乡，太阳有激口之洞，流火有不死之人。上有南极之台，中有洞阳之官；台有主仙司命，官含太和上真。右侍太真玉女，左侍赤明灵童，常乘霍山之兽，匡御九色凤皇。夏三月，上导九天之气，下引绛府之明，二气交於感变，变化发於微芒。凝精以成文，结气以成星，咽其气，灵尊降房；冷其精，飞行八空。驱策六甲，役使六丁。<br />
　　西精皓灵化景扶希符<br />
　　其文乃西方皓灵金魂日门之精气，六滨金映之始晖，明明照西戎，浩浩流布，六千六万六亿万重，其精落落如玉，策光流泽，澳注冶炼之庭，冶炼有还容之池，炼仙之瑛，金门则有青金丹青。上有龙山神楼，中有素灵之官，楼有十二王仙，官舍西华真人。右侍素灵玉女，左卫金华之童，常乘车山灵兽策御白帝之王。秋三月，上导九天之气，二气应而交舍，疑精升以成符，结气以成神。咽其气，立降神颜；冷其精，飞行金门，坐召十方，兴云致龙也。<br />
　　北玄炼景符<br />
　　北方郁真玄玄箫风华晨之精，其气乃阴阳始开之晖，其晖混沌，乍合乍离，分流散漫，五千五万五亿万重，其精玄玄而相附，以皂云之杳烟合花而不曜，殖五行而立玄朔，阴则生炼仙玉膏寒水则有制魔之王。上有七神花盖，中有度灵之堂，中堂舍皇上玉晨。右侍太玄玉女，左侍玉晨之童，常乘怛山神兽，策御飞龟紫轮。冬三月，上导九天之气，凝精以成文，结气以成仙。咽其气，七晨降房；食其精，回化阴阳。皇灵文之妙也。<br />
　　黄上八经符<br />
　　乃中黄上神母玉门生景通明之精，其气乃天地纲维十二辰之始晖，以朗八方，其烟飘飘而四飞，光明晃晃而混虚，郁勃冲於大玄之都，经络十二亿万之重，流津溢於四季之乡。上有王京之府，中有革盖之官，府有太上道主，官含木晨之君。左侍飞仙羽节，青华玉女，右直领仙玉郎，金铃神童。常乘九墟灵兽，策御玄上黄龙。总五气以转辰，制命十二钧陈，上导九天之源流，下引脾之黄神，二气交於泥丸之上，炼化混合於三丹之房。凝精以变神，结气以炼仙，咽其气黄老降形，冷其精色发金刚。变化万奇，飞行太空。此灵文妙用之难量。<br />
　　道德为父，神明为母。清静为师，太和为友<br />
　　马虎为龙，与天地同；为玄为默，与道穷极。非善不动，非和不言。是以为善者自觉，造恶者自刑。<br />
　　心正无邪疑，心清无累浊<br />
　　太上皇帝九炼上真。<br />
　　口舌者，患祸之宫，危亡之府<br />
　　语言者，大命之所属，刑祸之所部。圣人当言，所惧发言而虑妙真。<br />
　　文辞满天地问<br />
　　贤圣出言，与人君言，惠於国；与人父言，慈於子；与人师言，爱於众；与人兄弟言，悌於行；与人臣言，忠於上；与人寸言，孝於亲；与人友言，信於交；与人妇言，贞於夫；与人夫言，和於室；与人弟言，恭於礼；与野人言，劝於农；与道士言，正於道；与异国人言，各守其域；与奴婢言，慎於事。<br />
　　北方洞阴朔单郁绝五灵玄老君<br />
　　姓浩，字敷明。玄皇之胤，太清之冑，始青天中年十二，心玩山水，千日一还，於地镜山下遇一顷苣胜，探饷穷乏，三年不讫，死於山下。九天书其阳德，金格记其玉名，度其魂神於朱陵之官，帝遣金翅大乌敷大翼覆其尸，七百年中至水劫改运，漂於无涯。水落，北珑玄丘，三十年中又经山火大行，受炼而起，五色云盖，其上。元始赏灵宝赤书五气玄天黑帝真文一篇。<br />
　　或卖身供法，或身投饿虎，或割肉饲禽，精诚感於太虚，冥德合於三光<br />
　　太上九赤班符五帝内真。<br />
　　精进无双对，契阔林岫<br />
　　法轮。<br />
　　善开方便，大慈周洽。遣贪淫，息瞋患，除邪愚，灭三毒<br />
　　四施行此四事，为六度之先。<br />
　　男女各争心意，驷马过隙，比之迟也，云问迅电，亦非速<br />
　　心之难持，甚於虎豹。猿、猴、鹿、马，皆易制也。善能调御心者，唯上圣之人。<br />
　　正神正心，正行正身<br />
　　天神敬之，地神卫之。治心入道科衍森罗，始终贞信，潜化导也，进止和光，密行教也。日中一食，随身清斋。<br />
　　金尚不可秽<br />
　　何况至道。<br />
　　三奇宝文<br />
　　太上九真明科。<br />
　　清水一器，真珠二分<br />
　　书通明符着水中，露於中庭一宿，捉水北向，叩齿三通，咒日：天光氛翳，五神混真。丹灵悉错，秽气弥天。今日清良，止吉开陈。三分饰映，五芝洗尘。八气洞朗，交络我身。上白下黄，内外明鲜。以水洗手面，亦可沐浴。余水放之束流之川，诸秽即消，万真存身，三犯不染，即修三天之道。《青童君口诀》 <br />
　　凡生有境<br />
　　清少浊多，当佩破残符。九天之气化为九凤，各首伺身，飞行三界，引三清之妙气，荡九地之嚣尘。《太上苍元上录》云。<br />
　　三时沐浴五香<br />
　　正月十五日、七月十五、十月十五，平日一、正中及夜半也。<br />
　　青木香<br />
　　华叶五节，五五相结。天竺国人曰：五香之草，辟恶气，检魂魄，制鬼物，致灵真。此香多生沧浪之东，东方神人各为青木香。人烧青木、熏陆、安息胶於寝室，以开通五浊之臭，地上魔邪之气直上冲天四十里。此香之烟，破浊气之秽臭，开邪魔之雾。天人玉女，太一帝君，随香气中来，憩子之面目。<br />
　　上学之士<br />
　　服日月皇华、金精飞根。黄气之道，以立春日清朝煮白芷、桃皮、青木，以东向沐浴。<br />
　　甲子<br />
　　当沐浴。《西王母宝神起居注》 <br />
　　月一日、十五日、二十三日<br />
　　一月三取三川水。一云三江，一云三井。水州斛，鸡舌、青木、零陵熏陆、沉香五种，各一两，煮之。书通明符着水，以沐浴。先东向叩齿二十四通，思项上有七星，华盖紫霞满一室，神童散香在左，玉女执巾在右。毕，咒曰：三光朗照，五神澄清。天无浮翳，地无飞尘。沐浴东井，受服反形。体香骨芳，上造玉庭。受太真讫，取符沉井中。此帝沐浴上法，受之元始天王，传付天一帝君。帝君修行，得流精紫光覆冠帝身。南极上元君修得流芳上香闻三请。太微天帝君修，五方自生神芝，来会帝房。上圣金阙君面生王泽。上相青童君修，香充三清。此道秘在南极紫房内。<br />
　　沐浴兰池上，龙负长梗瓶。金童洒香花，玉女流五星。冠带濯玉津，炼度五仙形。体香万神降，乘景登高清。沐浴金门，冠带神晖<br />
　　玉虚结符，万仙总归。<br />
　　天官僚属<br />
　　游宴三清登玄峰。<br />
　　太一帝君以紫房为混合元父玄母，以三胎为神明<br />
　　八素丽玄，以真思为上首；秘言妙要，以九真为内经。神法以清思为至深，及童以彻真为得灵，大洞以高上为元始，太丹以雌一为内精，五老以自然为晨骨，太上以无英为玄清，黄老以志性为道本，白元以洁修为入真，真人以气合而相修，仙要以精感而道成也。<br />
　　精子诚子神荣子，中子和子道乃化子<br />
　　精诚者，神之门也。<br />
　　行之所不能行，守之所不能守，升玄<br />
　　有有不有，无无不无。非有非无，周流九极。行而不止，思而不倦。<br />
　　身中五藏<br />
　　应五岳。<br />
　　学若日中<br />
　　未学之时，冥冥，若此，开明之第一也。<br />
　　为学不可不精<br />
　　不可不明，然后测三清之妙。<br />
　　拘千邪於八荒之狱，闭万妖於九遐之端<br />
　　其心正，则天地不能违。恒守九魂，以求飞仙。太则一安隐於六宅，五灵叉镇卫於三口。<br />
　　三官修畅五藏安问<br />
　　镇以灵药，食於云身。<br />
　　学人所不能学，居人所不能居，人所不能居<br />
　　真一自然。<br />
　　合抱之木，生於毫末；登云之烟，发於寸火<br />
　　《太真科》<br />
　　恶积入死<br />
　　死苦可悲。<br />
　　善积长生<br />
　　生乐可庆。<br />
　　立功三千，白日登天<br />
　　立三百善功，得地仙。学升仙之道，当六千二百善功。<br />
　　修善有余<br />
　　天降云车，弘道无亡，自致不死。<br />
　　大慈之道<br />
　　度人为先，非功不赏，非德不迁，非信不度，非行不仙，建功立德者，一为天地，一为三光，一为帝王，一为兆人，一为祖世，一为众生，一为己身。<br />
　　吐纳元和，挹漱流霞<br />
　　五华之英，仙公请问。<br />
　　仙骨玄录，金阁玉名<br />
　　宿世行善功满五百，皆得三一者。<br />
　　八庆之日<br />
　　朝礼天尊，上愿飞天，超玉清川，游诸天；中愿变形，降致五神，升入月门；下愿四极受我口言，西华侍卫，役使金童，携提五老，八景同轩，上庆交会，五愿开陈。<br />
　　朝礼天文<br />
　　有十一思，一十四功，交有真人，为世桥梁也。<br />
　　秘经於九天之上大有之宫<br />
　　巨龙毒狩，备守玉关，琼凤抚翼，绅鸾荫玄，众真宴礼，万圣朝轩，玉阶亏盖於霄庭，大帝屈节於几前。金真玉光，朝中、日没、人定、中夜，礼敬十方天尊，东方为始。<br />
　　太素以丹金刻书灵宝自然经<br />
　　於紫微台，众真仙圣日日游行三匝，烧香。<br />
　　受素灵洞玄妙经施行上诀<br />
　　一月三过，隐朝元始天尊、太真丈人、九天真王，其日沐浴入室，烧香北向，长跪曰：乞愿神仙，上名玉篇。骨生肉髓，肉化金真。丹室玄注，室生紫烟。毕，起再拜。修之七年，真灵见形。<br />
　　金骨玉名，刊字青宫，千日长斋<br />
　　不关人事，清香执戒。<br />
　　不关风尘，恬和六行<br />
　　心柔意玄，名书金科，列字九天。<br />
　　受大洞真经三十九章，太上大道君<br />
　　玉苏八风徘徊帝一之道。<br />
　　蜀山千岁树精<br />
　　有贤者三人经过，依树而息。树空中曰：昔功德不全，致守此树。屈至我舍，为我建三日斋戒。此家即为请诸道士，烧香诵经，三日谢过。此人即升入云中，於景霄之上，为游散仙人之本行。<br />
　　身香体洁，今如金玉。三元开张，德冠诸天<br />
　　德如太空，无形荡荡，为元始之宗。德如大道，威灵恢廓，为神明之宝。其德如天地。如三光，照曜诸天；如四时，生成万物；如太玄，为神仙之都；如太山，安灵镇神；如大江，荡荡无碍。三光齐之贵行。<br />
　　岁有六斋<br />
　　人本命日、庚申日、甲子日，太上遣真人、十方诸圣、仙人下及天下三界，鬼神俱下，天地神只莫不震肃，能行道转经，日夕六时一心注真，太上即轨司命益算长寿、免十苦八难，常处福地，七世父祖上生天堂。太上昔以岁三斋日六斋法授石室真人，又以岁六月十法授天老真人，又命虚无真人老子传授正一真人三天法师。<br />
　　正月十五日上元，七月十五日中元，十月十五日下一不<br />
　　此一年三月三日，地上五帝、五岳三界神官及诸水府一切神灵，上三天玄都二元官中。是日，无极天尊，三十二天帝，飞天神王，高上玉虚至真大神、无极大道太上者君，诸丈人，南极北极、东西一华、九灵真母，太和玉女，南斗北斗、诸天日月星宿，森然俱至，三元左右中官，三官九府，百一十曹，阴阳左右水火风刀考官，算计天上天下有善功者，名上青簿，恶过者，上黑簿，各以一通列於三官，能依三元谢过之法，地祇营卫门户，三官保举。<br />
　　高上洞真三无斋<br />
　　上元主天，中元主地，下元主人。三元合真，上应九玄，上元九日，中元六日，下元三日。未至前一日，五香沐浴，上玄九人下极三人。建齐之日，当书金真玉光九天之信，置於五帝，招神致灵。《太真三元三品斋法》书名玄图，五老尊神，诸天帝皇常以六斋日，会於上天灵都官元阳紫微之台，集算天元，推校运度，诸天各下天帝太一使者、日月星宿部、三官考命、五岳四渎大神，周行天下，纠察功过。学者修斋，功记三官五帝，列名上天。下可拜谒太上，七祖皆升福堂。<br />

                    <br>
                        　　正月七日<br />
　　长斋诸天，书名黄苏尚简，削死入生。<br />
　　元始灵宝西北天大圣，众至真尊神，无极大道上帝真皇老人<br />
　　月一日，上会灵宝玄都西北山紫微上官，劲斗下与三官考品四部刺奸，周行天下，有奉修斋，三官除罪。<br />
　　北天大圣，太上老君<br />
　　月八日，上会灵宝玄都比上玉山阴元台，劝北斗司杀鬼下与八极司录周行天下。其日奉斋，三官削罪，名三天，记仙录，天地神祇营卫，万灾不干。<br />
　　东北天圣，众太上万度万生神皇上玄老君<br />
　　十四日，上会玄都玉山通阳青微官，勑太一使者与北邓都伯周行天下，司察人神，有修斋立德，勒录九天，配名仙籍。<br />
　　东天大圣，众太清玄元无上三天大道太上老君，青灵上真天帝君，太帝君，九老仙都君，九气丈人等千二百官君，太清玉陛下，束极老人，青华大神，上相司马，青童金阙后圣帝君，灵宝九仙，青和玉女，主仙玉郎<br />
　　月十五日，上会太玄都玉女青华玉陛官，天帝自下，日月星宿天上天下五岳四渎神灵，参龙俱下，其修齐五帝保举神圣侍卫。<br />
　　东南天大圣，众南上老君、丹圣南极真人、太和玉女<br />
　　十八日，会玉山洞灵丹台。其日烧香行道，万愿从心也。<br />
　　南天大圣，众南上赤帝、丹灵老子、南极度世君、万福君<br />
　　二十日，上会玉山洞灵元阳之馆，劲太一使者与三官考召，周行天下，伺察天人。其日奉经烧香，地官营卫也。<br />
　　西南天大圣，众天人、老人、南极元真君、洞阳太灵<br />
　　二十四日，会玉京朱官考校三官九府五岳太山二十四狱，劲北辰下与三官考召，水部刺奸，周行天下。<br />
　　西天大圣，西华金堂玉仙真母、金阙后堂圣上相帝君、四极真人<br />
　　二十八日，会玉京金阙七宝官，太一下历，漩玑、玉衡参候，俱下天关之门<br />
　　下元天大圣，众下元玄黄洞渊洞灵万仙、五帝四司真人<br />
　　二十九日，会黄天玉关黄房中，太一与三官九府九部刺奸，周行五岳。<br />
　　上天大圣，众上下中央四面八方太上<br />
　　无为大道诸君丈人，道气元先，寥廓无端，混沌无形，虚无自然。道中之道，神明之君，万万亿亿，无鞅数众，道德诸君丈人，众仙天官大神<br />
　　三十日，上会七宝紫微官，朝天真万帝，算校大劫，小劫小百六。其日遣上太一下其中，诸天星辰日月、漩玑北斗俱下，与五帝、五岳四渎、水帝考召、地上神祇，周行天下。其日修斋，名上仙簿。<br />
　　太玄上官北帝<br />
　　庚申日，制天正三尸，录人罪状，上奏帝君。此日修斋，记名青契也。<br />
　　太玄上宫至真尊神<br />
　　甲子日，遣太一中台大使周行诸天地，检校神只。其日烧香，奏上三天，即除为监天领地，书名玉历。<br />
　　太玄上宫高真大神<br />
　　立春日，会诸尊大圣於太极上官，算<br />
　　校玉札金名，应得仙人。<br />
　　太玄上官太素真人<br />
　　春分日，会诸仙官於昆仑瑶台，校定<br />
　　灵宝真经。<br />
　　太玄上宫五帝<br />
　　立夏日，会仙人於紫微官中。<br />
　　太玄上宫天上三官<br />
　　夏至日，会司命上官。<br />
　　太玄上宫五岳诸真人<br />
　　立秋日，上诣中央黄老君於黄房云<br />
　　庭，会仙官检校天下神图灵药。<br />
　　太玄上宫上皇太上帝<br />
　　秋分日，上登上清灵阙太微之馆，会灵宝真神、太上五老君、北极真公。<br />
　　太玄上玄阳台真人<br />
　　立冬日，会仙官玉女於阳台之上。<br />
　　太玄上宫真众仙<br />
　　冬至，上东华青华仙，会於东海青童金开，止相至真大神校定众仙名录。<br />
　　思神录气，习法登名<br />
　　为斋太上八道命。<br />
　　升天无云梯，飞步无星气<br />
　　比学而不斋。<br />
　　清斋一日，增寿十旬；清斋十旬，增算一纪；清斋千日，加岁百年。隐德藏明<br />
　　招神求应。<br />
　　金黄二录<br />
　　灵宝众斋威仪。<br />
　　斋法有六<br />
　　金录、黄苏、明真、三元、自然、修身。<br />
　　离合之府开关之门<br />
　　为度生之官。<br />
　　六天之宫<br />
　　落子死名，开关之府，度子之身。<br />
　　有非即改悔，有是即坚行<br />
　　内外相涉，胜负相倾，前后相关。《太上宿命图》<br />
　　洗心首过<br />
　　轮愆送失，不怨天地，不恨人神，改德修来，三年刻获神仙。积善为垣墙，天网如霜雪。<br />
　　三皇<br />
　　自非玉虚之胤，皆孕於混然气，系於夺秽。《九真明科》<br />
　　披露三光，散发叩齿<br />
　　然后清斋百日，奉受宝经，下先自首，师及弟子同受风刀之老。魂魄十苦八难，身没幽泉。<br />
　　上品人<br />
　　淡然无欲，如水对镜。无滞无虑，不着不求。<br />
　　中品人<br />
　　少思寡欲，战战兢兢。<br />
　　下品<br />
　　敬信道法。<br />
　　誓心三光，弥纶万劫<br />
　　精无退转。<br />
　　道陵誓为天人五道作师<br />
　　应时五岳诸山悉平，地如流璃。<br />
　　十二上愿<br />
　　太上真文要解。<br />
　　四运和平，万愿成就。光照诸天，浮云聚烟，荫覆玄玄<br />
　　隐则无为，散则弥天。<br />
　　帝君五愿<br />
　　一愿，身与三光齐轮。二愿，身处太空之上，琼室王房之中，朝与玉帝同宴，夕与玄母同己，渴喷浪井洪泉玉芝，饥纳龙胎琼腴、绛树赤子。三愿，身生万端七十二光，奇毛异骨，出入帝官，众庆来臻，万寿无量。四愿，与气俱生，与气俱死，死而又生，封掌十天，总领韦仙主。五愿，一切众同保日月三光有道之人，七玄九祖上升南官。四方五愿，并会福堂。<br />
　　太微天帝日正月一日<br />
　　当祝天罗地网曰：我独游上十方九天之罗，敢得降络我身。我将游下十方九地之网，敢得继我身。我将游太上，升宴适华堂泉曲之府，勿复留我魂。<br />
　　恭事图文朝礼威仪<br />
　　存太一真君<br />
　　在玄丹室中。<br />
　　身着鸿毛<br />
　　上升太清。<br />
　　存日月在面上<br />
　　从鼻孔入洞房、金华官，光明出项后，作九色圆像薄入玉枕。日从鼻左入，月从右入。《太极隐注宝诀》<br />
　　存道降神、玉姿金相<br />
　　心相齐，所谓太玄之都，目见堂中玉京之山。<br />
　　柏成子、广成子、青真子、谷希子<br />
　　念存斗星之气，共与身并入莲实之中，忽见莲内有千里玉山，万顷官台，盖亦连云朱木结实，紫华生菌，碧笔玄黄，三素八轮。四子遨游，不觉莲实之上。<br />
　　五念既立<br />
　　则见道相。<br />
　　道之所在，万物皆辩；道之所易，万物皆来<br />
　　思神政神，思真致真，思仙致仙，思道政道，思多政多。圣人之精，思贤政贤。人之思来佑之。<br />
　　念念相续．<br />
　　心不一，则千虑臻。<br />
　　一十二念<br />
　　一十二报。<br />
　　五灾<br />
　　三灾九厄，天官导从，地神奉迎。<br />
　　驱驰六甲<br />
　　运走星辰。<br />
　　呵役三皇<br />
　　走使鬼神，寿骨日生。<br />
　　专心默念<br />
　　元老授玉符於南阳，皇上度紫名於丹灵，刻录西台之馆，定乐束华之房，合变於三素之气，仰披晨灯之光，八景运身而升飞，周手七十四方。<br />
　　泽流九泽<br />
　　福庆冲其玄素。<br />
　　九天生神章<br />
　　乃三洞飞玄之气，三合成音，结成灵文，混合百神，隐劫内名。天宝诵之，以开天地之光；灵宝诵之，以开九幽长夜之魂；神宝诵之，以制万灵；太一诵之，以度身神；九天诵之，以生。人诵之一过，声闻九天、金楼玉堂、十二重门、紫户玉阁、三万六千关。太一授符，元君授生，仙童玉女役使东西，驰骋龙驾，白日登晨，九天生神。<br />
　　道德五千文<br />
　　上士受韵为太上仙王，中士受诵为飞仙，下士受诵转轮圣王。天帝灵车迎其魂神。上赞元给自虽之新，下庆神真大慈之教。此径每上乞五章，大帝灵篇，读五千文万这，太上云龙下迎。未去者，一月三读。《太极隐注宝诀》<br />
　　月朝半本命日、八节日、日中夜半待<br />
　　受五千文读之，托形太阴之日，不经太山五官地狱考罚，上生天帝之前，下生侯王之家，相好具足，灵烦华晔。<br />
　　靖念玄房<br />
　　建立福台。<br />
　　入室诵经<br />
　　皆五帝束带，四司部迎。《四极明科》<br />
　　尹喜诵一卷经万遍千日<br />
　　耳洞听，目洞视，诸天各奉莲华高座天送宝盖覆之，飞龙啸吃，师子侯门，诸天神王五通，神人散花，烧香供养。<br />
　　太上道君说上清大智慧文<br />
　　金阙帝君侍坐，闻之以告青童曰：上相可以告道士。后告南岳赤险子，於金华山中得病。所谓天宽鬼以病乱其真，扶病讽诵，满三千违，太金阙为太庐真人。同时称善福进三皆。<br />
　　十方真人<br />
　　朝卫灵文於玉山之中，步虚透行五山中，一迎诸天称善也。<br />
　　道不贵，当贵有能，龙变七魄之阴，名身中之渴鬼<br />
　　制七魄法：月朔、月望、月晦夕一。《灵书紫文》<br />
　　太初混黄，三气清分<br />
　　金华洞房号日景元。<br />
　　拘魂制魄之术，养神修命之法<br />
　　太上丹简墨录。<br />
　　五真安镇<br />
　　外鬼。<br />
　　太洞真经，上皇玉帝，非一不济，非一不成<br />
　　与一为一，此为上上之人。中中已上，当存三元，生镇三官，三尸必落，三元又妙。勤行五德，万善日积。<br />
　　不生者不生<br />
　　长死者促死。<br />
　　一者，元气所起<br />
　　一者，天之纲纪。<br />
　　必欲长生，三一当明<br />
　　思一至饥，一与之粗；思一至渴，一与之浆。至迟不疾，一安其室。能晦能豫，一乃不去。求之不已，登彼九室。<br />
　　天能守一，覆而不举；地能守一，静而能处<br />
　　岳能守一，不避寒暑。晦能守一，流而不还。人能守一，叉得升仙。<br />
　　卫戒将军<br />
　　二十四大神以相卫护。<br />
　　柏成钦生请问云房之道、三真之诀<br />
　　玉皇白二清者，一身之帝君，百神之始真也。若夫辅独审正，三皇内宁，太一保胎，五老使精，一居丹田，司命护生。一居绛官，紫气灌形。一贵洞房，三素合明。明堂云官，紫户玉门，黄阙金室，玉城朱窗，帝一之内宅，三真之宝室。於是云房一景，混合神人，上通昆仑，下临清泉，云盖嵯峨，林竹葱蓓，七灵回转，三色缠绵，层楼万重，三岁成烟，玉阙虚静，七门幽深，金扉玉柜，符籍五篇，浑一成形，呼阳召阴也。<br />
　　三一者<br />
　　一身之灵宗，百神之命根，津液之山源，魂精之王室，胃池体方以受物，脑官虚圆以适真。万毛植立，千孔生咽，德备天地，位同太玄。两眉间上，丹田官也赤子居；心，中丹田官也，真人居；脐下三寸，下丹田宫也，婴兄居；合三丹田也。夫头有九官，两眉问却入三寸为上双丹田，却入一寸为明堂官却入三寸为洞房官，却三寸为丹田宫，却入四堂上一寸为天庭官，洞房上一寸为寸为流珠官， 却入五寸为为玉帝。明极真官，丹田上一寸为玄珠官，流珠上一寸为太皇官。两眉间上，其中有黄阙紫户、绛台青房，共构立守寸青房大神名正心，字初方。丹田官中恒有帝君，守寸恒有大神。太上曰：真人所以贵一为真一者，止一而已矣。一之所契太无感一；一之变通，天道冥合。上一为身之天帝，中一为绛官之丹皇，下一为黄庭之元王。而一之真并监统身中一十四气，上应太微二十四真。真气徊和，二物成形，玄神混分，紫房杳冥。上一真帝之极，中一真王之至，下一真王之妙。天皇得上成皇极，地皇得至上成一，人皇得妙上成众妙之<br />
　　居。涓子授<br />
　　苏林守三真元一之道，告林我被帝君召补中黄四司大夫，领北海。公后留一纸，书云：五斗三一，太帝所秘，精思二十年，三一相见。授子书矣。能守三一，名刊玉札。如存洞房为上清公加知三元为五帝君，后圣金阙帝君所以乘景迅云，周行十大林。以汉元帝时，告弟子周季通日：我昨被玄州召为命真上卿太极中侯大夫，明日有云车羽盖参驾龙虎、侍官数千人迎。林即日登天，冉冉西北而升，云气履之。故三皇世人学道，皆贵守一者，当令心朴神凝，体专诚感，百念不生，精意不散。但有三月内视注心，一神参见，则神光化生，缠绵五藏，自朴散真二之后，华伪潜兴，一不卒感，神不即应，首三一之法，皇天上清金阙帝君，真书之首篇，高上之至道，神仙之津涂，众真之妙诀，子身进退，千端万事，当常念一。<br />
　　泥九置魄营，中元抱一宫<br />
　　丹田二灵府，混合生神王。三关统九大，呼吸日月光。五星与之滋，流臣六肖先，静思万气归，神安形亦芳，三部八景真，携我入大官。<br />
　　丹书万卷<br />
　　不如安一。<br />
　　宝斋存精修天形体而万物育焉<br />
　　智士元思虑之变。<br />
　　上皇时人<br />
　　深知天地之至精，得天地心意。<br />
　　不学之时<br />
　　若夜视骯，东西南北，越於其室。<br />
　　乘风凌空，驾龙骋虚<br />
　　观身<br />
　　清清玄道宗<br />
　　潜想三素官，微微至道通。<br />
　　十折九辱<br />
　　犹怀谦恪为一智。导三元五神为二智。周流八方，一清一浊，一沉一浮，为三智。展转九年，中至二十四年，上至三十二年，其智四矣。十折万忍，其智五。<br />
　　色观<br />
　　气观神观，元始知虑，正观解脱。<br />
　　晃晃金刚躯<br />
　　超超太上仙。<br />
　　知真而得真<br />
　　勤求而获真。<br />
　　神元妙接，逸观常流<br />
　　日华变运，紫庭照躯，道悟上真，七灵洞符，神机颖达，八皇定书，名奏帝堂，羽籍太元，身宴绿房，飞行玉虚。<br />
　　外学绿有达元<br />
　　内学自元通有。<br />
　　匡辔明霞上<br />
　　流精曜玉支，顾盻无中有，混合以婴儿。<br />
　　战战如履冰剑<br />
　　升玄。<br />
　　空空如也<br />
　　自合道真一太上紫书录籍。<br />
　　子欲升天，当行七灵，既登北极，又入紫庭<br />
　　有刻太极北璧津字云：咸阳茅盈，受步刚经师法。试火烧衣形，口虽不言，色犹天军行太极，自登上清，于今九十八年，始补帝皇之卿，乃知鉴纳之诚。《太微金简玉字》 <br />

                    <br>
                        　　南岳夫人<br />
　　紫虚元君内传<br />
　　三界六天<br />
　　鬼神魔王官属也。<br />
　　合小道者，致小神；合中道者，致中神；合大道者，致大神。元者，天地之元也。为三界所举，五帝所明，五宫结气，六藏生真<br />
　　九府洞明太上九赤斑符。<br />
　　研天精之妙觉，绝万累之近想<br />
　　雌一五老<br />
　　百奏生绝宇<br />
　　散风和玉籁，飞烟骋六辔。设兹遗万系，逍遥天地之问，极云八员之外，与道为邻矣。<br />
　　先觉悟后觉<br />
　　反流归一源。<br />
　　劳多获少<br />
　　终乖大乘。<br />
　　四达<br />
　　一日升达，有金苏珠玉，七宝官殿，同如玉京；二日身达，体相具足，金刚无倾；三日命达，年祚长短，一委三宝；四日诚达，凶吉善恶，祸福苦乐，物我双忘，出登三清之上。<br />
　　元形之状<br />
　　善能窥。<br />
　　智慧行六度<br />
　　能超三界，度九幽苦，故名六□ 。一日能勤，二日能信，三日能雌，四日能终，五日能炼冷，六日能奔酒色。《消魔经》 <br />
　　故能解三罗<br />
　　吐纳养云芽。<br />
　　一通之人<br />
　　百字不治。二通之人，千言不改；三通之人，万字不获；四通之人，十方不易；五通之人，百方不拘；六通之人，千万大默。非斯六人，不可制作。不入正法，皆谓邪文。<br />
　　六通<br />
　　一日眼通，为洞视，视於三尊，不乱五色，无阴无阳，无小无大，无所不见。二日耳通，为洞听，听受三宝，不滞五音，无清元浊，无缴元昧，无所不闻。三日鼻通，为洞空，无故无新，无沉元浮，无不知别。四日口通，为洞虚，愿尝甘露，妙法尤丹，不耆腥荤，无惧无畏，无刚无柔，无不辨行。五日身通，为洞微，无广无狭，无内无外，元不究悉。六日心通，为洞清，灌溉五神，荡涤十欲，无尊无卑，无道无俗，无不究明。染之不着，以无上药治疗狂邪烧。<br />
　　六觉之气，常通六慧<br />
　　天洞视，地洞听，东洞空，西洞虚，南洞清，北洞浊。<br />
　　此子致太极玉名<br />
　　独步玉京，超凌三界，巍巍乎太山仙公之任矣。玄都所涂，谅不虚也。《本愿戒》<br />
　　元中有妙<br />
　　炼伪成真。<br />
　　天设阴阳<br />
　　三皇。<br />
　　天帝君、南极上元君、太微天帝君、后圣九玄金阙帝君<br />
　　清斋三月，玄思感於太寂，积念启於上清，逐□英停晖，九□纆经，隐芝结秀，宝光夜生，□淫落爽，元道进朋，咀爵太和，惠畅玉篇。《太上素灵》 <br />
　　初来玉女非真也，使之<br />
　　第四来玉女，鼻上有白玉如黍米许，真玉玄也。<br />
　　灵皇鉴尔之用心，太极已注子於玉札<br />
　　绿字紫虚之官，金书束华之阁，刻名上清丹文锦籍，为紫虚元君上清司命，又加名山之号，加封南岳夫人。<br />
　　巍巍大真德，寂寂因无生<br />
　　百竞烟起，万流分折，玄中觉德，自成圣真。<br />
　　大运之来大权<br />
　　随时<br />
　　受三天命<br />
　　为世师者，皆行正法，受六天命。为世师者，皆行龙法，无大无小，各有天命。<br />
　　随世敦化，依时行藏，念念在心<br />
　　九年精进，为太素真人，分形易体，千万须臾。<br />
　　增成篇章<br />
　　皆致深殃。《琅书》 <br />
　　无无日道<br />
　　义极玄玄。<br />
　　玉京太上玉经<br />
　　众经之祖。太上令传诸仙公、仙王、仙伯、仙卿。<br />
　　大法<br />
　　四万劫传一人。吾 受经成真，命三积授四人，并子五人矣。《真一自然经诀》<br />
　　金钱<br />
　　传经法信写一通，传与一人、十人、百人、千人，卿本犹存。《定志》 <br />
　　百万人中<br />
　　有一人得此文，有仙文，有仙录，宿命也。听四十年，传以此文，入诸名山，八极周游，天下鬼神无敢当之。上士升仙，下士尸解。《三皇》<br />
　　侍经仙童<br />
　　仙公请问。<br />
　　受道不敬存师，则三官笑人<br />
　　檀泄则七祖囚於狱，身履三恶之考。<br />
　　王侯奉经<br />
　　保宗庙，安国家。<br />
　　九微太真<br />
　　传知惠经太极大法师，不太极高仙王。<br />
　　无信而传经<br />
　　谓之越天道。无门而传，以泄天宝也。<br />
　　法则天地<br />
　　何等不生？何等不成？法则江河淮海何水不流？何川不行？<br />
　　上有仙相<br />
　　中有人孝，下有才明，然后可受经。<br />
　　一至之感<br />
　　人神同开。<br />
　　龙汉已来<br />
　　至於赤明，九幽长夜，得解脱者，南陵官九都上格，悉有其名。<br />
　　削灭九阴气<br />
　　记上东华名。<br />
　　八道望玄霞，七转纬天经<br />
　　太上八素真。<br />
　　一天之中<br />
　　一人成太上，一人成帝君，一人成老子，一人成天师。<br />
　　出三界，外济九天中<br />
　　仙公得道，三师来度，如七宝山为日所照。<br />
　　心开意解，香油纸笔<br />
　　奉上福田。<br />
　　盛德君子<br />
　　斋金宝奉真文。<br />
　　三洞法师一人<br />
　　胜黄赤道十一千。<br />
　　丹晖映云庭，紫烟曜玉林<br />
　　焕烂七宝笔，璀璨摇灵音。官商自相和，清香散人襟。<br />
　　积道成仙<br />
　　龟山。<br />
　　丹皇飞玄紫文<br />
　　泡玉毋所宝。<br />
　　真道之名<br />
　　帝图玉箓。<br />
　　迥天九霄，白简青箓<br />
　　上圣帝君受於九空，结飞玄带气自然之字，记后学得仙之名，刻书广灵之堂，自非上圣，莫能通读。七十年后，题昆仑之密北洞之源，字方一丈。<br />
　　仙阶<br />
　　九都之上，主格玉书题得道人名。<br />
　　学者名参青宫，但无金简玉字<br />
　　领仙侍郎典录玉司，其能勤尚，皆奏名玉皇，三元东华太上当遣授其真经，后圣众真莫不先奏金简於束华，投玉札於上清，然后得受《大洞真经》。未学之徒，青篇无金录之名，玉格无玄文之字，神经不可得披，玉女不卫身矣。<br />
　　学真人受玄清八素经<br />
　　皆有太帝，录名西华官，有琅简药书於紫官，当为真人未生前五千岁已有玄定录，当遇此书。<br />
　　八素金髓玉骨，高玄之妙道，玉清之秘篇<br />
　　皆授金名玉字，高仙之人。<br />
　　天王玄鉴，七圣刻篇，西龟定录，东华书名，玄图帝简，名书青宫<br />
　　九天王遣四极真人下授琼文帝章。<br />
　　南极上元<br />
　　宝秘玉检之文，无金简玉髓，名录帝图，不得见篇第。<br />
　　无金名兰台<br />
　　丹字紫房，不见其文。<br />
　　上皇民籍定真玉录<br />
　　三天正一先生所佩，以定得仙之名也。<br />
　　青童君日<br />
　　天录显於青官，气候诊於躯形，绿字彰於太极，心神正於紫房。<br />
　　有金阁主名<br />
　　则眼有日光，青齿白血。其为人也，仁慈而乐仙，明颖而秀拔。<br />
　　上清有金书玉录<br />
　　则背有如河魁，胸前有偃骨。<br />
　　太极有丹简青文<br />
　　则手有累人倒大之字。<br />
　　方诸有玄素紫名者<br />
　　则眼有四规中有紫光。<br />
　　太清有玉籍绛名者<br />
　　则声有玉音，口方日圆。<br />
　　太清有琼简金书者<br />
　　则白志於腹，口中有紫气。<br />
　　南极有丹文紫录者<br />
　　则头生五气，上接重楼之云。<br />
　　斗中有玄玉录籍<br />
　　丹心紫孔，黄华绕胃，口中香气，齿多玉液。少好视日月之流霞，乐星辰之光象。<br />
　　玄都丹台有白玉金字<br />
　　则青肝紫络，苍肾绫文。其膺精溢，身体香软。<br />
　　三元宫有琳札青书者<br />
　　紫脑锦舌，玄志鬓际，绿肠朱髓，方天圆额。阴有伏骨，孔门三关；眼有流光，青精凝液。掌文曲菌，齿牙三锷，爱水怀山，宝魄养魂，诸有此相，叉上仙也。<br />
　　其次鼻上有玄山黑志是也<br />
　　又当腹有玄丘，以对其山。赤黑志也。<br />
　　青骨<br />
　　乐闻五香之气，好学神仙之事。<br />
　　鹄行龙趋<br />
　　项生，忌枕耳后。伏晨肺下有青志，体生络文，心真胆静，耳坚气宽。玄州亦有黄金刻名之籍。<br />
　　其次太山三宫<br />
　　玄录白籍有生之乡，不注有死之地。太阴诸死生有黑录白簿赤丹编简。真数得六千简，辄注一人无死地。<br />
　　景林真人语华存日<br />
　　今见子之质，霄景高焕，圆精重照，凤骨贯脑，九色宝曜，五藏紫结，心有明文，是以形栖辰霞，神交灵肆。《紫虚元君内传》 <br />
　　上清道宝经卷之一竟<br />
　　上清道宝经卷之二<br />
　　天品第三<br />
　　玄象灵文，莫过三五<br />
　　日月北斗为三，五星为五。<br />
　　一大<br />
　　为天字，即大一也。天覆地载，万物生其中间也。<br />
　　天地，大道之常<br />
　　天常一天，道常一道，气变为九，故曰九天，天八十一天。<br />
　　天有三玄<br />
　　日月星也，上为三精。<br />
　　紫天精之天<br />
　　处太元之中，三元之气在上景之衢。<br />
　　三光在上<br />
　　为天文字。<br />
　　灾有三品<br />
　　一火、二水、三风。天下无常，岂有坚固？大变已后，四日、五日出时，江河枯，大海竭。复六日出，万物皆尽，譬如脂膏，天地破，绝阴阳。九后复更生，大风从他方日月天地问来，持云上第十一天，上下大如两车轮。数千万岁，天雨积水上至第十一天，下四面皆有大水，又有大风围守，持之令不溢，大风吹水，数千亿万岁，水生厚沬，化为七宝：一黄金，二白银，三瑠璃，四水精，五珊瑚，六好玉，七砗磲。乱风吹其七宝，上至第十一天上，下至第十三天下，造作九重天，天人所居处。后乱风吹水，波沬凝作七宝，乱风聚於天中，造作须弥罗宝太山，高三百三十万里。复聚七宝，水精黄金，造日王城郭七重。复聚二宝，白银瑠璃，造月王城郭七重。复聚一宝，名水精，持上行高四十万里，造诸天下神所居处。大风制持而行之，譬如浮云，名之为星。大者围四百八十里，小者四十里。复聚七百须弥罗宝太山，四方造八重宝山，黄金白银等，乱风以余水化作厚土，其上沬化作刚铁太山，高六百七十二万里，即三皇官。<br />
　　大圣尊神<br />
　　尚不知五十有五天，但说四十有九重天也。分上六天寄於道气，道乃在三天之上，罗天之外，从下初得一天，名益天，号日清明。三天最上天，名太上元极大道高益天，号日元上三天。<br />
　　玉京台<br />
　　在乎无上大罗之上，若存若亡，若有若无。<br />
　　大罗夭<br />
　　琼琳翼冲玄，日月焕灵干。飞天梵绿气，驾景乘紫烟。郁郁拔出文，纷纷灵宝仙。<br />
　　三清之天<br />
　　在三界之外。仙人居太清，真人居上清，圣人居玉清，各有自然官殿。<br />
　　三天<br />
　　大赤天，号太清，洞虚之气接下品；<br />
　　禹余天，号上清，紫虚之气接中品；<br />
　　清微天，号玉清，玉虚之气接上品。<br />
　　出生死海，登无漏山<br />
　　到太请岸，领正法流，四望玄绝，故名洞玄，望中之极，难可宣示。<br />
　　行玉清之道<br />
　　出则诸天仙卫轩，给玉童玉女，建五色之节，驾紫云耕十二琼较，前导凤歌，后从玄剑，六师启涂，飞龙翼较，位准高仙。<br />
　　行上清之道<br />
　　出则五宿侍卫，给玉童玉女各八百人，建五色之节，驾龙舆飞烟，前啸九凤，后吹八鸾，白此启导，太极胜轩，故真中有高下，升玄有阶次。<br />
　　太元连玉清，三曜洞高明<br />
　　八风回晨风，金映冠天精，玉华结五老，紫烟运霄耕，乘气荡玄房委顺技出经。<br />
　　逍遥上清<br />
　　十万劫若诸天之一日。《真一自然诀》 <br />
　　竦身凌太清，超景逸紫霄<br />
　　万劫犹昨夜，千桩如晨朝。戒智弘太混，玄阶兴扶摇。<br />
　　三气生三<br />
　　故号九天。九天之根，以三为尊。<br />
　　九天之天，与上三天合为十二气。第一无上元景无色天，玄清<br />
　　上气天。<br />
　　玄梵<br />
　　玉虚天。<br />
　　上虚<br />
　　赤天。<br />
　　大梵<br />
　　玄元天。<br />
　　玉空<br />
　　玄洞寂然天。<br />
　　宝梵无色<br />
　　玄妙天<br />
　　云梵<br />
　　流精中元天。<br />
　　玄上<br />
　　无崖天。<br />
　　大梵<br />
　　玄精青天。<br />
　　紫虚<br />
　　上元天。<br />
　　大梵<br />
　　九天中无道德天。<br />
　　九灵<br />
　　气天。<br />
　　无名至极<br />
　　梵声天。<br />
　　蝉然<br />
　　天。<br />
　　空梵<br />
　　中天。<br />
　　太极无崖<br />
　　紫虚洞幽天。<br />
　　绿梵<br />
　　自然天。<br />
　　四天<br />
　　之音<br />
　　三十六天<br />
　　同名生於空洞元气之先，题於昆仑之山，高上音其玉文，上相集其妙篇。上标玄图，中纯六司三十六音，下总九地三十六土皇。灵篇洞畅，玉音灵鲜，皆天王之游歌，空玄之宝章，六六韵合，四四齐真，九九帝分，号三十六天，上极无崖无极，下极洞源洞渊。诸上真飞仙不禀玉音，不得游观无崖之文。有得其文，玉书书名，刻字紫札，结录玉晨，三十六年，刻得上仙，上登元色之天，下洞九地之源。<br />
　　如银如玉<br />
　　得冷色身。<br />
　　六天魔王<br />
　　一赤虚天，二泰清都天，三浩天，四太玄天，五太玄苍天，六太清天。<br />
　　混洞太无元高上玉皇之气，赤混太无元上玉虚之气，冥寂玄通元上玉虚之气<br />
　　年殊号异，本同一也。无光无象，无形无名，无色无绪，无音无声，积阳成天，积滞成地。三气为天地之尊，九气为天地之根。三合成德，天地之极。<br />
　　五行列位<br />
　　纲维八极天地长短。<br />
　　上气日始，其色正青；中气日元，其色正白；下气日玄，其色正黄。太和之气太冥<br />
　　在九天之上谓冥气，极远绝，平九玄，唯读大洞玉经可以交接，然后玉帝乘丹霄而启道，太冥披绿霞而朗焕，金堵之馆既盈，云珠之庭受真矣。<br />
　　三元宫中<br />
　　有三华之气生，似芙蓉之晖，玄采虚空之中。元辰之中有金阙，其中有上景之气。气色郁郁，紫烟雾焉，晖照十方，云荫金阙，乃后圣之所会。  <br />
　　结气成紫如晖<br />
　　丹霄映监天，罗布西南回。三晨明七曜，列宿朗太微。<br />
　　三一元君<br />
　　各有真气，结成千乘万骑、云车羽盖也。<br />
　　二十四神之正气<br />
　　散之则为云雾，合之则为形影，出之为仙化，入之为真一，上结三元，下结万物。<br />
　　二气离合，理物有期。三道亏盈，出处因运<br />
　　后圣九玄道君列纪。<br />

                    <br>
                        　　日者阳之精，德之长<br />
　　德者，万物归焉。日出东方，万物亦出於东方，日盛於南方，日入西方，藏於北方，万物皆随之。日家在南，位在午。五月阴气起於内，小杀也。<br />
　　日纵广二千三十里<br />
　　金分，水精晕於内，流光照於外。其中城郭人民，七宝浴池，生青黄白莲花。人长二丈四尺，衣朱衣之服，花同衰同盛。日行有五风，故制御日月，星宿游行皆成之梵。其纲也，金门之上，日行通门也，金门之内有金精冶炼之池，在西关也，左之分。故立春之日，更炼魄於金门之内，曜其光於金门之外，四十五日乃止。顺行至洞阳官，是日之上馆。立夏日止於洞阳官，吐金冶之精，以灌东井之中，沐浴於景晖，收八素之气，归广寒之官，三十五日至广寒官，是月之上馆，七星之华盖。立冬日，伏日精於广寒之官，一年日运同度，冠带四乡，二景离合，阴阳亏盈。<br />
　　日月者，天地之司徒空也<br />
　　《老子历藏中经》<br />
　　日姓张，名表，字长史<br />
　　《三皇》<br />
　　日月王宫殿城<br />
　　东西南北二千四十里，城有七重，问有竹木树。城有四门，城中池树有凤皇朱雀飞乌之类，乱风造日王所居处。黄金官殿在城中央，城上四面复有黄金楼阁，高下有四十里。第五十天上有人来下为日天王，出大光明，照四面金楼，生五百光明，明照四方，诸天人寿九百万岁也。<br />
　　九天真人<br />
　　呼日为濯曜罗，三天真人呼日为圆光蔚，太素天中呼日为妙景，皇上真人呼日为九曜生，皇上常乘明玉之轮转，宴於日中，太清诸仙呼日为大明，太极真人呼日为明圆。皇初，紫元之天中常有晖晖之光，薄如薄雾，乃九日之所出，有如一月之照耳。玉贤天中呼日为微玄。日月华者，曜晖灵之华芒也。赤气王者，日中之上神，名曰将车梁知赤气王名者，不死飞上清。老君呼日为太宝，九华东华真人呼日为紫曜明，或日员昧。<br />
　　日精赤<br />
　　圆形而方景，常以一月五过於金门之上，以金精石景水母之英，炼於日魂，曜精八芒也。<br />
　　丹炉丹气<br />
　　圆天育精，刚以受柔。炎水阴英，日辰元景，号日大明。九阳齐化，二烟俱生。凝神和魂，和气之精，中生五帝，乘光御形，首巾龙华，被朱带青，鸾乌流玄，霞映上青。<br />
　　日中青帝<br />
　　讳圆常元，字照龙韬。衣青玉锦，帔苍华飞羽裙。<br />
　　日中赤帝<br />
　　讳丹灵峙，字绿虹映。衣绛玉锦，帔丹华飞羽裙。<br />
　　日中白帝<br />
　　讳皓郁将，字回金霞。衣素玉锦，帔白羽飞华裙。<br />
　　日中黑帝<br />
　　讳澄漕停，字玄绿炎。衣玄玉锦，帔黑羽飞华裙。<br />
　　日中黄帝<br />
　　讳寿逸阜，字飘晖像。衣黄玉锦，帔黄羽飞华裙。日中夫人魂精内神，名暧萧台，操九真中。<br />
　　月家在北<br />
　　位属子，故十一月万物生地下。<br />
　　月纵广二千九百里<br />
　　月晖圆七千八百四十里，白银琉璃水精映内，一分六十，炎光明照於其中。城郭人民，亦有七宝浴池，八骞之林生乎其内。月中之人长一丈六尺，衣青色之衣。月中之人常以月一日至十六日探白银琉璃，炼於炎光之冶，故月度盈则光明鲜大。常以十七日至二十九日於骞林之下探三气之华，拂日月之光。秋分之日，月宿东井之上广灵之堂，沐浴东井之池，以炼月魂，明八朗之芒，受阳精於日晖，吐黄气於玉池，诸天人悉探玉树之华，以拂日月之光，月以黄气灌天人之容。秋分是天人会之日。冬至日，月伏广寒之上馆，育养月魂於广寒之池，纳黄气於玉胞，吐阳精於寒池，诸天人探青华之林以拂日月之光，月以阳精灌天人之容。春分日，月宿於金门之上，则月通灵之门也。月於金精冶炼池更炼於石景水母，营饰於光华，灌阳精於金门，纳黄气於玉泉，诸天人探骞树之华以拂日月之光，日以黄气灌天人之容。夏至之日，月伏洞阳官，是日之上馆，月之流火之庭，冶炼於八芒，鲜明於日魂，灌黄气於洞阳，纳阳精於火官，八素真人皆采空青之林以拂日月之光，月以阳精灌天人之容。<br />
　　月姓文，名申，字子光<br />
　　《三皇》 <br />
　　月天王所居琉璃官殿<br />
　　城上四面黄金楼阁，高六百四十里，第十五天人下为月天王，出大光明，转照天下，未曾休息也。<br />
　　八骞<br />
　　月中树，一名药王，凡有八树。<br />
　　月光黄<br />
　　方精而圆象，运回而盈，度周而倾。常以月五日、十五日、二十五日经东井之上沐浴灵晖，营饰精芒，鲜明黄华。<br />
　　玄昱散王灵<br />
　　中真乘空郁，三素启圆涂，黄华曜朱月。<br />
　　月中青帝夫人<br />
　　讳娥隐珠，字苓艳婴。衣青华琼锦，帔翠龙凤文飞羽裙。<br />
　　月中赤帝夫人<br />
　　讳翳逸寥，字婉延虚。衣丹药玉锦，帔朱华凤络飞羽裙。<br />
　　月中白帝夫人<br />
　　讳灵素兰，字郁连华。衣琳四出龙锦，帔素羽厉章飞华裙。<br />
　　月中黑帝夫人<br />
　　讳结连翘，字停渟金。衣琅九道云锦，帔黑羽龙文飞华裙。<br />
　　月中黄帝夫人<br />
　　讳青营襟，字炅定容。衣黄云山文锦，帔绿扶羽凤华绣裙。<br />
　　九星<br />
　　九天之灵根，日月之明梁，万品之渊宫。天有九气，以九星为灵纽；地有九州，以九星为神主；人有九孔，以九星为命府；阴阳九官，以九星为门户；五岳四海，以九星为渊府。五九参列，回转三辰，调理四气。上帝兼之以通真，神仙凭之以得成，五行乘之以致度，万品禀之以得生。天清地静，九星焕明。天激地否，九星翳昏。璇玑召劫度之期，天关运五行之气。<br />
　　第一天枢星<br />
　　阳明星之魂神也，天枢威而不曜，光而不照，潜洞太虚，圆九百二十里。对阳明星之西北门，其星号魁精玄。上真皇夫人姓明通，讳上真，头作飞云之髻，衣紫黄青锦襦，带九铃之绶，口吐青气之光。<br />
　　第二天旋星<br />
　　阴精星之魂神，照而不焕，潜洞太虚，圆五百五十里。对阴精星西门，其星号虚精。上玄皇夫人姓玄镜，讳金归，头作飞云髻，衣飞锦罗裙、凤文锦帔，带飞灵紫绶，口吐青气之光。<br />
　　第三天玑星<br />
　　真人星之魄精，猛而不显，晖而不曜。对真人星东南门，其星号灵妃。元皇夫人姓常明，讳流烂，头建晨婴宝冠，衣飞云明光锦被，带六玉飞星之绶。<br />
　　第四天权星<br />
　　玄冥星之魄精。对玄冥星之东门，其星号上灵神妃。华皇夫人姓开生，讳婴关，头建七称之冠，绯罗凤文之襦，带金真玉光，口吐赤精气之精。<br />
　　第五玉衡星<br />
　　丹元星之魄灵，大而不嘿，踊而不焕。对丹元星东北门，星号北上金盖。中皇夫人姓元方，讳勃精，头建紫晨飞华冠，衣九色襦，带神虎玉文。<br />
　　第六阅阳星<br />
　　北极星之魄精，灵明潜照。对北极之下门，北洞之门也，星号安上晨华。元皇夫人姓王元，讳冥会，头建玉晨之冠，衣飞青懦羽，带流金火铃。<br />
　　第七瑶光星<br />
　　天关星之魂，大明也。光转空洞，回机天关。上对天关星南门，下对北极星，星号玉华。灵皇夫人头建飞华颓云髻，衣七色夜光云锦之裙，带九天威灵之策。<br />
　　第八洞明星<br />
　　辅星之魂精，阳明也。光回诸天。上对辅星西南门，在天关之上，梁，北极之阳芒，星号大明。常皇夫人头作飞云华颓云之髻，衣飞罗云襦，<br />
　　带九光之绶，口吐青气之光。<br />
　　第九隐元星<br />
　　弼星之魄明，空灵也，隐息盖之下，潜光曜於空洞之中。上对弼星之束南门，其星号空玄变云。上皇夫人头建飞天七称宝冠，衣青文锦襦，带九光夜烛，吐黑气之精。<br />
　　阳明星<br />
　　天之太尉，司政主非，上总九天上真，中监五岳飞仙，下领后学真人，皆琉璃水精。中有玉树，青实金翅乌柄宿其上，自生青楼玉芝，食之一口寿九万年。星有九门，门有四气，照九亿万里。中有青城玉楼，据斗真人号日九晨君，衣青羽飞裳，手执斗中之图，坐玉楼中。<br />
　　阴精星<br />
　　天之上宰，主禄位，上总天宿，下领万灵，亦皆琉璃水精。中玉楼黑实，自生玄芝玉胎，食之寿五万岁。星有五门，门有四光，照九亿万里。中有五色玉楼，攀魁真人北上晨君，头上玄精玉冠，衣玄羽飞裳，手执五色羽节，坐玉楼中。<br />
　　真人星<br />
　　天之司命，宰主神仙。上总九天，监五岳灵仙。中有玉楼，黄华自生，黄精、玉芝，食之寿三千万岁。星有十二门，门有四光，上有黄台玉楼。真人号日生仙华晨君，手执斗中青，录生玉楼中。<br />
　　玄冥星<br />
　　天之游击，主伐逆，上总九天鬼，中领北帝三官，下监万兆。中有王树赤实，自生丹芝琉璃，食之寿八千岁。星有三门，门有四光，上有朱台玉楼。步斗真人号日玄上飞盖晨君，衣丹锦飞裳，手执命灵节，坐玉楼中。<br />
　　丹元星<br />
　　天之斗君，主命录籍，上总九天。中有赤树白子，自生金精冶炼之膏。星有七门，门有四光，上有素台金楼。真人号金魁七晨君，手执青无<br />
　　录籍。<br />
　　北极星<br />
　　天之太常，主升进，上总九天上真，中统五岳飞仙。中有李树白子，生芝玄水瑛，食之寿五万年。星有八门，门中有玄台玉楼。步刚真人号北辰飞华君，手执北斗玉策。<br />
　　天关星<br />
　　天之上帝，主天地机运、四时长短。中有三华之树、五色之实，生自然九味芝膏，服之身生九色之光，上有九层玉楼，乘龙真人号总灵九元北盖辰君，手执晖神之策，坐玉楼之中。<br />
　　辅星<br />
　　天尊玉帝之星，上总九天，下领九地。中有青华之树，自生九音之字，有青乌，三足之乌，生琉璃之英，食一口得与玉帝同真。有八门，交通八气。中有紫气玉楼游行三界，真人号帝尊九晨君，手执火铃。<br />
　　弼星<br />
　　大帝真星，主变化无方。中有三华之树，自生九天玉帝。上有金口之凤，口衔火铃。中有自然七曜之晖。星有九门，交天市中，有玉台紫馆，徘徊三阳。真人号日帝真元晨，衣九天龙衣，手执帝章，坐紫馆中。<br />
　　九斗者，天极之正盖，玄轴之华宝<br />
　　机钮八维，总旋九度，真把大象，以匿霞包斗，魂以生身。左驾绿云，右辔绛晨，身升太素。<br />
　　七星<br />
　　去地四十九万里，皆金精琉璃为其郭，七曜紫晖焰其光。其内诸天人众真，游宴於是馆。一昼一夜，同天一度，如日月之轮。其内亦生七宝朱林，人定之后生气之初，七星受炼於广寒之官，明鲜紫景於七曜之晖。当此之时，七曜焕落，流精竟天，紫景吐津，以灌诸天。於是，众真探紫景之兰、七曜之光化为七童子，一童子讳枢明，二讳曜灵，三讳北元，四讳宝精，五讳丹婴，六讳灵清，七讳紫瑛，即七宝之内精，化为七曜之真也。<br />
　　太上真一君<br />
　　左手把北斗星之柄，右手把北辰之刚。北极不动之星，谓为辰刚。<br />
　　五星者<br />
　　日月之灵根，天胎之五藏，天精结缠以成五星。天气不育，三合亏盈。《八素经》<br />
　　岁星<br />
　　圆镜木精，玄朗束阳之陕。星中有九门，门有一青帝，几九青帝，奉卫中央青皇真君。真黄者，东方之上真，始精天尊神门内青帝，或号青灵之公，或青神或青精，或青帝之君也。<br />
　　火星<br />
　　圆镜丹精，星中有三门，门内有一赤帝，几三赤帝，奉卫南山皇真君。赤黄者，南方之上真，丹官之贵神。其星中有赤君者，或号赤灵之公，或赤神，或赤精，或赤帝之君也。<br />
　　太白星<br />
　　圆镜金精，焕曜西神。星中有七门，门内有白帝，凡七白帝，卫於西真上皇君。白皇君者，西方之上真，太素之尊皇。门内白帝君，号日白灵之公，或白神，或白精，或白帝之君也。<br />
　　辰星<br />
　　圆镜水精，洞映北淇。星中有五门，门有一黑帝，凡五黑帝，并卫北真上皇。玄真皇者，北方之上真，太玄之尊君，备门黑帝，号为黑灵之公，或黑神，或黑精，或黑帝之君也。<br />
　　镇星<br />
　　圆镜土精，镇应黄道。星中有四门，门有一黄帝，几四黄帝，奉卫镇无黄真君。中央黄真上皇者，上极之高尊，守门黄帝，号黄灵之公，或黄神，或黄精，或黄帝之君也。<br />
　　三光<br />
　　绿道而行，着於天而照八极，众星居其处，五星察其过失。其人行德，德星守之；行武，武星守之；行柔，柔星守之；行强，强星守之；行信，信星守之。<br />
　　迭昼玄中趣，湛湛清汉波。九天生神章，朱童度苦河<br />
　　灵章技难，七玄升轩，十转登汉。<br />
　　七色宝云<br />
　　《云书度命》。<br />
　　昆仑山气五色<br />
　　《老子藏经》<br />
　　庆云<br />
　　所屯者，为云营也。上清玉房生七宝之云，云色十重，其气九扇，唯童子宣弥得乘此宝云，上入玉清之天。辟非者，太微之内神，宣弥者玉清之神也。<br />
　　三元君之出游也<br />
　　白日倾曜，八风洞波，连晖九万，高霄舞晨，绛霞郁敷，黄云七晖。<br />
　　紫蕾吐晖<br />
　　绛霞敷天，三景高照，诸天光明。<br />
　　九色之云<br />
　　紫碧二色之云，五色紫云三素之云，玄灵丹霞，绿青三色之云。《龟山元录》 <br />
　　早云八素紫云<br />
　　七素绛云，六气绿云，五素青云朗。《太洞真经》 <br />
　　庆霄四会<br />
　　八道焕明，三景齐照，九气朗清。<br />
　　育精之宫<br />
　　有上华之室，室中青气，号为反香之烟，逆风三千里而闻此香。<br />
　　十华诸仙，集紫烟结成宫，元始於碧琼空歌<br />
　　大浮黎土，坐碧霞之上。<br />
　　大微帝君<br />
　　生於明霞之内，五云缠络，更号玉虚，凝真固液，万思玄霞以自运，念游霄以登空，御玄晨於十天，骋飞电陕控龙，积思成真，其次省要以示青童君。东方青霞，讳飞虚；西方白霞，讳素虚；南方赤霞，讳知映；北方黑霞，讳玄象；中央黄霞，讳总生。能知五霞讳，降致飞耕，朝夕存念，玄霄来迎，乘空上升造太清。<br />

                    <br>
                        　　庆霄重飞，朱兰吐葩<br />
　　流丹上回，灌精玉霞。<br />
　　绿霞吐津<br />
　　罗布太空，紫虚结烟，徘徊丹房，三晖洞明，七曜流光。<br />
　　紫霞映帝席<br />
　　五云曜九玄，八风起绝宇，幽清绿轩间。<br />
　　七色宝霞下皇之老饮七辰灵之雾<br />
　　餐洞天之光。<br />
　　青白之露<br />
　　不绝天，将凶年。<br />
　　天地中和<br />
　　甘露降矣。<br />
　　挹玄渠之甘露<br />
　　变白首而方瞳。《大洞》 <br />
　　阳气至变，雪化为雨；阴气至变，雨化为雪<br />
　　太子。<br />
　　西北有柱天之火<br />
　　风从上来即寒，东北有柱天之石，风从上来即冻。东南有柱天之火，风从上来即温。西南有柱天之炭，灰风从上来今人少气也。<br />
　　风鼓之旌<br />
　　回舞麾盖，玉树激音，琳草作籁。<br />
　　神风四会，阴阳中和<br />
　　雨泽时注。<br />
　　百姓思雨<br />
　　仙公有符社庙中，天地晦冥即大雨。<br />
　　北方天下<br />
　　天雨八味之水，洗浴人身无垢秽。《三皇》<br />
　　安雨安风<br />
　　有善精神居其中。<br />
　　暴雨暴风<br />
　　有恶精神在其中。<br />
　　阴气为雪，阳气为雨。雷公<br />
　　姓果，字君吾。《三皇》 <br />
　　坎离为南北<br />
　　雷电得以成威。<br />
　　雷电<br />
　　火精。<br />
　　南帝激电<br />
　　易我驱秽毒热不加丹精陵风。<br />
　　八风奏烟<br />
　　流电激威，百阳吐精。<br />
　　五老翼轩<br />
　　八风后扇，神电前驱，玉华侠毂。<br />
　　激百阳以生电<br />
　　鼓千阴以吐威。<br />
　　大圣之君<br />
　　地品第四<br />
　　地才者，积阴凝滓，怀山负岳<br />
　　太上处服。《业报经》 <br />
　　天地南午北子，束卯西酉<br />
　　四隅空元，相去各九千万万里，地厚万里，下得大空四角，下有自然金柱，复有三千六百金轴，柱方圆五千里，一一相连，神风为刚，故能低昴前却。《真人内传》<br />
　　土有五德，土之五常<br />
　　为万物母。<br />
　　贞观国<br />
　　地形如仰月。<br />
　　昆仑山下有九地<br />
　　地下有一重水，水下有一重风，如是各有九重。今之地动者，风水之摇也。王者有大功德，若有怨酷，天地为之动，鬼神为之感。<br />
　　地皆琉璃，白银紫金，真珠碧玉，间厕<br />
　　合成，金粟泽七珍<br />
　　官殿。<br />
　　玉京山<br />
　　《仙公请问》<br />
　　乾神<br />
　　字仲尼，号庖牺。《藏中经》<br />
　　坤神<br />
　　字大曾子。<br />
　　艮神<br />
　　字非先王。<br />
　　震神<br />
　　字小曾子。<br />
　　巽神<br />
　　字大夏侯。<br />
　　离神<br />
　　字孔文昌。<br />
　　坎神<br />
　　字杨雄招，王号女娲。<br />
　　兑神<br />
　　字一世。<br />
　　大福堂国<br />
　　融金灌地，四边阶道是碧玉琉璃，宝节四匝。《灵书度命》 <br />
　　东极碧落空歌<br />
　　太浮黎国地是碧玉四匝，阶道金银宝饰。<br />
　　西极太福堂世界<br />
　　西那玉荐地黄金为阶，四面珍宝，林木乌兽，声有玉音，一国男女，面有金容。<br />
　　北极奔贤世界<br />
　　郁单国地土皆凝水精琉璃。<br />
　　边邦七宝之国<br />
　　南有玉京之国，西有飞霞国，昆仑南有玄圃、玉林国，东西七宝灵林园。并自生金银，水精玉林，统之三周，名为七宝国。<br />
　　西王母<br />
　　从元始天王受道，乃共刻北玄天中，绿那之国，灵镜人乌之山聚，九玄正一之气结而成书，字径一尺，焕在玄虚之中。<br />
　　皇上丈人<br />
　　在上清八明乡定真里。<br />
　　九天丈人<br />
　　在五合乡。<br />
　　九天元父<br />
　　在九天上丹灵乡洞元里。<br />
　　九霄真王<br />
　　在玉清上虚乡化仙里。<br />
　　上虚皇君<br />
　　在上清离合乡明光里。<br />
　　元君道君<br />
　　在上清元洞乡通晖里。<br />
　　上皇玉虚君<br />
　　在上清太丹乡三宝里。<br />
　　太明上皇君<br />
　　在上清七相乡太明里。<br />
　　玉虚君<br />
　　在上清六元里。<br />
　　皇上万始先生<br />
　　在上清明灵乡上张里。<br />
　　太帝君<br />
　　在玉清金华乡日精里。<br />
　　洞景君<br />
　　在玉清朱雀乡崖中里。<br />
　　玉帝君<br />
　　在上清仙灵变乡空微里。<br />
　　紫极君<br />
　　在上清七元乡华盖里。<br />
　　高帝君<br />
　　在上清三轮乡成真里。<br />
　　紫晨君<br />
　　在上清自然乡永康里。<br />
　　紫精君<br />
　　在上清金相乡升平里。<br />
　　玄一君<br />
　　在上清九元乡三关里。<br />
　　天帝君<br />
　　在上清三真乡五晨里。<br />
　　太素君<br />
　　在上清七相乡九转里。<br />
　　三素君<br />
　　在上清七相乡九转里。<br />
　　洞真君<br />
　　在上清王相乡金婴里。<br />
　　道中君<br />
　　在上清七相乡九转里。<br />
　　大道君<br />
　　在上清紫映乡金光里。<br />
　　黄老君<br />
　　在上清上清乡昌乐里。<br />
　　元景君<br />
　　在上清上元乡会灵里。 <br />
　　皇初紫元君<br />
　　在上清霄中乡神汉里。<br />
　　元英老君<br />
　　在玉清金晖乡仓元里。<br />
　　天子邦畿千里<br />
　　象日月之径，号曰京师。《太真科》<br />
　　桐梧真人<br />
　　写我金庭观，解驾三秀几。<br />
　　太极真人<br />
　　深九万丈，深广九千里。后学道成，莫不临东井沐浴，以登东华青官。黄气阳精三道。<br />
　　玉华宫<br />
　　有玉井，服之寿同三光。<br />
　　山岳天首山<br />
　　以七宝为石，游檀、苏合、安息、郁金为草木，以师子辟邪，麒鳞为走兽，凤皇、朱雀为飞乌，山出五色流霞泉，以得道神仙妙行真人为居人。<br />
　　法天之左<br />
　　各有东蒙山，三气所成，体七为智，炼浊使清。<br />
　　阎浮提有蒙山<br />
　　圣兽灵禽，金津玉液。<br />
　　西龟之山<br />
　　一日龙山，九天之根细，万气之渊府，在天西北角，周回四千里，高与玉清连界，束南楼通阳之霞，上临青官神帝之门，西北即广寒之野，上连金阙仙神之府，南则极於太丹淳利之乡，气协洞阳之光，北则指於钧陈，交关素盖，气践广灵。中央直冲玉京八素风山，顶平天三万里，黄金为墙，绿玉为门，金台玉楼，十二神官，上有自然流精、紫阙金华之堂，琼瑶之室J 傍通九冗之洞，自生紫素之云，崖生紫桂，岭秀琼林，结珊瑚为条，植玉为根，骞树含实，赤子白环，三华曜葩於朱景，反香流芳於太玄。八气扇飘以长鼓，玉箱空唱而成音。龙嗥云岭，凤啸绝岑。毒兽万罗，长蛇千寻。神官堂堂，灵仙纷纷。盖元始之妙化，臭天元之灵根。《龟山元录》 <br />
　　八海之内，有灵乌山<br />
　　一曰人乌山，皆七宝官殿，琼台玉房。洞室者，名山之内官，山上为外官，有金银珠玉琳碧神仙之药，众宝罗生，百千万种。师子神龙，鸾凤麒麟，交横玉树琼林之中，清风叩之，如九韶之音；苏合游檀，百种香烟，逆风达四千余里。<br />
　　西王母<br />
　　学道於元始大王，三千年道成，还昆仑。临去，共刻人乌山上，字方八丈。太上人乌山，不天不地，不况不浮，元气火烟，神真是游。玉井泓澄，灌溉靡休，百二十官，天府相通。日月昏明，玄芝万株，绛树特生，其实皆珠，白玉嵯峨，醴泉出隅，与之左流。玉女所登，紫云飘飘，甘露霏霏。金地玉房，在乎其中。<br />
　　锺山<br />
　　在此弱水之北，上方七千里，周回三万里，生千芝神草，照九阴之下。<br />
　　虹映山<br />
　　上清天中五老真人所治，辅玉帝所司。<br />
　　广霞山<br />
　　玉清天中，九日所出，日帝所司，五帝之所处。<br />
　　浮绝空山<br />
　　太清天中，神壬之所，治大道真气之所，结保五神之符於浮绝之山，开明仙之晖於五日之华。<br />
　　秀华山<br />
　　元景天中，下有玉堂五灵，真君所处。<br />
　　寒童灵山<br />
　　紫元天中，有圆华官殿。<br />
　　紫空山<br />
　　内景天中，青精君携立景之童，化玉室之内。<br />
　　金华山<br />
　　太一元天中，有五道之官。<br />
　　荡荡神仙<br />
　　九天丈人乘晨徊之风，入太晖之官。<br />
　　九老京山<br />
　　在扶桑之际。<br />
　　高元之山<br />
　　玉真天中。<br />
　　流刚八山<br />
　　有景晖之室，太霞之烟，西王母所治，真仙女处。<br />
　　上清真人<br />
　　登太帝沧浪山，太极真人授以丹青玉炉经，云根柔金经。《上清三天君列纪》 <br />
　　盈华国有风山<br />
　　有紫府官，天真神仙玉女所游。<br />
　　玉清帝君宴景龙山、玄都玉京山<br />
　　有七宝城、七宝官，亦日罗玄山、众宝幽劫山、大觉山、太真山。<br />
　　尹喜<br />
　　从老子东游，登日窟常阳之山。<br />
　　三十六天王<br />
　　汉国之束有小室山，有黄石膏，一服之身作五色。从此西北上三万里，<br />
　　入台山，有青香桂树，实如桃，得者<br />
　　乘龙迎之。从此东北去三千里，得<br />
　　华山，上有明星玉女三千人守之，持<br />
　　青简玉文度人。<br />
　　浮罗之岳<br />
　　　西那玉国有长桑林。<br />
　　东岳太山<br />
　　　五岳真图。<br />
　　东岳太山君‘<br />
　　姓玄丘，讳目陆，衣青羽章九色班<br />
　　裘，带上皇命神之传，乘青云飞舆九<br />
　　色苍龙。<br />
　　南岳衡山君<br />
　　姓斓，讳洋光，头建八朗宝光玉冠，衣赤锦飞裙，帔神光绯文裘，带对灵制魔章，乘赤霞飞轮，把神芝。<br />
　　西岳华山君<br />
　　姓浩岳，讳元仓，建六元通神飞冠，衣飞裙，被素锦裘，乘素霞飞轮。<br />
　　北岳但山君<br />
　　姓伏，讳通萌，建五气宝晨玉冠，衣黑锦飞裙，被玄文明光裘，带交灵紫绶，乘玄霞飞轮。<br />
　　中央嵩岳君<br />
　　姓角，讳普生，建中元黄晨玉冠，衣锦飞裙，被玄黄丈裘，带黄晨中皇章，乘黄霞飞轮。<br />
　　三气丹文<br />
　　真文一篇。<br />
　　云珠岭<br />
　　太上挥神诗。<br />
　　紫馆紫霞峰，玄井三刀际<br />
　　众真歌诗。<br />
　　宁玄甫<br />
　　受经九年，理之白空之山，入土九尺，李仲君白空之岩，有玉文银简，金青之信，奉之三年，三元下降，寿七百年。《三元布》 <br />
　　上清真人<br />
　　总仙大司马长生法师，登太帝沧浪山洞台中双玉穴，酣紫岩明芝液，遇上清万石先生於大空之岫，授以乘飞驾虚八气景龙之踏，反胎守白越度法。<br />
　　玉骑岑<br />
　　空洞灵章。<br />
　　东岑<br />
　　众真歌诗。<br />
　　赤明天中南霍之丘<br />
　　元始引宾琼堂。《二十四生图》 <br />
　　太岳之山<br />
　　名五间之山，下有清渊池，方圆千里，太元晨中君所治处，太素三元君所游大洞。<br />
　　凤脑固劫龄，披锦入神丘<br />
　　太上挥神诗。<br />
　　上清真人<br />
　　到大降青林千日丘造少野，童子过金母台。《上清三天君列纪》 <br />
　　长林丘<br />
　　《本行》<br />
　　齐九鸾於阆崿之墟<br />
　　青童君言。《灵书紫文》 <br />
　　苍霞九灵之墟《 本行》 <br />
　　九泉洞庭之墟，太上大道君濯天貌於兰玉，发金精於幽谷。乘大顺以御至象，游冥神以混五浊。澄波九落，劳不止足。<br />
　　龙威丈人曰苞山<br />
　　洞室中四方皆是青石，左右壁以白石，有灵宝五符。<br />
　　前山丈人<br />
　　在委羽山，能炼石成水，煎水成粉，涂石为散，上上帝君，天魂同变。<br />
　　太元山中<br />
　　有洞官玉户在峨媚山上，并列于太无太素之中，天德真仙获名刊此石室。<br />
　　五气玄天黑帝真文西玄山<br />
　　洞台中有玉简金字。<br />
　　苞山洞室<br />
　　行七千里有群孔杂穴，千径百路，金城玉屋，明焕朗错，以紫玉映以流黄。<br />
　　柏芝高<br />
　　登太素三元山，开金门，入龙穴，行四十万里，到会月官森朗都中黄太一上帝之馆，遇始元童子，手车小童，受虚皇帝录化一成万之法。《大洞真经》 <br />
　　碧落空歌<br />
　　育清之树，叶生紫书。西那玉国有七宝骞树，赤实白环，上有凤皇孔雀金翅乌，六时吐音。<br />
　　元始五老<br />
　　太上大道君、上帝高尊，十方十神，会於西丹洞阳上馆，坐明珠七色宝树下。<br />
　　金根之树<br />
　　琼柯玉精为实，刻题三十六国音、诸天内文。《外国放品》 <br />
　　天首山<br />
　　七重宝城，上生七宝树，覆城上八方之外，金刚为根株，文玉为枝条，明月为荣，夜光为叶，碑磲码脑为实，宝银珠玉并错其问。<br />
　　香树璎珞音乐树<br />
　　有高四里、三里、二里、一里者。《三皇》 <br />
　　非方天下<br />
　　有树曲合，状如交露。<br />
　　金门内<br />
　　有高骞树，黄气阳精，三道顺行。<br />
　　东井之内<br />
　　广灵之堂，中生三华高环之树，高四千丈，枝二千里，一劫则生李子而无核，食以飞仙。所谓绛树丹实，色照五藏。<br />
　　黄水四合凤脑实一枝<br />
　　地穿一丈，令种之三年，生赤树如松，高五六尺，其实如梨子，白如玉，食其实，上登太微，唾地化为青玉。《灵书紫文》<br />
　　穿地八尺<br />
　　取赤树子种之，灌以徊水，水丹也。凤脑，液名也。三年生绛树似李。《上清三天君列纪》<br />
　　柏木者<br />
　　东井之精，万水之将，百草之主。《玄中记》 <br />
　　槐<br />
　　虚星之精也。<br />
　　女贞<br />
　　少阳之精，束方角，四庚三气合生此木。<br />
　　梅<br />
　　营室之精，合正月东方之气，众木之玉，故在木前而生花。<br />
　　桑<br />
　　箕精。<br />
　　山茱萸<br />
　　大火心星精，生於山润於泽，方茎叶两相对，像阴阳相配偶也。<br />
　　谷木<br />
　　角精。<br />
　　七宝华实<br />
　　作上清三洞玄经文章，食此华实，为金光仙人。<br />
　　水精山<br />
　　北方有小海，入大海。又有重山，高四千里，上有水，底皆金沙，五色莲，大如轮，刺之汁出，味如蜜。<br />
　　青林之华，日精三气之华<br />
　　《太上九赤班符五帝内真》<br />
　　三会交龙之华<br />
　　《上清三天君列纪》 <br />
　　百草萌芽<br />
　　《太上处胎业报经》<br />
　　太帝抢青林之药<br />
　　《大洞真经》<br />
　　水泉避实归虚，北高趣下，五色水<br />
　　人乌山出反魂流液。<br />
　　碧海飞翠波<br />
　　九龙同辔起。<br />
　　东极织女之水<br />
　　西尽长庚虞渊。<br />
　　神芝水<br />
　　天地运度。<br />
　　振拖天江<br />
　　《消魔》 <br />
　　回水玉精，零泉碧蓝<br />
　　饮漱东蒙，寄乐沧浪，雌一老君。<br />
　　大帝之山<br />
　　有玄膺九窗之阙，外有醴泉玉浆之渊，北方玄，滋五色气之天，下有长生之渊，中有太上之家。<br />

                    <br>
                        　　五帝放金龙於清泠之渊，灵宝大道君曜龙文於沧渊，东海水帝神王<br />
　　姓开，讳内灵，乘蛟龙飞行云轮。<br />
　　西海水帝神王<br />
　　姓导，讳洞清，乘素霞飞舆。<br />
　　北海水帝神王<br />
　　姓喷，讳渊元，乘玄霞飞舆。<br />
　　绮合台<br />
　　下有万津海。《大洞玉经》 <br />
　　东海<br />
　　姓何，令归君。<br />
　　南海<br />
　　姓刘，名嚣君。<br />
　　西海<br />
　　姓李，名日濑君。<br />
　　北海<br />
　　姓吴，名禽强君。河伯姓冯，名夷，字平君，主水。知者不畏风波，不饥不渴。<br />
　　琅碧之溪天镜国<br />
　　有无州上生五芝玄涧，饮之与天地同年，中有三万仙子饮此水。<br />
　　太初天中<br />
　　有流汨池，广千里，水香美，中有玉树莲花十丈金莲，仙人处莲中，饮此水则五藏明彻，面生紫云。玄州之北有帝川，玉灵仙母、金莲仙女常所游也。<br />
　　西那玉国<br />
　　金精玉池，飞天神人，一年三沐浴其中。<br />
　　郁单国寒池<br />
　　广五百里，有流精玉芝，是国男女饮池水，面如玉。<br />
　　纯和国七宝池<br />
　　有黑乌，青白赤黄，绿乌翠凤，音声甚妙，闻者皆生道心。<br />
　　金门内有金精冶炼之池<br />
　　中有石景金髓，玉膏丹芝，黄气阳精，三道顺行。<br />
　　夜光液<br />
　　众真歌诗。<br />
　　广灵堂中<br />
　　下有青芝玉膏泉，旸谷神王所饮。<br />
　　上仙万帝<br />
　　立秋曰沐浴东井泉。<br />
　　万丈谷<br />
　　罗邓山下是鬼神之狱。《金玄羽章》<br />
　　玉浆之泉<br />
　　天地运度。<br />
　　五色流泉生洲<br />
　　碧海中，扶桑水西接蓬莱生神仙之华，仙家数万人。<br />
　　祖洲<br />
　　在扶桑东，东海中有不死药，仙官探而服之，百年面有流光。<br />
　　长洲<br />
　　一名青丘，在南海辰巳地，天空之外。<br />
　　炎洲<br />
　　在南海中央，积火连天。<br />
　　流洲<br />
　　在西海南，上有仙家数万，出昆吾之石，成铁之钢，光明洞照，如水精割玉如土。<br />
　　玄洲<br />
　　天镜国外，上有太玄都仙伯真公所治室。<br />
　　七宝色冲天<br />
　　障翳日月。《业报经》<br />
　　太初天<br />
　　中有庆元之夜，河号度人之津。<br />
　　玉箫云上唱<br />
　　凤呜洞九遐。<br />
　　金桥银柱<br />
　　琉璃薄上，七宝栏格，晃晃育育，照於水中洞渊。<br />
　　上清道宝经卷之二竟<br />
　　上清道宝经卷之三<br />
　　死生品第五<br />
　　在胎九月<br />
　　九气结形，形成神具。十月诞生，九天称庆。太一执符，帝君品命。司命定算，五帝监生。<br />
　　人禀太和阴阳之气<br />
　　受五行性。《 玄妙内篇》：九天丈人告三天玉童日：二象含真，上应九玄。流丹九转，结气为精。九天之精，化为人身仙胎精。<br />
　　怀胞六智，法象五灵<br />
　　共三万六千神。<br />
　　人为道德之室宅<br />
　　神人戒。<br />
　　五道神形<br />
　　《老子本生》 <br />
　　问关三道<br />
　　玄液七经，日月映於六虚。口目运其神器，人道如此。云行雨施，五因成具。五因，五神也。三道，三真也，即三一之尊神。<br />
　　太一<br />
　　名务猷收，字归会昌。知者长生却万祸，玉女来降。<br />
　　三元上气之神<br />
　　左无英公子也。<br />
　　魂魄生於九灵之宫，神液运於三气之真<br />
　　主之者，号白元洞阳君，一名朱精。<br />
　　中央司命<br />
　　或日制命丈人，一名神宗，一名灵华。<br />
　　命门桃君者<br />
　　天地之资元，阴阳之灵宗。金玉之关，房户之宝。并制命於桃君之气。<br />
　　三五浑合，化生五神<br />
　　禀五气之大灵，符命之玄宗。<br />
　　一切含气<br />
　　禀仓元而生。《 仓元上录》 <br />
　　六尘<br />
　　色尘、青黄、赤、白黑，眼所得。<br />
　　声尘，官、商、角、征、羽，耳所得。<br />
　　香尘，膻、焦、香、腥、臭，鼻所得。<br />
　　味尘，苦、甘、辛、酸、醎，口所得。<br />
　　触尘，软涩、轻重、坚滑、燥湿、冷暖，身所得。<br />
　　法尘，能生心识，若诸心反尘，五体为别识，得名别诸尘，云云。<br />
　　四大<br />
　　地、水、火、风，四法合成於四尘，故名四大。<br />
　　六家<br />
　　甲寅木神为毛骨，甲申金神为齿爪，<br />
　　甲戌土神为肌肉，甲辰风神为气息，<br />
　　甲午火神为湿暖，甲子水神为润泽。<br />
　　六合共成人一身。木神为肝，火神为心，土神为脾，金神为肺，水神为肾，风神为胆，故有五藏六府、九宫十二室、百八十关机、三百六十骨节，四支五体、三焦六躯以象天地。《玄妙内篇》 <br />
　　六根<br />
　　耳，目，鼻，口，身，意《西升》 <br />
　　五根<br />
　　元始智慧，正观解脱。<br />
　　五物<br />
　　和合成假名人。<br />
　　琼胎紫户<br />
　　九丹上化於胞胎之中，法九天之气。<br />
　　紫络结胞<br />
　　宿命挺仙。《太霄琅书》 <br />
　　日母者<br />
　　玉清之老母，主胞胎之尊神。《大洞玉经》 <br />
　　紫素元君<br />
　　托琼胎於紫胞，含虚秀於玉户。<br />
　　天尊大圣<br />
　　元见受生所处琼府，内外明彻，处胎业报。<br />
　　二十八重果<br />
　　化体出自然，七月渐变形，十月具音声。<br />
　　云雾子<br />
　　元皇气虚之胤，大帝之中子，抱琼胎於玉房，结云精於金门，含日月於紫胞，变洪露以凝神，上皇九年三月一日天晖启晨，诞於九玄之上宝曜无量之天，睹太阳於云崖，曜金容於琼轩，顺皇基於帝图，法玉秀於自然，濯以九灵之晖，灌以甘香玉泉，食以七色灵芝，哺以九炼飞霜，神龙翼其侧，琼凤荫其颠，紫烟生乎上，流光郁於邻，二象捝其刚，三辰协其真，神州歌其妙，七转变其神，虚风迅其躯，回香荡其尘，萧萧太虚之上，靡靡洞波之滨。《太霄琅书》 <br />
　　道根九天元父<br />
　　形长七千万丈。春建玉愤，着九天凤衣云凤乌，常乘碧霞飞舆，从十二飞龙。夏着九日衣赤凤斑文虎装，秋带温蜓龙渊之剑，冬化为日精之光，与紫晖相杳，合变混沌二象之气。<br />
　　道极九天玄母<br />
　　长七千万丈，从十二凤皇三十六仙人，衔月精，乘十二色云也。<br />
　　玉灵仙母太上告青童曰<br />
　　上相赤光之前，与我俱生国王之门。<br />
　　九官真人<br />
　　《本行》<br />
　　八景齐真，九帝同明<br />
　　南越浮利，北落寒官。庆云重玄，四达交通。<br />
　　灵岳非常宅，飞云是我龙<br />
　　《琅书》<br />
　　朋友皆真人<br />
　　玉童为家，腾身太清中，太上之宾客也。<br />
　　独步三界，五行气战，三光失度<br />
　　阴阳忿争，八节乖错，故病害万种。<br />
　　上古之人独得天地之心意，中古人半得，下古人不待，身内三十九户<br />
　　《上清三天君列纪》 <br />
　　轮转三涂往五道<br />
　　共经死路，悠悠冥冥，太清真人尹喜眼有日精，头负圆曜，五藏有文，面有七星，上象天文，下顺地理，乃《元上真人内传》云也。<br />
　　头中有九宫五岳仙伯脑神<br />
　　青衣从千乘万骑，长一寸二分。<br />
　　太上紫青左元君<br />
　　守头面境，使万邪不侵。<br />
　　眉神<br />
　　元光，大灵君也。老子历象。中眉者，白元之华盖，太上素灵帝君，一名七灵，一名神文。人守眉问。《大洞真经》<br />
　　目神<br />
　　守道童，长三寸，衣五色，金真玉光。左目童子，字玄光，右目童子，字英明。目者，太一之日月，太上素灵。右目童子讳晨婴，洞观天关监帝庭豁在三晨乘运征。左目童子，讳飞灵，玄微无穷，睹玉精赫，若天威放流星。《宝曜经》 <br />
　　鼻名山源<br />
　　一名鬼井，一名鬼池，一名邪根，一名魂台。《大洞真经》 ：鼻者，三元之丘山。<br />
　　口神<br />
　　天一君，字丹朱，为明堂官。口者，绛宫之朱渊。《素灵》<br />
　　舌神<br />
　　道岐精，长七寸，朱衣。齿者，胃官之威力。《素灵》。舌者，元英之龙辕，太微小童对帝真，安镇舌下通液源。《宝曜》 <br />
　　耳神<br />
　　娇女，又名玉堂官，九玄之真，讳总制，镇在右耳神聪惠，窃响万里，入无际官宅，郁郁仙皇，位教兆度，命合符契，皇一之魂讳上归。镇在左，耳总万机，三合成一，齐光晖。耳者，帝君之听门。闻金声玉音者，真气来入；闻弦乐之声者，六丁玉女来卫也。<br />
　　太一尊神归会昌<br />
　　守我玉枕。《大洞真经》 <br />
　　丹皇运珠绛宫神<br />
　　上填项中大槌边。<br />
　　黄素中元君<br />
　　名圆华黄刃。守我胸腹之境，鬼魔伏制，三尸灭形。一真天。<br />
　　精神静安<br />
　　镇在胸中，统生问悉。衣锦衣，飞青裙，为兆度命，塞死门。<br />
　　含景参九玄．<br />
　　下镇背，景集中田。<br />
　　齐神子灵<br />
　　又名昆仑，又名大渊。<br />
　　左无英公子<br />
　　字合符子。一名元素君，一名神公子。守我左腋下肝之后户。右白元洞阳君，一名朱精，一名启成。守我右服下肺之后户。《大洞真经》<br />
　　两脸神．<br />
　　字道成，长四寸一分。<br />
　　掌神太阳之精<br />
　　字魄上。日中司命，讳接生。镇兆右手四大，名五华。保真置灵，营仰日月，咽元精。日中桃君，讳方盈，镇兆左手，运斗星，把持天冈，御五灵，历度四十，纬天庭，回三匝，九洞清明。<br />
　　足神太阴之精<br />
　　足者，肾元之灵阙。存足底各生两白龙，在我左右。《九真中》 <br />
　　喉神<br />
　　名百流放，字道通。<br />
　　五真养光法三天<br />
　　镇兆喉内执妙篇。胎中一元务玄子，太一精魂玄归子，镇兆五藏命不死。<br />
　　肺部童子讳素明<br />
　　镇兆肺户内外清，游魂散魄付黄宁。<br />
　　心如猿猴，又似熛火<br />
　　《太上八素真经》<br />
　　心为阳机<br />
　　真人入山要。<br />
　　太一五神<br />
　　一共混合，变为一大神，在心中，号日天精液君。<br />
　　南朱布真<br />
　　绛云徘徊练变，五道四节，虚飞流真，敬灵神，灌八围，赤子携景，万神总归。心府纳精，五府明开。道合成仙，四体轻飞，五帝侠映，升入紫微。《龟山元录》 <br />
　　绛宫心丹田宫<br />
　　中一丹元皇君神运珠，字子南丹，一名生上伯，一名史云拘。<br />
　　胆为紫房宫<br />
　　神名龙德拘也。<br />
　　七真阳度命年<br />
　　镇兆五藏大胃中，朱英玉芝自溢充。<br />
　　太阳焕精· <br />
　　玉桂通明，六气流布，豁咏朱庭，气府间真，六胃华生。<br />
　　血中赤气君<br />
　　司命精魂二神，共守百关之血也。<br />
　　金骨玉名<br />
　　紫字上清，得备招灵，招灵之符，豁<br />
　　落七元之符也。<br />
　　骨节第三真<br />
　　名坚立君，字疑羽沬。<br />
　　太上叩齿七通<br />
　　为十曜道。五嘘为欲断众生五苦。《升玄经》<br />
　　叩齿大呜天鼓<br />
　　招天真，会韦仙也。左呜天锺，右击天鼓，辟鬼灾，百福至。《太极隐注实鴂》 <br />
　　一呼一吸<br />
　　三叩为善。<br />
　　弹指召十天<br />
　　《升玄》 <br />
　　行山采药<br />
　　一步一磬欬。<br />
　　元一天尊<br />
　　勑玄一二君可开紫罗七步妙光玉府中演出定生金章，授虚皇元高道君等。<br />
　　读河上真人一章<br />
　　则征太上玉京，诸天仙人叉手称善。<br />
　　礼东华青童<br />
　　北向三拜，求所愿神仙事，丁卯日礼。寿骨日生，仙道日成，法师旨教。<br />
　　天尊命九天司马<br />
　　出《九天生神玉章》。四补列位，五老监真，太一命玉帝唱盟，南向长立，以付飞天无极神王。<br />
　　天尊授太上道君经<br />
　　卫，太真王夫人执十绝灵婶立下方，侍经玉郎立左，监度司马立右，九天真王执九色节正於中央，元君回信三转，万神齐到，真王束向，转节三回称善。天尊起，诸天大圣真人玉女一时同礼。《金苏简文》 <br />
　　天真降，道气明<br />
　　谒三元，朝玉清，登其台，睹神形。<br />
　　天尊仰天含笑<br />
　　有青黄赤二色气口中出，光明彻照十方，无幽无隐，金书紫字，玉文丹章，焕烂三气之中，三八景神，二十四真各从千乘万骑在空玄之上，辅卫灵文。《二十四生》<br />
　　太上高玄真人 <br />
　　曜金颜而含笑。<br />
　　游行蹑云纲，乘虚步玄纪。涉尘载劫<br />
　　元始智慧正观解脱。<br />
　　太上道君坐大莲花<br />
　　诸天真仙，一切大众，各各生诸莲花一一叶问，十方国土各於中现，一一花内各现其国城朝官殿。<br />
　　道所以绳天正地，白虎居西<br />
　　元气居北。<br />
　　东方青帝君<br />
　　往常，讳精萌，衣青被碧锦飞裙，带翠羽交灵之绶，乘碧霞九龙云舆，从青腰玉女十二人，手把青林之花，九色杖幡，游行东岳。<br />
　　南方赤帝君<br />
　　姓突，讳洞丹，衣徘云锦袍丹文之裙，佩南极符，带朱官八光剑，乘赤霞飞轮，从太丹玉女十二人，手把日精三气之花，游行南岳。<br />
　　西方白帝君<br />
　　姓混，讳旨归，建七气光明斑冠，衣白锦云光抱素锦飞裙，乘素云飞舆，从太素玉女十二人，乘十二白虎，游行西岳。<br />
　　北方黑帝君<br />
　　姓玄，讳朔萌，衣玄锦袍，带文身神通剑，乘云飞舆，从太玄玉女十二人，飞龟进行北岳。<br />
　　中央黄帝君<br />
　　姓麻，讳忠顺，衣黄锦袍玄黄飞云锦裙，乘黄云飞舆，从黄素玉女十二人，乘十二飞麟。<br />
　　皇上玉帝<br />
　　佩金虎凤文，带神虎玉章，光明玉洞之中，两手把斗星，在华盖之下，立紫霞之上，在紫虚中。《龟山元录》也。<br />
　　真君出世<br />
　　凤凰为家鸡，麒麟师子为家畜。<br />
　　大会欲至出真人<br />
　　都会长安洛城西，当会黄河益泽之边也。<br />
　　心是人之圣王<br />
　　天地神也，与日同气，居五藏之中，至尊也。<br />
　　元始天王<br />
　　生乎空洞之际，七千余劫，天朗气清，二晖经络。玄虚紫盖映其字，六气之电翼其真。独秉灵符之节，琼舆玉轮，君笔玄龙精流荡曜电虚官，东游碧水豪林之境，上憩青霞九曲之房，遥登金阙，受号玉清。<br />
　　太极天子<br />
　　小为百官。<br />
　　揖让而升天下<br />
　　正中央一天子。<br />
　　第九天王<br />
　　当下化生为天子。<br />
　　天下幸甚，莫不归王，混沌为一<br />
　　上德之君。<br />
　　纲为帝王，纪为皇后，九皇上真君<br />

                    <br>
                        　　上清之典禁，主玉华三元君。<br />
　　太一上元君<br />
　　万仙之司，主方岳之真气，除死简，刻书生简。<br />
　　白素元君<br />
　　宝五藏道，着龙文白锦帔，头着紫盖芙蓉冠。<br />
　　黄素高元君<br />
　　形有黄金之质，头着紫华芙蓉之冠。<br />
　　紫素元君<br />
　　着虎锦紫华被，紫龙文裙，申紫辰芙蓉冠，紫辰双珠盖。<br />
　　上元夫人<br />
　　三天真圣之母，统领十方玉女之名，绿服赤霜之袍，带六七火玉，执流黄挥精剑。《茅君内传》 <br />
　　紫微夫人<br />
　　姓王，讳清娥，是西王母第二十女。紫微官在北漠外羽明野玄垄山。山在昆仑山东北。紫微说王母言曰：圆形而方景，方精而负柔。景藏形内，精隐象中。景赤象黄，是日月之瑰。若知其道，可以吐纳流霞。服日气以平旦，探月华以夜半存之，去面前九寸，令光景照我泥丸，下及五藏，洞彻一形。《太上隐书洞真玄经》<br />
　　中候夫人<br />
　　是徊风大混合师，紫微夫人是大洞真经师。<br />
　　夫人一称小童<br />
　　言童蒙小识凭大君也。<br />
　　后圣君<br />
　　大师彭君立相方诸官，青童君上保太丹官，南极元君上传白山官，太素真君上宰西城官，总真王君，一师四辅。辅者，左辅右弼，前疑后丞，四五占侯，总与辅师。神人治，真人为臣；真人治，仙人为臣也。．<br />
　　上古帝王<br />
　　圣人为臣。<br />
　　用圣人之言者<br />
　　与天地同德，与神灵合心。<br />
　　天大将军<br />
　　姓王，名阳，字子灵。衣绛单衣。《老子历藏中经》<br />
　　左将军<br />
　　姓唐，名宏，字使明，长七十二丈。赤情，大冠，左手持金符，将兵三千万众。《老君五千文》<br />
　　中将军<br />
　　姓周，名武，字文刚，长八十一丈。左手执玉阳之节，将兵三千万众。<br />
　　右将军<br />
　　姓葛，名雍，字文度，长七十二丈，右手执玉戟，将兵三千万众。<br />
　　青龙将军<br />
　　长八十一丈，布弓布箭。<br />
　　黄庭将军<br />
　　长七十二丈，把持魁冈。<br />
　　白虎将军<br />
　　三十六丈，捧张弩也。<br />
　　荧惑将军<br />
　　六十四丈，吹呜角。<br />
　　玄武将军<br />
　　二十五丈，搥锺鼓。<br />
　　太微帝君<br />
　　命太极仙抚九华呜锺。<br />
　　位及仙卿<br />
　　三皇。<br />
　　侍经仙郎<br />
　　王思真、孔文期、刘文静，受太极真人命出。《太上真一自然经》<br />
　　虚上三天玉童<br />
　　衣青黄七变锦袍，坐十二色云百变之光，手把九节金杖，其光缠绕如日月之晖。<br />
　　子日玉童<br />
　　玄英。<br />
　　丑日玉童<br />
　　童微。<br />
　　寅日玉童<br />
　　幽昌。<br />
　　卯日玉童<br />
　　光由<br />
　　辰日玉童<br />
　　黄水。<br />
　　巳日玉童<br />
　　夜舒。<br />
　　午日玉童<br />
　　司马胜。<br />
　　未日玉童<br />
　　公孙曜。<br />
　　申日玉童<br />
　　夏赤。<br />
　　酉日玉童<br />
　　冯季。<br />
　　戌日玉童<br />
　　台欣。<br />
　　亥日玉童<br />
　　公车盈元录。<br />
　　金辰玉童<br />
　　法轮。<br />
　　太上神仙洞<br />
　　天元洞太阳曜灵南极丈人，绛官玉童讳上玄，字升虚。《太上素灵》 <br />
　　玉晨之童<br />
　　三千人侍卫。《三元经》 <br />
　　玉清隐书<br />
　　万灵隐书，高上玉帝藏之玉清上官琼房之内。卫金仙玉童侍香等五百人，执光宝明玄散三气反香之花。《金玄羽章》 <br />
　　玉女翠朱琼<br />
　　担景入金房内。《二十四生图》 <br />
　　娥容太丹玉女<br />
　　头作颓云髻，衣朱衣飞裙。<br />
　　上宫金华玉女<br />
　　七百人侍卫仙母，使治流精紫阙金室琼堂，一月三登玉清，再宴昆仑。《五岳众仙》<br />
　　甲子玉女<br />
　　讳灵珠，字承翼。<br />
　　乙丑玉女<br />
　　讳兰修，字清萌。<br />
　　丙寅玉女<br />
　　讳之华，字郁陵。<br />
　　丁卯玉女<br />
　　讳须台，字馥猷。<br />
　　戊辰玉女<br />
　　讳爱停，字众梨。<br />
　　己巳玉女<br />
　　讳四浮，字宁华。<br />
　　庚午玉女<br />
　　讳会容，字流南。<br />
　　辛未玉女<br />
　　讳澄华，字抱珠。<br />
　　壬申玉女<br />
　　讳双皇，字风文。<br />
　　癸酉玉女<br />
　　讳龙婴，字欢生。<br />
　　甲戌玉女<br />
　　讳神光，字非帘。<br />
　　乙亥玉女<br />
　　讳紫大，字飞芝。<br />
　　丙子玉女<br />
　　讳寄风，字参孟。<br />
　　丁丑玉女<br />
　　讳凤玄，字雕郁。<br />
　　戊寅玉女<br />
　　讳兰华，字上容。<br />
　　己卯玉女<br />
　　讳英玄，字羽珠。<br />
　　庚辰玉女<br />
　　讳正灵，字香真。<br />
　　辛已玉女<br />
　　讳蔚胜，字雕罗。<br />
　　壬午玉女<br />
　　讳瑰贫，字千成。<br />
　　癸未玉女<br />
　　讳良营，字娥王。<br />
　　甲申玉女<br />
　　讳真元，字琼石。<br />
　　乙酉玉女<br />
　　讳兰萧，字玉英。<br />
　　丙戌玉女<br />
　　讳娥玄，字和婴。<br />
　　丁亥玉女<br />
　　讳与房，字录华。<br />
　　戊子王女<br />
　　讳朔峰，字定晖。<br />
　　己丑玉女<br />
　　讳烟灵，字偃珠。<br />
　　庚寅玉女<br />
　　讳七□，字灵飞。<br />
　　辛卯玉女<br />
　　讳肇台，字扁教。<br />
　　壬辰玉女<br />
　　讳蔚金，字丹旗。<br />
　　癸巳玉女<br />
　　讳安夫，字沙风。<br />
　　甲午玉女<br />
　　讳丹浮，字云龄。<br />
　　乙未玉女<br />
　　讳散阳，字灵华。<br />
　　丙申玉女<br />
　　讳遂精，字玄珠。<br />
　　丁酉玉女<br />
　　讳抱云，字绿开。<br />
　　戊戌玉女<br />
　　讳房宾，字石香。<br />
　　己亥玉女<br />
　　讳清英，字南灵。<br />
　　庚子玉女<br />
　　讳灵裙，字曲登。<br />
　　辛丑玉女<br />
　　讳素姜，字启清。<br />
　　壬寅玉女<br />
　　讳纷华，字蔚芝。<br />
　　癸卯玉女<br />
　　讳曜英，字西安。<br />
　　甲辰玉女<br />
　　讳龙元，字灵素。<br />
　　乙巳玉女<br />
　　讳欢庭，字逸室。<br />
　　丙午玉女<br />
　　讳营芝，字玉生。<br />
　　丁未玉女<br />
　　讳招风，字始娥。<br />
　　戊申玉女<br />
　　讳夜华，字灵婴。<br />
　　己酉玉女<br />
　　讳密明，字胜非。<br />
　　庚戌玉女<br />
　　讳紫灵，字容镜。<br />
　　辛亥玉女<br />
　　讳凤华，字锦安。<br />
　　壬子玉女<br />
　　锋仪房，字上音。<br />
　　癸丑玉女<br />
　　讳宝华，字照壹。<br />
　　甲寅玉女<br />
　　讳启元，字惠精。<br />
　　乙卯玉女<br />
　　讳庆阳，字娥生。<br />
　　丙辰玉女<br />
　　讳幽玉，字晨晖。<br />
　　丁已玉女<br />
　　讳伏华，字广敷。<br />
　　戊午玉女<br />
　　讳绿云，字安官。<br />
　　己未玉女<br />
　　讳金声，字曲台。<br />
　　庚申玉女<br />
　　讳进，字云飞。<br />
　　辛酉玉女<br />
　　讳百亲贤，字高英。<br />
　　壬戌玉女<br />
　　讳神珠，字贯众。<br />
　　癸亥玉女<br />
　　讳宁徊，字抱生。<br />
　　曲经皆龙华玉女<br />
　　金晨玉童散华烧香，侍卫圣人。<br />
　　玉女<br />
　　字道明，在神龟上乘紫云气之车。太阴玄光玉女，名元阳，字子丹也。<br />
　　东方神女<br />
　　名青腰。<br />
　　南方神女<br />
　　名赤圭。<br />
　　中央神女<br />
　　名素女。<br />
　　西方神女<br />
　　名玉女。<br />
　　北方神女<br />
　　名玄女。《老子历藏中》<br />
　　玉清帝君<br />
　　命北塞金台龙华玉女等，令歌高上洞神诗，灭魔招真，曲神惠高玄真。<br />
　　南极长生君<br />
　　乃命朱官阳门云奎金华玉女九百人，侍卫真文。帝以日精紫曜之华，以拂神经之上。《 七十四方》 <br />
　　太上<br />
　　恒使南真灵妃、紫灵娇女、面有金碧龙华者，侍比亿书之左也。《太极金简玉字》 <br />
　　三千贤女子<br />
　　悉年二十，受经已来入名山，六年得度，今在西岳南三百里仲阳官中，去杜阳官二一七里。<br />
　　明星玉女<br />
　　天地运度。<br />
　　太和玉女，直使功曹<br />
　　住立四方，正一功曹住立中央，上部功曹远望上天，中部曹远赡八方，促气功曹催促十方。出《数齐威仪》<br />
　　岁六斋月<br />
　　上三天令天帝太一使者、日月星宿、三官考召，司察天下人民罪过。<br />
　　以上三天大贤<br />
　　志十得十。<br />
　　中贤<br />
　　志十得五。<br />
　　天贤有富贵者三<br />
　　贵莫大於无罪，乐莫大於无忧，富莫大於知足。《老子妙真》 <br />
　　魂尊魄贵，人中第一<br />
　　受此经者。<br />
　　南山有一道士<br />
　　定志。<br />
　　为善不止，名闻国中<br />
　　四海人道之，天地爱之。百神利之。帝王待之若朋友，比邻视之若父母，功着天地。《太平》 <br />
　　动得天心，静得地意<br />
　　百行之所长，万福之所佳。<br />
　　中国无善人<br />
　　善人者，天上来，道人亦天上生。<br />
　　天地水三官<br />
　　书人善恶。《仙公请问》 <br />
　　太上之宾<br />
　　从生人中为人尊。<br />
　　施四舍三<br />
　　四施者，四种施也。三拾者，拾身，拾财，委命，求受密旨。<br />
　　明威吉日良辰<br />
　　供养三尊。<br />
　　申明玄素精炼阴阳<br />
　　不淫戒也。<br />
　　金声玉韵<br />
　　开悟后昆。<br />
　　非时不说<br />
　　非正不陈。<br />
　　言行语用与道为一，无有死生<br />
　　为天人师。<br />
　　积人长寿<br />
　　念念不忘。<br />
　　福至天上<br />
　　尚有退落。<br />
　　祸入地狱<br />
　　亦有进升。<br />
　　丹童龙罗卫天洞明玉国<br />
　　朱雀之阿授女字那台，年十四，一国倾心。南极上台紫虚元君，回驾丹霍之阿，授灵宝赤书南方真文一篇。元始时，於琅碧之溪，扶摇之丘，坐长林朽桑下，光映十方。那台见五色紫光曲照斋堂，登墙四望，见东方桑林华光数百里，中隔阂旸谷沧海之口，投身掷空，即为水帝神王以五色飞龙捧接，俄於玄中得化为男，乘龙策虚。元始命仙都锡帝号，大劫数极，青气运行，开光年於梵那弥罗台飞元云根之都，沧霞九灵之墟，元始又锡安宝华林青灵始老帝君，即赏灵宝赤书九气青天真文一篇。《本行》 <br />
　　禅梨世界<br />
　　有女日阿丘曾，发大慈之心，丹诚积感。开光元年，十方大圣尊神、妙行真人，同会南圃丹霍之阿三光洞台青华林中，看花仗乐，五千万众，真文奕奕，如星中之月。丘曾年十六，香汤自浴，南向望见神精焕日，紫云四寨，登墙坟身，冀形体成尘，飞至道前，火燃投身，俄化成男。元始命南极尊神授丘曾十戒，灵宝真人给太华玉女、有官玉童各三百，众好备发。《三十二相》 <br />
　　名记诸天，十转弟子，施山栖道士<br />
　　七祖得五帝交友。<br />
　　功多<br />
　　报重。<br />
　　厚施四海<br />
　　尊师敬道。<br />
　　诵经万遍<br />
　　太上龙舆下迎，白日升天也。<br />
　　推之让之<br />
　　道之报也。<br />
　　推能让德<br />
　　人无贵贱，有道则尊。<br />
　　呼吸冲和<br />
　　经戒。<br />
　　为道多方<br />
　　小能成大。<br />
　　心如蒲苇<br />
　　祸息从生。<br />
　　慈心於万物<br />
　　普深於众生。<br />
　　上善第一孝<br />
　　思得不死卫，化其父母，是太古上皇最善孝子，四方闻其善。《太平》 <br />
　　名入真境<br />
　　《消魔》<br />
　　宣扬道气<br />
　　劝化愚迷。<br />
　　激和万音<br />
　　飞呜子津。<br />
　　太微天帝君<br />
　　问居寂室，仰冷玄流。探服二象，吐纳飞霞。思五光以自映，运曜霞光色郁蔼，流焕琼堂紫房。<br />
　　反真归朴<br />
　　游於太素，观三代之遗风，内怀金玉。<br />
　　游涉者<br />
　　乍山乍水，或世或家，一朝一野。《太霄琅书》 <br />
　　驰竞三业，迷昏六情<br />
　　太上清真。<br />
　　欺天罔地<br />
　　妙真。<br />
　　负山担石<br />
　　液曳八难，生盗人物，死受殃对。《明真科》<br />
　　翻覆阴阳<br />
　　淫犯日月。《明岁》<br />
　　呵叱天地，毁辱云霄<br />
　　咒诅风南。《明威》 <br />
　　天魔异道<br />
　　惑乱其心，死入三涂。<br />
　　入赤连地狱<br />
　　水火之中，二千亿劫，无有人身。<br />
　　赴水火之危亡，轻忽宿命<br />
　　以为妄造，非笑至经，以为虚诞。<br />
　　玄教陵迟<br />
　　天人涂炭。<br />
　　不信大法，不敬明神<br />
　　秽慢灵文，死上剑树，八达交风，吹树低昂，足落刀山，生婴六疾，转轮五苦，沉沦罪田。<br />
　　赐我惠药<br />
　　疗除愚痴病，以善言说，次无明翳，使智眼瞳清，冷明了了，照见实相。《本际》 <br />
　　六情一染<br />
　　轮回於三涂，飘浪而忘反；流转於五道，长沦而不悟。《定志》<br />
　　黄金万斤<br />
　　仙经一部，施於穷山，来世铃当贵金。<br />
　　贪为大病<br />
　　非咸艾所愈。<br />
　　二十五年<br />
　　受惠不散，司命引奏，大算七百。《本真科》 <br />
　　人情难制<br />
　　如风中竖幡，飘飘不止，唯圣人能禁。<br />
　　侍经仙童<br />
　　奏傲慢人於三天；司真上奏太上。三奏子铃失道。《仙公请问》 <br />
　　评论道德，毁辱天真<br />
　　口是心非，百恶所归。<br />
　　够蘗熏心<br />
　　破怀十善，兴隆十恶，四达既荒，六通亦塞。<br />
　　五神猖狂<br />
　　好酒失行。<br />
　　三畏三患<br />
　　死归幽都，考对入鬼囹，转轮亿万劫也。<br />
　　五欲<br />
　　无数念念众生，目欲观五色，过使魂劳；耳欲闻五音，音烦则魂苦；鼻欲嗅五香，香溢则精流；口欲甘五味，味丰则神浊；身欲恣五休，体慢则志散脾伤而行危。《老子经教》 <br />
　　五恶<br />
　　《灵书度命》 <br />
　　七伤<br />
　　高圣帝曰：第一之伤，神泣穷府上闻；二伤图有玄名，灭己九泉；三伤五府功败，万神振惊，真仙高游，赤子悲呜，虽有玄记，空失玉名；四伤魂离魄逝，九孔尘埃，五府乖丧；五伤青官有录，金阙结篇，轻真贱宝，反黑七玄；六伤五神飞散，灵元失光；七伤真气忧於灵门，游神骇於赤子，魂魄游於官宅，真仙高登於玉清。《回天九霄》 <br />
　　十患<br />
　　息修其事也，而不恒其道矣；患奉师也，不终其身矣。真人云：十败一败，魂号灵府，上闻天阁，三官推争。<br />
　　三春游猎<br />
　　张罗布纲，放火烧山，死负铁杖，万痛交行，驱驰百极。《明真》 <br />
　　壅川决渎，布网垂纶<br />
　　死入刀山剑林，智惠正观也。寿命未能究，洽天地之心，阴阳之意想寿难也。命与寿，天道之重宝，所以私有德，天地六合，八远万物，都得其所，乃得增寿。<br />
　　竟其天年<br />
　　寿也。<br />
　　道在空洞之中，莽荡之外<br />
　　在无上之上，下在无下之下，故人为道以寂默养其身，以清冷平其心，以精诚守其节。渊居静处，若蛟龙之垫藏；泥而不浴，若两曜之亡虚；化德存神，若社稷之保光；立尊神明，若宗庙之守处也；人不我见，神鱼之在大网；人莫我知，若日出之无东；我之无穷，若大道之无方。<br />

                    <br>
                        　　天地虽神，不能禁也；日月虽明，不能止也<br />
　　《太平》 <br />
　　脑宫填满<br />
　　和六液。《太上三元洞珠》<br />
　　生之宫庭<br />
　　真人在於无形之问，休息於无邻，得玄珠之生源。<br />
　　寿齐日月<br />
　　《龟山元录》 <br />
　　得天君腹心意者<br />
　　长寿之人，与天上诸神从事。<br />
　　无訾命算，阁在天府，胸中纯白<br />
　　志若流水居若城，乃能长生。<br />
　　功德感天地<br />
　　《老君策文》 <br />
　　外经六艺，内定上清，丹液玄妙，飞升紫庭<br />
　　《丹简墨录》 <br />
　　观天文者<br />
　　名三光，世间睇三道，日往月来，北斗九星，二隐七彰，斟酌玄津。《宝玄》 <br />
　　尹喜仰观天文，俯察地理<br />
　　察地理，候三色也，土、山、水也。历览五方宝玄。<br />
　　天上奇仙术<br />
　　无亿数。《太平》 <br />
　　金阙帝君<br />
　　谓青童君曰：告子天仙之方。<br />
　　六术<br />
　　符、图、经、戒、方、数。<br />
　　六合同一波，千桩同一梦。三晨犹窗牖，穹苍似悬栋。仰采琼瑶葩，俯漱琳琅井。千龄犹一刻，万纪如电炅，年往若惊弦<br />
　　真官戏玄津，神中紫霄之内。<br />
　　上元夫人歌步玄之曲<br />
　　昔涉玄真道，腾步登太霞。负笈造天关，借问太上家。忽遇紫微圃，真人列如麻。绿景清起，云盖映朱葩。兰房罩林阙，碧室启琼纱。丹台迥空构，纬晔生灵华。飞踶蹑甍峙，洞烛倚逶迤。玉胎陈绛芝，九色自相和。抱服练仙骸，万劫方童牙。谁云寿有经，扶桑不为查。<br />
　　高上洞神诗<br />
　　偶景营飞盖，迅辔浮八清。整驾控丹衢，流盻宴云营。龙翰耀玉质，羽服翠紫軿。超凌六饮台，纷纷乐凤城。携提神霄王，高飞太上京。仰披三素房，长烟洒八淇。至道超兰阙，太晖朗玉清。流霄随我回，飞益庭绿辕。高登四门开，华琼秀金门。神晖洞兰峰，三景焕已分。结朗始生气，八会坦幽源。落落玄劫初，太阳协朝晨。灵化四益庭，郁若高天文。千妓无踪生，探掇日精魂。回笔寝丹房，默想念高玄。凝神操九饮，连更续长烟。三烛朗太晖，绝空中生真。玉帝曜灵襟，萧萧通九天。藏金极章句，宝我玉清篇。碧云绕丹房，经字曜紫晖。抗足万津波，玄步登玉扉。八凤鼓高峰，云林何崔鬼？挺挺龙凤呜，制命合玄符。握节征太微。《灭魔经》 <br />
　　初授此经诗<br />
　　绛景浮玄晨，紫耕乘云征。仰超金阙内，俯盼西华城。东霞启玉晖，神光焕七灵。翳映汜三烛，香烟散玉庭。手携织女舞，双襟落锦青。左回文羽旌，华盖逐云倾。宴寝九度外，是非不我营。《太丹隐书》扶桑翠空峰，朱灵葩微明。沧台霄虚上，四观映高清。飞景控紫轮，三素辔丹軿。偃息太帝馆，嗷嘈阿母庭。濯漱碧濑波，提挈玉醴罂。曲晨乘风扇，摇时下倾。曲室何清冷，颐真待日成。<br />
　　太元真人授许橡大洞玄经诗<br />
　　八涂合无宗，乘运观嚣罗。虚景瞻琼轩，玄钧作凤歌。左把玉华益，飞蹑七元闽。三辰焕紫晖，四面皆己神。玄波振沧涛，洪津鼓万流。云中转琼轮，何为尘中趋。<br />
　　靖咏琼堂<br />
　　六云生牖。<br />
　　上皇先生静咏琼轩<br />
　　玩蔚三关，幽章启韵。音响太和，万唱绝宴。灵光八晖，七气混生。公子合变，帝一凝形。妙咏神惠，灵音琼散，洞景合玄。<br />
　　七宝振琼条，万仙乘空咏<br />
　　《曲素诀辞》<br />
　　吟咏帝一尊，百关自调理<br />
　　《玉京山经》 <br />
　　云龙<br />
　　洞真道成则致。《仙公》 <br />
　　请问上皇玉帝君<br />
　　吟玉清之隐书玉音遐际清微琅振辞曰：上景发晨晖，金霄郁紫清。玉素曜琼扇，唱於虚灵真。手携青林华，回盖太元庭。寝宴顺绿房，飞步秀玉京。提携朱景王，长烟乱虚营。四王宅谁身，变分岂一形。《洞景金玄》 <br />
　　中候夫人诗<br />
　　上真吟琼室，高仙歌琳房。九凤唱朱籁，虚节录羽章。《众真歌》 <br />
　　对月吟叹<br />
　　九圣，九玄。<br />
　　道君列纪、上皇先生合唱玄阆<br />
　　上清紫晨。<br />
　　盛德太平<br />
　　自致麒麟凤凰。清冷洁白，自致芝英玉女。中和嘉瑞，自致吉祥。《老子戒经》 <br />
　　元始洞玄灵宝赤书玉篇真文<br />
　　生於元始之先、空洞之中，灵图既焕，万帝朝真。天启十二玄瑞，地发二十四应。上庆九天之灵奥，赞三天之宝明。十二瑞者，是时天地为万气之根，二象分仪，三万六千日月，一时同明，照耀诸天，无幽不彻。上圣大神、妙行真人朝宴玉庭，游行太空，赞诵灵文，天发自然妓乐，百千万种，一时同作，激洞云官，上鹿神真。灵风百咏，空坐十方。官商相和，皆成洞章。璇玑停关，星宿不行。天无昼夜，四运齐晨。紫云吐晖，流洒诸天。春秋冬夏，四气柔和。五镇安其下，七宝神奇以散诸地。七宝奇林，琼覆十天。二十四应者，是时天元混沌，未有光明，晨鸡启旦，四景朗清。天玄地张，成生五行。三万六千日月，上下同明，照耀无穷。青乌衔书，以告五帝正分度。三虎吐金，安镇五方；灵龙泰符，以告水帝。琼凤衔玺，朱乌翔舞。蛟龙踊跃，鼓洋渊泽。河水停流，鱼鳞交会。甘露自生，芝英滂沱。师子猛兽，依人为邻。老年反少，华容伟貌。地藏发泄，金玉露形。天下歌唱，欣国太平地生莲花五岳开明。《洞符经》 <br />
　　元始天尊於香林园中<br />
　　诸天降席，是时云雾郁勃，四景冥合，三日三夜，玄阴不解。天地无有，龙漠之前，天尊曰：玉字焕斓，障蔽天光。普为四众，开天妙瑞也。<br />
　　奉经精义<br />
　　或闻香烟，或闻琴瑟，或闻空中吟咏，或见圆光如日，及真人十方飞仙之异自然。<br />
　　聪明闭塞<br />
　　天地神祇，不复陈出。<br />
　　琼文帝章符<br />
　　暮头当置於心，即太真仙人来卫不出。 <br />
　　紫微焕七台骞树<br />
　　玉秀霞众，圣集琳官，金母命青歌。《空洞灵章》 <br />
　　太霞之中<br />
　　结白气以构台，合九云而立宇。紫烟重扉，神华所聚，太虚元君之所处。<br />
　　曜明宗飘天中西南龙泽山<br />
　　旧有三皇文，男女百万之中未有一人得，生有宿命者受此文。<br />
　　南极长生君<br />
　　字易度，藏此经於琼台丹云官九折洞室，封以郁林之岌，高明玄洞之章。<br />
　　蜀郡西峨眉山室<br />
　　旧有三皇文，男女百万黄房之室，主开日月飞天真人之功。《诸天内音》 <br />
　　得受大洞之诀，存五神於紫房，声驰於<br />
　　五老之室，德举於三清之上<br />
　　琅书琼文，太霄琅书。帝君常以九月九日、十月五日、三月三日、四月八日、七月七日，此五日愿十会之时也。上登太极琼台高上玉□ 金室之内，存五愿於闲官，希玄旨以自降虚无，启以玉章，金音畅於太空，召五帝以卫灵，万庆会於日房。<br />
　　琼华之室<br />
　　《外图放品》 <br />
　　绿室<br />
　　《茅君内传》 <br />
　　八琼之室<br />
　　《洞景金玄》 <br />
　　碧室<br />
　　《上清变化七十四方》 <br />
　　三华城者<br />
　　玉清之房名，在玉城内，阳安元君所处。<br />
　　广灵堂<br />
　　玉宸三元君所处。<br />
　　元始天尊<br />
　　静处问居云官黄房之内七宝伟中。尹喜随老子上天，登九重之日门，入流云七色之房，贵仙之俦，喜与相礼。《无上真人传》 <br />
　　南极长生君<br />
　　登玄溪之涧，受金丹炼云根柔金刚之经、飞烟起霜沉雪之方、招霞咽精之道。<br />
　　昆仑山积石瑶房<br />
　　仙人所居。《仙公内传》 <br />
　　显定极风天玄都紫房<br />
　　主天地劫会之期。《诸天内音》 <br />
　　丹霄映绿房<br />
　　《太霄琅书》 <br />
　　紫房映高清<br />
　　水烟绕日月。《二十四生图》 <br />
　　白玉王母<br />
　　入於毫山玉阙青琳官中朱紫之房连珠宝怅，仙童玉女仗乐侍卫。<br />
　　大洞真经<br />
　　秘於高上大有之天九玄玉府之内。洞真玄经藏於太上六合紫房。曲素诀辞五行秘符，秘於玉京云房。《四极明科》 <br />
　　九光华房<br />
　　《灵宝赤书》 <br />
　　紫翠丹房<br />
　　《外图放品》<br />
　　清靖者<br />
　　五合也。因天清而清之，因地靖而靖之，因日月之光而明之，因星辰之行而正之，因万物之性而消息之。<br />
　　灵音<br />
　　十合。<br />
　　北元天灵镜书<br />
　　《太上八素》 <br />
　　道门治舍<br />
　　经台之上，斋堂之前，皆悬金镜石磬，铜石呜之，感动拿神。出《太真科》 <br />
　　竺落皇茄天中，北帝寒灵之窗<br />
　　生万魔之精。《诸天内书》 <br />
　　元载孔升天中南极玄熄<br />
　　主得道人。<br />
　　绿景真经<br />
　　九玄丈人所出，传上皇先生。太上大道君封於玉经之内。《太上极录景真经》 <br />
　　太素在幽玄之上<br />
　　九官列金门於太素之天。<br />
　　玉门兰室<br />
　　兼上清官中门户之名。<br />
　　太上有琼羽之门四明者<br />
　　上清玉帝之南门。<br />
　　东华方诸青童宫<br />
　　有六门，门内周回三千里。东青华门，门郎丘伯渊，主学仙簿录。南神华玉门，门郎王祖思；主真人飞仙。西玉洞门，门郎央少业，主真仙。束南天东天关门，门郎五车，主人宿命。东北寒水门，门郎重林都，主鬼爽。六门治，天界垄山。<br />
　　清金阙宫<br />
　　在三光之北，相去五万里。高上所处之东，去玄羽野西垄山九千里，处玉清之西，与天阙连台，外有四门。东玉景金融门，门有二王晨王执九节之麾，各镇一半。高上玉清虚皇太真之宾，出入南洞宝琼云门，主真人飞仙，游宴八极，周行五岳，出入西玄京玉宝门，主学仙受暑，真人录籍。北朔阴极云门，主真人犯退，门内周回七千里。《紫书金根》 <br />
　　九天齐车，八帝停轮<br />
　　搜诸鬼於玉户，阴甲列於玄门。《洞真金玄》<br />
　　皇曾天中日月之门<br />
　　主通九幽之光，开长夜之府。《内书》 <br />
　　平育天中青华之门<br />
　　主众真玉女，咏五和之音。<br />
　　文举天中三便之门<br />
　　主天无数之气门大有之关，通龙汉之章。<br />
　　七曜摩夷天中南极好生之门<br />
　　主生死录图。<br />
　　十门<br />
　　东方青华元阳门，南方洞阳太元门，<br />
　　西方通阴金关门，北方阴生广灵门，<br />
　　西南元黄高晨门，束南始阳生元门，<br />
　　东北灵通禁上门，西北九仙梵行门，<br />
　　上方大罗飞梵门，下方九灵皇真门。<br />
　　众仙游践，记善恶之源目。《黄录简文》 <br />
　　太上大道君<br />
　　告北极真公曰：昔避於北天，足践华盖，手排九元，逸景云官，游戏北玄，逍遥於朔阴之馆，骋驾於洞豪之门，盼漩玑以召运，促劫会以舞轮，欺万物之雕衰，俯天地而长存，乃觉星纲之奇妙，悟斗魁之至灵。《太上飞行羽章》<br />
　　九天龙书<br />
　　刻题九天三关门。<br />
　　流火之庭<br />
　　洞阳官下，纵广八十万里。<br />
　　上清真人<br />
　　越明金池，登曜泛庭，遇玉清文始东王金曜仙公。《三天列纪》 <br />
　　南极长生君<br />
　　经於金池，进礼王庭，过现元始天王高上玉皇三天玉童，共处云房之问，以紫云为屋，碧霞为城，黄金为殿，白玉为状。<br />
　　上帝朝真<br />
　　金童扬烟，百和合香，流熏紫庭。吐日精以却秽，散月华以扬尘。《 太上真文要解》 <br />
　　大有妙庭<br />
　　《度人》<br />
　　无上玉清金真诵曰<br />
　　双光发诸虚，真形七气相，足践琉璃庭。《玉清消魔》<br />
　　治炼之度<br />
　　《大洞玉经》 <br />
　　元始天尊敷五色黄金为坛<br />
　　白银荐地，七宝告灵。传度洞玄金书、紫极秘字、玉文丹章，授太上无极道君。《二十四生图》 <br />
　　元始丈人<br />
　　登紫空之上玉虚之坛，受九天宝谱录、上皇宝经、玉符秘章、玉皇谱录。虚白，吾宅也。虚者，天地之动；白者，神明所居。《老子妙真》 <br />
　　众仙之传舍<br />
　　《太平经》<br />
　　天治玄宅<br />
　　在地中央，崇七架六问十二丈，中央二间上作一层崇玄台，台中安大香炉，高五丈，常焚香烟，北五丈起仙堂，堂东西各一间作宴仙室，大堂中央问东西二面，作三问五架，东为阳仙房，西为阴仙房，崇虚太上玄台之南十二丈近南问，起五问三架门堂，玄台大堂之前，东西二面厢各一区五问五架，东名青升房，西名万福，崇虚北去台一丈，西南小室，通明祭酒舍，大台堂下西头一问，东向户向东，西壁安坐香火。天师教化，常处东向。《太真科》<br />
　　元始丈人<br />
　　在上清琼天府。《龟山元录》 <br />
　　九天丈人<br />
　　在开清府。<br />
　　九天元父<br />
　　九天之上玉宝之府。<br />
　　九天玄母<br />
　　九天之上玉宝洞元之府。<br />
　　皇老三天丈人<br />
　　在上清金融府。<br />
　　三天玉童<br />
　　在上清丹明府。<br />
　　九霄丈人<br />
　　在玉清重冥府。<br />
　　九霄真王<br />
　　在玉清凤生府。<br />
　　三元太明上皇君<br />
　　在上清元真府。<br />
　　皇上万始先生<br />
　　在上清金魂府。<br />
　　上皇先生<br />
　　在玉清朱映府。<br />
　　紫虚皇老玉帝君<br />
　　在玉清始精府。<br />
　　玄虚太真洞景君<br />
　　在玉清太丹府。<br />
　　紫虚玉皇先生紫晨君<br />
　　在太清九合府。<br />
　　紫灵三元紫精君<br />
　　在上清洞灵府。<br />
　　太微天帝君<br />
　　在上清八明府。<br />
　　上元太素三元君<br />
　　在上清九玄府。<br />
　　三素元君<br />
　　在上清实元府。<br />
　　皇上四老道中君<br />
　　在上清会明府。<br />
　　玉晨太上大道君<br />
　　在上清日关府。<br />
　　中央老君<br />
　　在上清金珠府。<br />
　　皇初紫元君<br />
　　在上清重室府。<br />
　　无英中真上老君<br />
　　在玉清紫重府。<br />
　　虚皇君<br />
　　随四时形影，在丹琼府、化生府、朱雀府、凤啸府。<br />
　　元辰君<br />
　　在曜华府。<br />
　　上虚皇君<br />
　　在北元府。<br />
　　上元君<br />
　　在八冥府。<br />
　　元胎君<br />
　　在凤舞府。<br />
　　玉贤君<br />
　　在通灵府。<br />
　　景元君<br />
　　在灵晖府。<br />
　　三元君<br />
　　在定微府。<br />
　　真辰君<br />
　　在紫生府。<br />
　　散花君<br />
　　在魁元府。<br />

                    <br>
                        　　八景君<br />
　　洞清府。<br />
　　仙皇君<br />
　　旸谷府。<br />
　　司禁君<br />
　　仙都府。<br />
　　仙母<br />
　　九玄府。<br />
　　青帝君<br />
　　九生府。<br />
　　赤帝君<br />
　　朱陵府。<br />
　　白帝君<br />
　　通先府。<br />
　　黑帝君<br />
　　北黄府。<br />
　　黄帝君<br />
　　高皇府。<br />
　　妓乐品第六<br />
　　天钧大乐<br />
　　万种互作。<br />
　　真妃齐唱．<br />
　　天奏百千万妓。《玉京》<br />
　　四天王人众<br />
　　侍卫老子，右奉香花。天妓并作，悲笳骇空。乐所以动六方八极之气东西南北，甲乙丙丁，二十五气，各有所属。所以感物类，和阴阳，定四时，均五行，弦以九九次其丝，然后能和合阴阳。<br />
　　子日<br />
　　童女玄爽能吹笙。<br />
　　丑日<br />
　　童女皇真能吹箫。<br />
　　寅日<br />
　　童女幽灵能鼓琴瑟。<br />
　　卯日<br />
　　童女□□能鼓筑。<br />
　　辰日<br />
　　童女黄游能鼓琴。<br />
　　巳日<br />
　　童女应丹能撞钟击磬。<br />
　　午日<br />
　　童女司马幸能吹箫。<br />
　　未日<br />
　　童女公孙武能吹笛。<br />
　　申日<br />
　　童女真金能为九音之乐。<br />
　　酉日<br />
　　童女□悦能为六变之歌。<br />
　　戌日<br />
　　童女昌云能作百兽呜声。<br />
　　亥日<br />
　　童女公车建能为天下新声之曲，欲作乐先生上天口左官取乐器，还一於云中，作乐未到数十里，中便闻一皇。<br />
　　金真大神草仙众圣<br />
　　抚云数，奏天钧，戏师子，游素麟，能宛白鹤，翱翔朱凤，铿锵八音，障晔九色，箫管锺鼓，千奇万妓。《大上紫书录悻》<br />
　　诸天妓乐<br />
　　西王母为茅盈命侍女石公子击昆庭之金，侍女琬绝青抚吾陵之右，侍女范成言打洞阴一磬，侍女笙双成吹云和之笙，侍女许飞琼鼓震灵之黄，侍女玉上华禅八琅之数。《太元真人三茅君内传》 <br />
　　西华紫妃及西王母<br />
　　各命侍女赵运子、李庆玉抚流金之石。《上清》 <br />
　　太微天帝君<br />
　　命太微人真使成灵抚九天之呜一□金玄。<br />
　　长斋会玄都，呜玉叩琼钟<br />
　　玉口。<br />
　　方诸青童<br />
　　命东华玉女烟景珠击西盈之锺。《紫虚元君内传》 <br />
　　圣君引云钩之琴<br />
　　激落百骨，琼抓九虚，彻朗九霄轴大洞神州之章，凝魂之曲，玄诗灵藻，天韵希微。《紫文》 <br />
　　天尊<br />
　　命西华金灵上官飞玄女景皇真人弹五命之琴，鼓神州之笙。《空洞灵意》 <br />
　　太微帝君<br />
　　命太微上真使韦灵戴上之幡焕流金之火铃，五灵陈曜，六度休明，八音同和，万律齐声，云璈纯蚏，天女罗筝。《金玄》<br />
　　西华玉妃<br />
　　命侍女王贤击八琅之筑。<br />
　　玉童弹傲<br />
　　北华启雪。<br />
　　帝君弹景龙云傲<br />
　　百和合唱琼响太虚，王音激无。八风交真於中天，五华罗仙於四隅。神肖启於琳琅之关，妙韵发於大洞之畿。《灭魔》 <br />
　　太极真人<br />
　　命比寒玉女宋联涓弹九气之缴。《紫虚元君传》 <br />
　　五籁声何悲？神凤翔琼林，草仙振羽仪<br />
　　《太霄琅书》<br />
　　天一<br />
　　以晦朔八节日击鼓，集召诸神，无录者终矣。《老子历藏中》<br />
　　九天太真日<br />
　　虚鼓响呜锺，九霄浮云耕。《上清紫宸》 <br />
　　太上玉皇道君<br />
　　受高清无极上道隐符时，玉鼓震雷，九晖昼冥。《洞真》 <br />
　　太微帝君<br />
　　使韦灵打碧鼓之玄英，撞金折玉，叩数指琼，龙啸虎吹，鸾舞凤呜，洞景金玄。<br />
　　清虚真人<br />
　　命飞玄玉女鲜于灵金抚九金玉节。《紫虚元君内传》 <br />
　　官商空和，高下成音<br />
　　西妃击节，天女罗筝。八音嘈囋，逸响云营。双皇促节，鸾舞凤翔。《玉佩金珰经》 <br />
　　天真帝皇<br />
　　命玄女歌曰：仙贤游玄图，飞梵起呜茹。《三皇》<br />
　　仙人吹九灵箫<br />
　　声闻三十里，中箫有四十九孔，竹长三二尺。九箫同唱，百兽拌舞，凤皇数千来和，萧声大惠。<br />
　　西华紫妃<br />
　　西王母各命侍女左抱客，韩龙宾吹凤鸾之箫。《上玄三天君列纪》 <br />
　　扶桑旸谷神王<br />
　　命云林主女贾屈危吹凤戾之箫。<br />
　　天尊<br />
　　命景皇人吹九凤之箫。<br />
　　太上玉皇道君<br />
　　受高清无极上道君隐符时，五霞缠曜，龙文吹箫，文虎奏等。《大洞真》<br />
　　南极真人诗曰<br />
　　呜孩玄峰岭，金箫运八气。奚不合灵酒，盼目娱九裔。《众真歌》 <br />
　　龙啸万响同唱，虎吹，鸾凤齐声<br />
　　龙景九文紫凤赤书。<br />
　　太微天帝君<br />
　　曲宴琼室，歌紫虚之灵辞，浪微音於太玄。《洞萦经》 <br />
　　元始天王授南极司命君<br />
　　上清变化七十四方於云房之问时，三元真玉上元无英帝君歌上元洞门变真内章之曲。三素流五河，云转九岭阿。朱灵启碧室，金晖焕东霞。三辰朗太虚、琼门缠曲宇。散灵九度外，同此万劫庭。中元黄老帝君歌中元洞化内真章曰：落落三真布，分流九云气。琼室森太霞，金乡洞幽蔼。玉台霄上玄，流精曜紫盖。合真三丹府，散灵九员外。下元白元帝君歌下元洞灵化真章日：峨峨太霞阙，金门缠九重。丹晖曜琼天，飞霄郁玄梁。散气九灵户，分为万帝官。洞化丹灵窟，八景可飞空。寂寂彩霞生，遂起万仙宗。《上清变化七十四方》 <br />
　　西华紫妃及西王母<br />
　　各命侍女辛白鹤、郑辟方、燕婉来、田双连四人，各歌高仙盼游洞灵之曲四首，曰：玉室焕东霞，紫笔浮绛晨。华台可昤目，比宴飞天元。玉台霄上立，金华带灵轩。七阙焕流霞，琼室生龙云。左回三素辔，右鼓万流津。手把八素气，纵身虚中浮。左把玉华盖，飞景登七元。重霄焕紫晖，四向皆以神。玄心三元中，一剧年亦分。《上青三天君列纪》 <br />
　　太上<br />
　　命玉清上官侍女季云门、田四非合歌宝洞飞霄绝玄曲曰：控辔玄霄上，龙翰秀金城。飞烟绕曲宇，紫凤曜玉京。飞香扬流烟，蓊郁洒八荒。乘珲绛琳房，执契玉映堂。上摄西华女啸命金晨重龙景九文。《紫凤赤书》 <br />
　　太极真人歌<br />
　　丹明焕上清，八风散太霞。上探日中精，下饮黄月华。灵观空天中，鸿路无问邪。<br />
　　方诸青童君歌日<br />
　　太霞扇神晖，九气无常形。玄辔飞霄外，八景乘高清。手把玉皇袂，携我晨中生。盼观七曜房，玄玄亦冥冥。起哉魏氏子，金书束华名。<br />
　　扶桑神王歌曰<br />
　　晨启太帝堂，九龙同辔起。<br />
　　清虚真人歌曰<br />
　　驾钦控清虚，徘徊四华馆。琼轮暨晨抄，虎肺逐烟散。惠振风丹旌，明烛朗八焕。柄景若林柯，九弦玄中弹。遗我积世代，释此千年叹。《紫虚元君内传》 <br />
　　王母<br />
　　命侍女于苦贫、李龙孙歌玄云曲二首曰：太象虽云云，我把天地户。披云液八景，倏忽适六土。颐神三元中，纳精六阙下。遂乘万龙桩，落凤盼九野。玄圃遏北台，五城焕嵯峨。启彼无涯津，泛此织女河。仰上升绛庭，下游日窟阿。顾盼北落外，指点九空霞。静思感中和，为是玄虚歌。《茅君内传》 <br />
　　玉女窈窕而流舞<br />
　　翩翩说说而容裔。《玉京山经》 <br />
　　上清道宝经卷之三竟<br />
　　上清道宝经卷之四<br />
　　驾乘品第七<br />
　　九龙驾<br />
　　玉京。<br />
　　建斋行道<br />
　　四天帝王皆驾飞龙绿軿，八景玉舆，<br />
　　从真人玉女，手把华幡，前导凤歌，后从天钧，白鹤师子，啸歌邕邕，烧香散花，观听玉音。《灵宝大诚》 <br />
　　元始回玉驾<br />
　　黄旌召风云，扫除五道场。<br />
　　诸天大圣<br />
　　妙行真人皆乘碧霞九灵流景飞云玉舆。《赤书》 <br />
　　太上大道君<br />
　　初乘一景之舆，驾八素紫云，摄希微仓帝俱束行，诣玉台天现玉清紫道虚皇上君，受九晖太晨隐符。次乘二景之舆，驾七素绛云，摄中微赤帝俱南行，诣南桃龙罗天现玉清翼日虚皇上道君，受观灵元晨隐符。次乘三景之舆，驾六素红云，摄紫微白帝西北行，诣碧落空歌天现玉清昌阳始虚皇高元君，受总晨九极隐符。次乘四景之舆，驾五素青云，摄玄微黑帝俱北行，现玉清七静导生高上虚皇君，受杳曜旋根隐符。次乘五景之舆，驾四素黄云，摄始微上帝束北行，诣扶刀盖华浮罗天现玉清大明虚皇洞清君，受玄景晨牙隐符。次乘六景之舆，驾三乘绿云，摄灵微中帝束南行，诣初默天现玉清始元虚皇太霄君，受合晖晨命隐符。次乘七景之舆，驾二素紫云，摄宣下帝西南行，诣冲容育郁天现玉清七观无生虚皇金灵君，受高晖晨玄隐符。次乘八景之舆，驾一素灵云，摄洞微真帝西北行，现玉清八观高无虚皇停景君，受高上龙烟符。次乘洞景玉舆，驾太霞紫烟玄景之晖，摄九微内帝及上皇九玄天诸真仙王，俱仰登弥梵罗台霄绝寥丘飞元云根之都、玉清上天玉清紫晖太上玉皇明上大道君，受高清太无极上道君隐符。《大洞真经》<br />
　　得道大神白玉王母<br />
　　乘九盖华舆，云龙翼从，仙童罗前，玉女列后，散花交其左，翻香观其右。《上清隐书龙文》<br />
　　方诸东海青童大君<br />
　　清斋於灵榭丹阙黄房三年，乘碧霞三灵流景云舆。《灵书》 <br />
　　太上大道君<br />
　　上皇元年九月一日，西游玉国龙崛山元始天尊，乘碧霞绿舆而来，诸天踊跃。《金录简文》 <br />
　　诸天大神圣天尊帝王<br />
　　高仙真人，各持斋奉法，宗太上虚皇，斋日并乘飞龙八景云舆，大会太上玄都。玉京九灵太真诵曰：龙裙拂霄上，虎许摄朱兵。出《玉京山经》<br />
　　斑龙之舆，光明八道之舆<br />
　　玄景绿舆，金真玉光。<br />
　　丹霞绛舆，太微帝君<br />
　　命太微上真助韦灵整甲齐锋，乃登八琼玉笔，如玄景之晖，太霞部灵引曰：使七日晨合明五皇驱除太甲阳精，八素启舆，玄刚斩兵，羽盖停空，万骑相倾，毒龙翼轩，飞烟绕軿。《金玄》<br />
　　披诵太霄章<br />
　　三开自当明，云降徘徊荤，虚遣飞霞軿。《大霄琅书》 <br />
　　夜光玉女<br />
　　服云林之翠罗，乘灵此以启真，驾鹿笔於天河。《五符》 <br />
　　忽遇扶桑王<br />
　　九者仙都真，验驾紫此笔，云颜一何鲜。《众真歌》 <br />
　　八光辇徘徊，玉辇青童君<br />
　　乘玉雕之軿，御圆珠之气，登云波之山，入东华之室。《大洞玉经》万华先生乘三素之景、羽明之軿北登高元之岳寝万华之堂。<br />
　　司禁真伯上帝王君<br />
　　时乘日月之軿，上登重漠之山。<br />
　　仙者<br />
　　足悬五岳，手把明霞。<br />
　　三元灵<br />
　　紫素云骈，□空徘徊霄庭。<br />
　　流云丹舆<br />
　　三素飞軿入我八门，乃知死生法轮。<br />
　　绿軿<br />
　　入我玄玄门玄一真人诵。<br />
　　太丹隐书，徘徊八烟，乘策景<br />
　　龙腾九天。<br />
　　羽明者<br />
　　上清天人之车。《大洞玉经》 <br />
　　太极元君<br />
　　乘凌羽之车，宴上清之宫。<br />
　　金台王母<br />
　　给西灵王妃太华玉女三百人，凤车二十四乘，使诣金阙，受书以登玉清上官。<br />
　　诵读大洞真经三十九章<br />
　　万过，中央黄老君上奏太上，命丹绿盖之车，九灵使者、太一司命迎子。<br />
　　六甲神<br />
　　八节日乘白鸾之车，驾黑翩之凤，以宴常阳，倒景看游八方神岳。《太上太极绿景真》<br />
　　道君乘珠玉之辇<br />
　　腾蛇为轮。《老子历藏中》<br />
　　东海青童<br />
　　乘独纸飞轮车，案行香洞山。《茅君内传》 <br />
　　飞龟玄云之车<br />
　　青云之车，五色云车，赤云气车，紫云之车，白云之车。《含光玉真》<br />
　　元始上尊<br />
　　传自然灵图、合一十四生》，部洞天八景神仙，度命天仙兵马、地仙兵马、真人兵马、神人兵马、日月星辰九官五帝五岳三河四海等兵马，各九亿万骑，金龙骑、飞龙骑、龙云龙虎龙腾等骑，各九亿万众，以授太上道君。《二十四生》<br />
　　三万六千赤童骑<br />
　　手捉铁杖，游行天下，取五逆人。《洞渊》 <br />
　　妙行真人<br />
　　无鞅数众，乘飞云丹霄绿舆琼轮。<br />
　　上圣大道君<br />
　　与高上玉帝、十方至真并乘五色琼轮，灵妃散花，金童扬烟，诣元始金阙之下，请受真文。《赤书》<br />
　　南极紫元夫人诗<br />
　　命驾玉锦轮，舞辔仰徘徊。浮景清霞妙，八龙正参差。《众真歌》 <br />
　　飞龟紫轮<br />
　　《元录》 <br />
　　老子御明光华盖<br />
　　四极众真仙人无鞅数众，造鹤呜山石室中，设自然座，有金华宝盖罗覆大众真人，大众一时乘空，御飞龙宝盖。《仙公内传》 <br />
　　元始<br />
　　从诸天大圣、十方至真、无极神王、天仙、飞仙、地仙、五帝真人，并乘八景玉舆，三素飞云，琼轮羽盖，五色华光。《灵章》 <br />
　　佩月盖<br />
　　授玉芝攘隐华。<br />
　　太上道君<br />
　　西游玉门龙崛山，元始天尊乘三素飞云神仙羽盖而来。《金录简文》 <br />
　　玄云紫盖<br />
　　紫书金把。<br />
　　服饵品第八<br />
　　云买人羽客<br />
　　养霞饵气。<br />
　　灵关统三元<br />
　　精变结五神，九炼琼胎府。凝气以成仙，服饵慎九灵。静念降玉轩八<br />
　　坦四门高上。<br />
　　服神丹五石炼生神<br />
　　宝五官为九官真人。<br />
　　郁郁五云芝<br />
　　玄晖吐玉光，凝津洞灵府。徘徊日月官，五色理高真。流焕洞十方，呼吸不觉疲。飞天并金容，导引养灵气，玄哺六胃充。《二十四生图》行九晨照洞房泥丸之法检魂魄，制万邪。仙灵之气降于寝房，所谓引三光九星以照百神。太一帝君，天鬼同变。<br />
　　冲虚太和气<br />
　　吐纳流霞津。胎息静百关，寥寥究三便。《玉京山经》<br />
　　胎中之子，嘘阴吸阳<br />
　　以内气养其性。《太平》 <br />
　　气者<br />
　　神明之器，清浊之宗。<br />
　　食玄根之气<br />
　　神明八聪，身有日瑛，面有玉津，眼生明光，齿含紫气。道要於金醴，事妙於水玉，所谓吐纳自然之太和，御九精之灵气。<br />
　　食气万岁，恒有少容<br />
　　《五符》 <br />
　　元始五气<br />
　　以鹅吗上会灵宝玉山玄都上官，阳光初明散元始之晖，流灌诸天，其气郁郁，其晖熏熏，精如月珠，光如紫山，下注学士五牙之根，上官众圣大智真人养食其晖，与天相毕。《灵宝玉袂》<br />

                    <br>
                        　　餐牙法<br />
　　八节个入室清齐，存五老形象。行之八年，仙官玉女侍卫，身生光明，照映十方，五帝稽首，三界司迎。<br />
　　五仙<br />
　　玉芝玄中澳。《二十四生图》 <br />
　　常思脾中有大日<br />
　　日中有黄金楼，楼中有书，对以黄金之印，广纵三字，日威嬉见而读之，心开目明，神仙矣。《老子观天》<br />
　　念胃中黄田中<br />
　　正白如凝脂，中有黄气，至口咽之即饱。谓黄田者，太仓也。诸神就中食，中有黄电釜饭，玉女小童，使令呼曰黄帝子致行厨矣。<br />
　　导气九上九下<br />
　　十二日体轻，十八日小成，三十六日道大成，八十日头面有光，百二十日是真人。<br />
　　烧香入室<br />
　　首南正头，闭气，叩齿二十四通，存一如法。见离在头上，坎在脐下，坤在左手中，巽在右手中，乾在左足下，艮在右足下，兑在左胁下，震在右胁下。八卦有象，象中有气，气中有神。神人光明，备列八方，口吐生气。春震王生火，夏离王生土，秋兑王生水，冬坎王生木。四季乾坤艮巽王金，依月回转。巽三月，坤六月，乾九月，艮十二月。咽八气法：春寅卯之月，歙震气三咽，次喷高气九咽，次噏巽气四咽，次噏坤气二咽，次喷乾气六咽，次噏艮气八咽，次噏兑气七咽，次噏坎气一咽。毕，叩齿三十六通，摩四支五体，行之当清斋三时六时，拜太上八素。<br />
　　朝暮<br />
　　读甲子乙丑丙寅丁卯戊辰，止向辰，以金梁叩玉快，循华池读醴泉，剥舟池取露约，濑之周边，至三而一咽，三咽止。下贞六甲，如初法，凡三十咽，咽其精华。所谓金梁，舌也；玉决，齿也；醴泉、丹池、露汋，江中唾也。《服气法》<br />
　　朝餐五云气，夕嗡三晨光<br />
　　《空洞灵章》<br />
　　大道妙无象<br />
　　震化表三神，朝引五星精，中喷日中津，夕食黄月华，寝外炼五仙。《二十四生图》 <br />
　　食日之精，子必长<br />
　　生以月一日、三、五、七、九、十五日，日出时至日中食之，先念中心有日，日有玄盖，下有小童正赤，赤气遍身中外九重，思气满头，从头出上升天，绕日九重。咒曰：日君元阳，还归绛言。与我合德，俱养小童。因思汨精，下入鼻中，咽之三九，满心中有三人：左太一父也，右玄光母也，中央赤子小童也。坐金床玉榻，执玉拌玉柸。枉中玉英、神酒、并天芝草见，存食之长生矣。<br />
　　食月之精<br />
　　可以长生。月十五日夜半时，向月再拜，咒曰：月君子光，还归丹田，与我合德，俱养小童。思月白素黄精下入鼻口，咽之三七，月精托肾根长生也。<br />
　　食星之精<br />
　　上升太清。以日出、哺时、日中、夜半，上念北极大黄星，咒曰：皇天上常太上道君，曾孙小兆，愿得长生。念星精来下，在两眉间，流入鼻口，咽之三五，气满心胆，脾脾，中有道母主哺赤子，即得长生矣。<br />
　　飞舟名霜<br />
　　煎炼云水。朱玉鲜金，九炉炎霄。升身九天，超跃玄洲可游九官之问，未得真人门户。《八素》<br />
　　仙方九品<br />
　　一日太和自然龙胎之醴，二玉贻琼液之膏，三飞舟紫华流精，四味光云碧之英，五九泉虹华神丹，六清金液之华，七九转雪霜之丹，八九鼎云英，九云光水石。流飞、龙胎、飞丹，上药也；未光泉、太清，中品也；九转、九鼎、云光，下品也。<br />
　　太上八景紫浆神丹<br />
　　或名四药紫花，或火微紫玉英，或五珠华丹，或绛生晨华，或三华上神丹，或太上飞刚，或九神上丹，凡八品。《九真中》 <br />
　　九丹者<br />
　　九道，如九方也，服之寿万世。第一丹名九华，第二神符，第三龙丹，第四还丹，五饵丹，六□丹，七深丹，八伏丹，九寒丹。《真人流珠九转神仙九丹经》<br />
　　中黄八道<br />
　　金书紫文，九转霜雪，琅玕华丹，还白玉酒，金液流精，玉林结华，日月之水，皆白日升仙登天之道，出自帝君，所藏于瑶台，非有真录，不得其法。<br />
　　琅讦郁华<br />
　　七阳日婴九琳之液，八琼之精，四蕊紫浆，五琳绛生，三华飞刚，双珠月明，兰腴金胎，甘露玉瓶，青建转罗，漂芝流灵，神梁丹散，玄阿连萦，琅根朝结，黄帝素盈，可以冲跃玄霄，飞虚玉清，呼而吸之以至真灵，漱而变之以入帝庭大洞山。<br />
　　飞虚走空洞，阳宫流火庭<br />
　　中有炎光，八炼自然玄丹。黄气阳精，三道顺行。<br />
　　神丹三十六水<br />
　　金液之卫。《丹简墨录》<br />
　　舍利<br />
　　是金液之凝精，还丹之变化，真一自然之气。<br />
　　九转还丹一剂<br />
　　神方一首，茅君赐二弟。<br />
　　仙母金丹<br />
　　一名西王母停年止气丹。凝白蜜三升，丹精明有白华者三斤，云母屑二斤，着铜器中，桑木薪微火煎，冻之三日，又蒸之三十日，当以白日竟日火蒸，又煮铜器三日三夜，曝燥，祷三万杵，细筛为散，以白蜜丸如小豆，平旦服二十丸，长生不死，色如女子。《大洞真经》<br />
　　药玉醴金浆<br />
　　飞腾之药。<br />
　　太上道君问太上老君<br />
　　告子灵真绛衍天仙之方，玉庭百芝上清精药，乃曰：六亭发华营，玄光八角，风宝云子，帝坦王闼，金敷英英，广天黄木，昌城玉药，夜山火玉，凤林呜醉，西瑶琼酒，中华紫蜜，小陵绿阜。绛津金髓，月精日寿，朱河琅子，蓬山文丑，濯水七茎，崩岳电柳，北探玄郭之绮葱，仰漱云山之朱蜜，夜牛伏骨，神吾黄漆，空洞灵爪，四劫一实，冥域麟胆，英山夜日，东探扶桑之丹椹，俯采长渊之文藻，上和九转之文王，下咽青玄之霞宝，太虚结镜，素女怀抱，紫此童子，九色凤脑，太极隐芝，绛树日道，太上虹李，天汉大草，南官巨珠，西乡扶老，三梁龙华，灵妃所讨，有得食之后天而老，此玉清之所服，太上之所宝，可以上飞景霄，分晨亿道，守镇黄精，朝注九脑，闻玄音以散浊，听风气而逐秽矣。其次上清幽芝，太上九时有八光，太和斑龙黑胎，文虎白沬，出于西丘。七玄飞节，九孔琼珠，云浆琳一，玄图琅腴，锺山白胶，金生青敷，阆风石脑，□河珊瑚，蒙山白凤玉肺，灵丘仓鸾金血。东英朱菜，九节交结，太微紫麻，琼华玉宝，流渊凤眼，赤河绛璧。北汲太极之井，掇文珠之脉，云庭神桃昆园平雀，夜精白草，青津碧荻，真官郁坛，玄都三盖。左服玉童之光，右抱玉女之气。上招神光，下饮玄濑。仰掘兰圃之琼精，俯摘玄丘之紫奈。白水灵蛤，八天赤薤；万载一生，流光九队。有得食之，后天而逝。天帝之所服，太上之宝贵，非太极之所闻，中真之所逮。 <br />
　　其次太极之品，四真常珍。乃曰：九石炼烟，丹液玉滋。苟首流珠，琳华石精。丹炉金液，紫华红英。太清九转，五云之浆。玄霜绛雪，腾跃一黄。东瀛白香，沧浪青钱。商丘余粮，积石飞田。太虚还丹，太秦玄坚。长光流景，云童飞天。此天仙之所服，非陆游之所闻，山客之所见。又当知九化十变、隐地八卫，乃能广游玄空，倒步天河，乘云驾龙，陵腾无方。<br />
　　其次三十六芝，飞炉炼烟。阳水月华，五公之腴。填生五藏，炼儿易躯。瑰魄云屑，金粉玉桑，长年益寿，可至万岁。其次玄水云华之浆，五黄郁灵，中精千石□饭，众青朱英、白车飞节之宝，流马紫木之黄。一服使人长算千纪，年随药进，命与药迁。<br />
　　其次下药，松栢阴脂，山姜、伏神、菖蒲、门冬、巨胜、黄精、菊花、枸杞、崖蜜、伏苓、桃皮、泽泻、萎蕤、黄连、升麻、地黄、赤板朱黄，灵飞水桂，众物之精，其类烦多，略举一端，服之高可七百年，下可三四百岁，身生光泽，还如童颜，使役千神，得为地仙，陆行五岳。游浪名川。《消魔灵药》<br />
　　苏林字子玄<br />
　　濮阳曲水人。师华山仙人仇先生五年，能出入水火，色如少女。先生曰：子真人也。《三元真一》<br />
　　南岳夫人<br />
　　姓魏，字贤安，任城人也。季冬之月，夜半清明，闻玄中有锺鼓之响，茄箫之声，八音嘈囋。出望空虚中从东方来一人太极真人安度明，一人东华大神方诸青童，一人扶桑碧河旸谷神玉景林真人、清虚真人小有仙王王子登。夫人匍匐再拜，与夫人两剂药：一日隐迁自翳神散，一日石精金光化形灵丸。服药七日，夜半之后，太上玄仙遣飘车来迎。夫人用景法托形剑枕，从此而绝。《紫虚元君内传》<br />
　　天上仙药<br />
　　若太仓之积粟。<br />
　　绛绫朱儿<br />
　　丹砂也。《灵书紫文》<br />
　　丹山日魂<br />
　　雄黄。<br />
　　玄台月华<br />
　　瞱黄。<br />
　　白素飞龙<br />
　　白石英也。<br />
　　青腰中女<br />
　　空青。<br />
　　紫陵文候<br />
　　紫石英。<br />
　　碧城飞华<br />
　　石黛。<br />
　　北帝玄珠<br />
　　消石。<br />
　　九灵黄童<br />
　　石流黄。<br />
　　五精金羊<br />
　　阳起石。<br />
　　雨华飞英<br />
　　云母。<br />
　　白虎脱齿<br />
　　金牙石。<br />
　　流丹白膏<br />
　　胡粉。<br />
　　倒行神骨<br />
　　戎盐。<br />
　　上学之士<br />
　　服日月之道，思丹灵少阳真人，以瑠璃器盛玉泉青芝膏。灌兆形。又以金拌盛精冶炼膏，溉兆身黄气阳精。<br />
　　玄水玉液，一名飞龙云腴，一名炼五石<br />
　　之华膏<br />
　　服之十五年，身有玉光，长生天地，役使鬼神。三年之发可夜书。此方愈於炼八石之饵金，胜於桂水云母之玉浆。《大洞》 <br />
　　云草玄波者<br />
　　黑巨胜之腴，一名玄清。《雌一五老》<br />
　　紫琳之腴<br />
　　《茅君》<br />
　　填魂固魄<br />
　　飞腾七十四方灵丸，服之乘空步虚。<br />
　　《紫度炎光》<br />
　　太一四镇丸<br />
　　很之万岁。《九真中》<br />
　　魏夫人耳目清明<br />
　　年八十三。月中书道家童符，存思<br />
　　入室，百日、数十日不食。《紫虚<br />
　　元君内传》 <br />
　　地上真人<br />
　　先去三尸虫；有三名，伐人三命。三鬼不去，贯穿六府，摇动五神。合法元真一》<br />
　　太上八琼飞精之丹，真人茅盈<br />
　　字叔、申，咸阳南关人。师北朝北河鬼谷先生，隐华山。年十八遂奔家入恒山。盈曾祖蒙於华山中，乘云驾龙，白日升天。其邑谣歌曰：神仙得者茅初成，驾龙上升入太清。时下玄洲戏赤城，继世而往在我．盈。帝君学之腊嘉平。盈止但山六年，梦见太玄玉女挹玉扎而携之，曰：西城王君有真道。遂稽首灵城见王君。十七年，王君使主领衣书神录之章，服三年乃命驾造白玉毫山，诸王母於青官。王君复赐盈九转还丹一剂，仙方一首。天帝见补东岳上卿、霍林司命，总统吴越死生之录。於是教二弟服青牙。后语季伟卿，宜服黄帝所授风后四扇散神方，我昔受於高上先生，今相传耳。又语思和卿。宜服王母四童丹散，填粗补脑。二方皆妙，二弟服药十八年，色如女子。《茅君内传》<br />
　　愿玄母<br />
　　与我俱食自然七宝玉饴金丹紫隐芝，右掇五招夜光、凤脑、虎沬、云琅、琼霜，奇味一御，则拂太虚。《雌一》<br />
　　圣君<br />
　　引青童坐设流霞之浆，赤树白子，绛木青实。《灵书紫文》 <br />
　　皇人<br />
　　为扶桑君所使，领峨眉山仙官，身长九尺，其毛被身体，居北岩下，中以苍玉为屋，黄玉为床，张华罗之惟，燃千和之香。侍者皆众仙玉女，坐宝三人，皆太清仙王。设盈升之枣，漱朱官玉井之灵浆。《五符》<br />
　　玄水云华浆<br />
　　一名云藏朱浆。日服五合，面童颜而体香。《九真中》<br />
　　学道当游日月宫殿<br />
　　见日月王，饮以日月华，金约之浆。《智慧》 <br />
　　太极真人<br />
　　青精千石她饭，上仙灵方。服她饭百害不伤。十年之后，青精之神结以使令招致风雨，一剂辄益算一千。《清虚真人王君内传》 <br />
　　句曲山上神芝五种<br />
　　第一龙仙芝，似交龙之相负，以叶为鳞，根如蟠龙，得食之拜为太极仙。卿第二参成芝，赤色朱光玮玮，扣枝叶如金石之音，得食拜为太极大夫。第三燕胎芝，色紫，形如葵，叶有飞燕象，光明洞彻，食一株拜为太清龙虎仙君正一郎中。第四夜洞芝，色青，实白如李子，高三四尺，叶似柏，夜视其实，如月光照洞一室。一株九实，堕地如狸七寸镜盘，着地厚一二寸，夜视如牛，日动□食一技，拜为太清仙官左御史。第五白义玉芝，剖食其脑，拜为三官直真御史。得食此芝，太上命太极真人遣五帝下拜谒署於人也。其四节燕胎流明，视之长曜双飞，夜光洞草。茅君所服者，乃青州方诸太极真公所植，非此畴也。《茅君内传》 <br />
　　太极隐芝四种<br />
　　或四方色，光照百步。一种青色，如月镜状，三重相累，高五六寸，名太极灵镜隐天碧芝。一种白色，如坚斗星，有七节以星为节，以茎为纲，高三四尺，名太极隐辰灵魂芝。其一种赤色，如小枣树，其实如录，光明焕照，高三四尺，名镜纲隐玄太极金天芝。一种仓色，如偃盖於地重沓，周圆七八寸，清名流烛，高三四寸，名太极玄月偃龙芝。《太微金简玉字》<br />
　　穿地六尺<br />
　　取镜实一枚种之，灌以黄水五合，三年生草，子如桃。五色凤脑芝，食其实，上升太极，吐地化为凤皇，可乘凤而翔，一名太极隐芝。《灵书紫文》<br />
　　尹喜从老君<br />
　　来游，登常阳山方丈之堂，见九老丈人，嚼九交之芝。南游，登肃丘山，食九光芝。《元上真人》<br />
　　天镜国风山<br />
　　生金玉紫芝。<br />
　　诸天洒香华<br />
　　日月灌灵晖，咽之五神开，玉女擎金拌。《二十四生图》 <br />
　　五芝<br />
　　香其岭仙草茂灵条灵洞，万劫开一焕，诸天交得妙。安觉淹一树沙如一朝。<br />
　　东华中候王夫人诗曰<br />
　　昆池灌琼田。《大洞真经》<br />
　　玉脂芝<br />
　　生有玉之山，玉膏流出万年凝而<br />
　　成脂，似鸟兽形，明如月精，以无心草汁和之，须臾成水，服一斗得千岁。《灵宝芝品》<br />
　　五岳形图<br />
　　与天地俱生，置三十二天洞庭之官，上真飞仙所居。其上神草玉芝，令人不死。《黄老妙言》 <br />

                    <br>
                        　　石芝<br />
　　生於海隅名山有积石者。其形首尾四足，赤如珊瑚，白如银肪，黑如泽染，青如翠羽，黄者如金，光明洞彻如坚冰，晦夜去之，百步望见光矣。大者十余斤。得石像芝，挤三万六千杵，服方寸匕，尽一斤，得十万岁。亦生临水高山，状如盘碗，不过径尺，有七孔，名七明，九孔名九光，皆如星照。此百二十种皆石芝，事在太一玉策昌内记。《灵宝芝品》 <br />
　　木芝<br />
　　松脂千岁化生，状如莲花，名木威喜。夜视有光，带之辟兵。根如坐人，长七尺，刻之有血，涂足可以步行水上，以涂身则隐形。以杂巨胜为夜以照地，有金玉实藏则光变青而下垂。服十斤则千岁。松脂三千岁，皮中有聚脂，状如龙形、名气节芝，重十斤，服一斤五百岁。樊桃芝，木如升龙，华如丹罗，实如翠乌，高五尺，生名山之阴，束流水上服一株，五千岁。大泉芝，寄生大木，如莲华，味甘辛。建实芝，建木之实，生都广，皮如缨蛇，实如鸑。此芝混而服之，白日上升。《灵宝芝品》<br />
　　草芝<br />
　　独摇芝，无风自动，茎赤如丹，根大如魁升，细者如鸡子。十二枚同绕大根，根生虎寿山吴阪上，似牛角，长三四尺，青色，服方寸匕，则千岁。麻母芝，华紫色。珠芝，茎黄叶赤，实如李，紫色，二十四如贯珠。白符芝，似梅，常以大雪而花，季冬而实，朱草九曲，曲有三实。五听芝，状如楼，茎方，其叶五色，如偃盖，中有甘露，紫气起数尺。龙街芝，仲春对生三节，十二枚。凡有草芝，服之或一千二千岁矣<br />
　　菌芝<br />
　　状如室官，如车马，如龙虎，如飞鸟，五色无常，百一十种。服者上升仙，中者数千岁，下者千岁。<br />
　　藕实<br />
　　一名水芝，与鹞头为阴阳。以八月上戊取莲实，九月上午取藕，分等阴乾，百日治之。正月上卯日平旦，井花水服一方寸匕，日四五，百日止除百病，久服神仙。《五符》<br />
　　食货品第九<br />
　　海中百千洲屿<br />
　　甚多珍宝。《定志》<br />
　　大海中灵乌山<br />
　　自然金银、珠玉、碑磲、码脑、珊瑚、珍奇众宝，百千万种。《仙公内传》<br />
　　西吾之刃<br />
　　虽十寸而剖玉。流星之金，虽纤芥而彻视。《五符》<br />
　　金玉满堂<br />
　　莫之能守。<br />
　　紫金十两<br />
　　以誓九天，传九真明科。《四极明科》<br />
　　黄金五十斤<br />
　　救惠百姓。《太清金液神丹》<br />
　　上学之士<br />
　　斋金鱼玉龙各一枚，上金三两，以奉有经师金真玉光。<br />
　　受洞玄灵宝真文十部妙经<br />
　　用上金九两上誓九天，用金龙二枚、金钮九只，投山，水土为信。《明真科》 <br />
　　上仙之士<br />
　　记之银编之上下仙寿。<br />
　　叹三大神已<br />
　　应时，五岳地中大藏金银、玉腴、瑠璃，大藏踊发，映朗十方。八海神王於沧溟内出珊瑚之树，高五百万里，七宝花叶覆于巨海，三界诸天雨细明珠，五岳开神仙山宝藏，五色美玉脸於彩尽。《处胎业经》<br />
　　瑁璃之国<br />
　　言国土地皆瑠璃。<br />
　　推光童子<br />
　　随日月与轮而转，三千六百人并绛衣，下遇溟海搅金精紫光之玉。《三皇》 <br />
　　解脱此经<br />
　　三界有属，诸天人民奉上香花七宝床座，金银、珠玉、珊瑚、码瑙。《元始智慧正观解脱》 <br />
　　太微帝君<br />
　　解缨珞明月宝珠，上道君受经。<br />
　　昧珠<br />
　　《三皇》 <br />
　　有金骸玉骨，名书帝录，得见此文<br />
　　当斋玉龙一枚受之。<br />
　　上相青童君日<br />
　　正月一日、七月七日、九月九日，学士夷心寂室，散香左右，玉札八枚，以奏三元。三元者，白素元君、黄素元君、紫素元君。<br />
　　受洞玄灵宝真文<br />
　　十部妙经，以纹缯五色之彩各四十九尺，以关五帝。《明真科》<br />
　　太上道君<br />
　　叹三大神已经三界诸天雨，云锦皆有天书大乘文字。《处胎业经》 <br />
　　玉清隐书者<br />
　　高上之诀辞，玉帝之灵章，传法用青锦四十九尺，金镮两双。《隐书》<br />
　　高圣之玉诀<br />
　　有金名玉骨之人盟而传之，用五锦缯各九十尺。《四极明科》<br />
　　金阙君<br />
　　以经付上相青童君，使授应仙之人，凤文之罗九十尺为信。<br />
　　受上皇宝经<br />
　　斋青罗九十尺，以为仙盟。师施五帝告真符，弟子施绯罗之巾五尺，以请经文。《 高上元始玉皇谱录》 <br />
　　雨天纹缯<br />
　　过於霜雪。《处胎业经》<br />
　　东方青缯九十尺<br />
　　亦九尺。南方绛纹三十尺，亦三尺。西方白纹七十尺，亦七尺。北方黑纹五十尺，亦五尺。四角黄纹一百二十尺，亦可一十二尺。四角合四百八十尺，上方青纹三十二尺，下方黄纹三十二尺，十方纹缯之信，拔度长夜之魂。《黄苏》<br />
　　受三天童子玉符<br />
　　资白绢年一尺，以誓九天之信。《紫书金根》<br />
　　玄誓<br />
　　青布三十尺为盟。《灵书紫文》<br />
　　天厨<br />
　　《智慧观身》<br />
　　九宫真人<br />
　　无鞅数众，自然厨食，不生不死。<br />
　　安期先生<br />
　　见神女甚称。下官神女设酒果厨胜，饮宴半日。《太清金液神丹》 <br />
　　上清真人<br />
　　东游桑林至九老仙都之京，食石脑金髓，停斋七年。《上清三天君烈纪》 <br />
　　役使六丁<br />
　　灵童奉卫。<br />
　　王母<br />
　　命左卫仙童严整云辔，右侍玉女肃驾风舆，上皇五年正月一日大会玉阙朱官紫殿之中，诸方圣众一时齐集。天尊现以金姿，日中王母设食千万种，七宝器案。《太上紫书录传》 <br />
　　北方下天<br />
　　广寒国有粳米，人白有珠，名炎殊，着於釜下，其光炎起，如摩尼珠，以光丽米则熟，四方人来共食。《三皇》 <br />
　　须弥山东三十六万里<br />
　　有一国，名纯和，三年一食，稻根米长三尺，人长六尺，其国一日三食熟粳米，一日三年一食。《洞渊》 <br />
　　青要帝君<br />
　　餐精咽气，咀嚼玄根，服皇酒金液流精。<br />
　　兰酒金饴，甘灵玉瓶<br />
　　《智慧》<br />
　　太微帝君<br />
　　命太极四真人设中央黄老君，流霞之醴。《紫度炎光》<br />
　　椒生蜀汉<br />
　　含气太阴，天地俱生，变化陆沈，坚截勿泄，不用万金。《五符》<br />
　　姜生太阳<br />
　　与椒同乡。含气荧惑，窈窕山问。背阴向阳，闭塞鬼门。子能长服，寿若乾坤。<br />
　　尹喜、<br />
　　从老君北登空峒之岭，见北华真公、四华仙人，高真无数，食空峒灵瓜，四劫一熟。西游通大龟之山，见太真王母，食碧桃紫梨，玉文之枣，其实如瓶，复有四天王罗汉五通之士皆负圆光，侍卫老子，香花天妓悲茄骇空，千乘万龙蹑虚，东游登日窟常阳山，授扶桑之丹权散泉林之华。《无上真》 <br />
　　方诸青童<br />
　　设绛实丹瓜。《紫虚元君传》<br />
　　上观琼林条<br />
　　下看芝英葩。仙童掇朱，实神女默玉爪。《丹玄》<br />
　　盈升之枣<br />
　　《五符》<br />
　　中皇诸老<br />
　　住太空之境，食长存之杏。<br />
　　方诸青童<br />
　　设玄紫捺。<br />
　　服日月之精华者欲得怛食竹笋。<br />
　　竹笋者，日华之胎，一名大明蜜。《大洞填生五藏上》<br />
　　卉醴华英者<br />
　　蜜也。《大洞填生五藏上》<br />
　　上清道宝经卷之四竟<br />
　　上清道宝经卷之五<br />
　　时运品第十<br />
　　十方天尊<br />
　　明了过去，如掌中物。<br />
　　道为<br />
　　一切之本。<br />
　　十方天尊、<br />
　　了未来法，如见目前。<br />
　　天书五合之义<br />
　　足下开度天人，大法开张，泽被十方。<br />
　　大城中<br />
　　东西南北四十万里，中满芥子石，亦方四十万里。天人三岁，以飞衣拂芥子石取芥子尽，名一劫是明胡越蛮夷之言。《三皇》 <br />
　　天地一成一壤<br />
　　谓之一劫。如有山石方圆四百里，中天人百年一度，以罗灰拂石之消尽，一劫周竟，犹若是久。《真一自然》 <br />
　　太上正一真人<br />
　　三天法师张道陵曰：一劫如空城无人，周旋四百里，中高四十里，满城芥子，飞天之人百岁一下，取一枚芥子遂尽一劫之终。<br />
　　天气极於太阴，地气穷於太阳<br />
　　阳激则悖，阴丕则蚀。阴阳悖蚀，谓之小劫。天运九千九百周为阳蚀，　地转九千三百周为阴悖。天地败易，谓之大劫。天地九年，面对真人。<br />
　　后圣君母<br />
　　梦玄云日月经其形育之，亦有韦龙吐水於盟器中。《九玄道君列纪》<br />
　　人得灵宝经者<br />
　　或梦道士仙人及云车宝盖龙凤，或梦登仙见圣人官室及七宝珠玉，或梦上天见天王帝主。<br />
　　恶梦祝日<br />
　　黄阙神师，紫户将军，把钺握铃，消灭恶津，反凶成吉，生死无绿。<br />
　　若遇善梦<br />
　　既觉，摩目二七，叩齿二七。祝曰：太上高精，三帝丹灵。绛官明彻，吉感告情。三元柔魄，天皇授经。所向谐合，飞仙上清。常与玉真，俱会紫庭。<br />
　　资用品第十一<br />
　　大法之师<br />
　　置立七宝堂殿、房宇园林、浴池帐座、七宝雕装、香炉法器，烧众宝香，散诸名花。《业报》<br />
　　动静可观<br />
　　衣服有法。<br />
　　诸天神圣高德之冠<br />
　　皆结玉素云，或七色霄霞。《九光精气》<br />
　　飞晨宝冠<br />
　　太上神仙曜元君之冠。<br />
　　青晨玉冠<br />
　　太上少阳天君冠。<br />
　　游士买宝冠<br />
　　太上神仙太白素浩君冠。<br />
　　通天之冠，玄云锦裙<br />
　　太上神仙元华郁单君，讳北治，字停渊服。<br />
　　玉精宝冠<br />
　　太上神仙宝魂魄君，讳玄固，字无终冠。<br />
　　通天玉宝之冠<br />
　　太上通灵仙童，讳灵期冠。<br />
　　三玄宝冠<br />
　　太上太阳君冠。<br />
　　文始东王金晖仙公<br />
　　并建扶华杳霞大冠。《三天君列纪》<br />
　　道君冠九德之冠，太上三天<br />
　　锡仙公芙蓉晨冠。《太极左仙公起居注》<br />
　　上清琼官<br />
　　东极玉真帝君，建九气通精之冠。<br />
　　高圣太上大道君<br />
　　巾须突百变之冠。《回天九霄经》 <br />
　　玉京真人<br />
　　建通阳玉晨冠。<br />
　　丹灵少阳真人<br />
　　戴通精光之冠。<br />
　　紫素元君<br />
　　建太真晨婴之冠。三角髻，余发散垂腰，坐太空上，常有紫气云冠覆元君之形。<br />
　　宝琅扶晨羽冠<br />
　　太素三元君之冠。<br />
　　太真丈人<br />
　　建极天无量三宝之冠。<br />
　　皇初紫元天中真人<br />
　　披朱锦之服，巾绿霞之冠。<br />
　　东岳太山君<br />
　　苍碧七称冠。<br />
　　南岳衡山君<br />
　　九丹日精冠。<br />
　　中岳嵩高君<br />
　　黄玉太玄冠。<br />
　　西岳华山君<br />
　　太初九流之冠。<br />
　　北岳恒山君<br />
　　太冥灵阴之冠。<br />
　　青城丈人<br />
　　盖天之冠。<br />
　　南岳储君<br />
　　启明冠。<br />
　　三天玉童<br />
　　建三花宝曜洞天玉冠。《上清变化七十四方》<br />
　　巾者，通神明也<br />
　　或象山林，或法日月，方员大小，随位着形。《太霄琅书》<br />
　　七称珠玉积<br />
　　九天元父戴。《紫书金根》<br />
　　正一功曹冠<br />
　　朱情。<br />
　　神仙肉髻细发如云<br />
　　《琅书》<br />
　　太上神仙皇机玉童<br />
　　作飞云角髻。<br />
　　太上神中黄素女<br />
　　作颓云髻。<br />
　　元始天王<br />
　　披九色离罗之被，凡绛之裙，绿华帔。《太极金书》<br />
　　丹锦绣被<br />
　　太上三天锡仙公。《太极左公起居注》<br />
　　青童大君衣飞青翠羽龙帔<br />
　　《灵书紫文》<br />
　　凤文锦帔<br />
　　《太极公飞行羽》<br />
　　九色锦绣华文帔<br />
　　《元上真人内传》<br />
　　绣羽紫帔<br />
　　《茅君内传》<br />
　　青玉锦帔<br />
　　绛玉锦帔，素玉锦帔，玄王锦被，黄玉锦帔。<br />
　　青华琼锦帔<br />
　　丹药玉锦帔，白琳四出龙锦帔。<br />
　　玄琅九道玄锦帔<br />
　　黄云山文锦帔。<br />
　　法服<br />
　　有三神童侍之，年十六，资容端正，佳书生也。《仙公请问》<br />
　　专念玄宗<br />
　　十善为业，练凡登圣。<br />
　　南极王真赤帝君<br />
　　着绯罗法服。《灵飞六甲》<br />
　　修行七转七变之道<br />
　　上皇紫晨君以法服飞仙羽章给子身。《上清》<br />
　　上皇先生<br />
　　戴紫元紫霜七色冠。<br />
　　紫房太上玄女<br />
　　着明月珠。<br />
　　金阙高上太皇<br />
　　左扶仙母，右扶仙公，手把神铃，腰佩金铛，口咏洞真七变妙章。《太微帝君金简玉字》<br />
　　修行九霄丈人之道<br />
　　致紫軿，飞仙洞服翠裙锦青双珰，结金符玉铃。<br />
　　九天帝皇<br />
　　命玄女歌曰：飞梵凤林表，清风拂玉铛。<br />
　　九天真女<br />
　　着七色曜云冠，执紫书金根。<br />
　　高上玉皇<br />
　　衣玉文明光飞云杨。《上清变化七十四方》<br />
　　九天玄母<br />
　　着青神光锦绣霜罗九色欘，华光十<br />
　　二色。<br />
　　元始天王<br />
　　披飞森霜珠之袍。三天玉童衣青黄七变锦袍。《变化七十四方》<br />
　　朱光之袍<br />
　　东岳南岳君并服。<br />
　　赤霜之袍<br />
　　《茅君内传》<br />
　　司禁真伯上帝玉君<br />
　　时乘日月之軿，披虎文之章，上登重漠之山，入宴羽景之堂，濯缨帝川之池。<br />
　　仙衣多少<br />
　　若大官之积布帛。《太平》<br />
　　玉景真人<br />
　　衣玄云锦衣。<br />
　　东王父者<br />
　　清阳之气，万神之先，衣五彩朱衣。《历藏中》<br />
　　太和玄光玉女<br />
　　衣五课才黄朱衣之服。<br />
　　青绞之裙<br />
　　太上神仙少阳天君衣。<br />
　　玄云锦裙<br />
　　太上神仙元华郁单裙。<br />
　　绛章单裙<br />
　　太上神仙南极宝魂曜魄君衣。<br />
　　玉真青帝君<br />
　　衣碧罗飞裙。《灵飞六甲》<br />
　　元始天王<br />
　　腰带六山火玉。<br />
　　翠龙凤文飞羽裙<br />
　　朱华凤飞羽裙，黑羽龙文飞华裙。<br />
　　玉铃<br />
　　晨光明月之铃。<br />
　　六山火玉之佩太上曰<br />
　　十方奉经，真官五帝直事，金光童子齐执玉板，到我前复。<br />
　　升玄陵阳<br />
　　监厨执笏，户东西而立，谨修斋供。<br />
　　高上玉皇佩<br />
　　丹皇玉章。<br />
　　太真丈人<br />
　　衣天丝九色飞云曜光羽章<br />
　　玉真青帝君<br />
　　腰带流金凤章。《灵飞六甲》 <br />
　　丹文紫章<br />
　　计虎玉符。<br />
　　帝章印<br />
　　印雨驴两手心，立成羽翩。《琅书》<br />

                    <br>
                        　　东岳君<br />
　　通阳光明印，南岳君夜光天真印，岳君神宗阳和印，西岳君长津悟真印。北岳君青城文人三庭之印。<br />
　　九天玄母<br />
　　带流苏紫绶。<br />
　　紫微上真天帝玉清君<br />
　　遣八景琼舆来迎圣君，以登上清官，赐蕊刚丹玉之重。《后圣九玄道君列纪》 <br />
　　天门老子首印文<br />
　　心有大灵通官玺、天一八极重。《太清中》<br />
　　流金凤玺<br />
　　《毫士元录》<br />
　　人魄余气变成龙虎<br />
　　守人地开、伏带展履之下。《九真中》<br />
　　五色履<br />
　　九色履，五色师子履，金真玉光神重凤乌。<br />
　　居处品第十二<br />
　　昆仑山金城九重<br />
　　神仙两治。<br />
　　天首山七宝重城<br />
　　中有七宝殿，殿上有七宝九万层台，城周旋二十四万里，高三万四千里，台高出城上三万六千里，楼观宝阁，诸天烧香洒扫，大圣尊神，妙行真人旋城拜侍，神妙玉女绕城，玄元众周匝，神龙朱凤绕城翔注。《玄妙内篇》 <br />
　　山芦国天塘城<br />
　　面方千里，城上金台五所，玉楼十二，流精之阙，光碧之台。<br />
　　天中紫微台<br />
　　主开九幽之户，出长夜之魂。<br />
　　虚无越衡天中始玄台<br />
　　主天地开闭之洞纪，罗八极之上道。又有九夜之台。<br />
　　虚明堂曜天中玉京九层台<br />
　　主飞天真人朝礼之典。<br />
　　龙变梵度天中南阳上宫紫台<br />
　　主得道功勋轻重之叔。<br />
　　元思江由天则真之台<br />
　　主灭度之录，领更生之人。<br />
　　昆仑玄圃台闻风台<br />
　　仙人所处。<br />
　　太上大道君还登峻赠之台<br />
　　九曲之房，引后圣九玄金阙君、上相青童君，对斋三月。《金真玉光》<br />
　　太上六合玄台<br />
　　藏法轮妙经旧文。<br />
　　郁绝上真三元检仙气<br />
　　九灵隐字文西沙方台中之书。三元君紫素文，则三元台中之隐书。紫微玄官飞天检文，刻书晨灯之台，元始玄空飞天中书。三元玉检丈元始王刻书晨灯之台元始真金书九天上空隐文，九天母书之凤生台。《三元希经》<br />
　　上皇七传之道<br />
　　绛简紫书，秘於紫天玄台玉室金房之内。《上清紫晨<br />
　　空生紫凤台<br />
　　琼阙参太微，灵凤洞八会。北牖阊阖扉，高上玉晨辞。《曲素诀辞》<br />
　　曹曹天宝台<br />
　　光明焰流日。<br />
　　紫碧玄台<br />
　　《上清变化七十四方》<br />
　　七宝九万里台<br />
　　《玄妙内篇》<br />
　　人皇<br />
　　所受皇天帝书，赤玉为简，黄玉为文。安之青官，閟之紫阁。《三皇》<br />
　　玉清文始东王金晖仙公<br />
　　号曰玉皇。二道君命三天君柏成钦生，使登龙台，入隐室，汝志形飞，守太玄，期紫庭而虚步。天从仙才，名刊金阁。《大洞真经》<br />
　　龟山上有峻缯十二传玉楼<br />
　　峨峨曜晨云，流精焕紫阁。出《元录》<br />
　　太清天中金华楼<br />
　　诸受仙真玉录者，在此中也。<br />
　　大日中有黄金楼<br />
　　中有书，封金玉之印，广三寸。<br />
　　皇曾天中玄都长楼之上<br />
　　以正天地度数，主召十方众真大神。《诸天内音》<br />
　　太极蒙翳天中龙山九折之河<br />
　　长楼之上，主帝王游观俯仰之仪。<br />
　　北极奔贤世界洞灵之观<br />
　　方圆五十里，皆金刻书字，题观四面。四面无光，天尊含笑。五色光明，从口中出，照明一国，四面洞彻，如日中景，一国欢喜。《灵书度命》<br />
　　重报国王虚紫馆丹室者· <br />
　　朱火天之灵馆。<br />
　　玉完天中紫微上馆<br />
　　罪福之场，死生之门。<br />
　　何童天中九灵之观<br />
　　主天地大期。<br />
　　文举天中紫阳之馆<br />
　　主风云之气。<br />
　　七曜摩夷天中北灵之观<br />
　　主开八书於洞穴，制万魔於天庭。<br />
　　无上常融天中紫微上宫通肠之观<br />
　　主得度之功德轻重。<br />
　　龙变梵度天中紫微太灵之观<br />
　　主得飞升之人。<br />
　　南极长生君<br />
　　西游金洞素灵之观，遇九灵金母，太素三元君，受《龟山元录》、《上清变化》。<br />
　　太上大道君曰<br />
　　元始天王使我秘求，愿上法於灵都上观，四万劫一出。《太上真文要解》 <br />
　　清虚元年<br />
　　元始天王於明霞之馆太霄房下教，以示三天玉童。<br />
　　豁落紫虚馆<br />
　　法鼓太幽。<br />
　　高上玉皇日<br />
　　散幽九玄台，取乐阶太空。携契十天真，啸吟东海童。四达八会气，玄运阆台风。自朗西华馆，意合广寒官。《曲素诀辞》 <br />
　　元气始凝三光开明<br />
　　结青黄白气，置上元三官。第一玄都元阳七宝紫微官，第二太玄都元黄太极左官，第三太玄洞白太极右官。三堂琼华之室，紫翠丹房。《放品》 <br />
　　天帝太上治<br />
　　玉京山金城玉阙七宝官室，出诸天之上，寂寂冥冥。无上真人传》<br />
　　凤城玉景台<br />
　　《琅书》<br />
　　太天帝君<br />
　　劲使群灵整甲齐锋，挥轮玉字，遂倾盖於霞城，洞景金云，见八门中有玉城七宝琼林。<br />
　　上清金阙宫<br />
　　四门。金阙在左，以金为柱，紫云为盖，刻金题阙众直飞仙之号。玉阙在右，以玉为柱，绿云为盖，刻玉题阙上太真之号。并高九千丈，阙下有青龙白虎，处在左右。天兽巨，备此左右。《紫书》<br />
　　锺山上有金台七宝紫阙<br />
　　元气所合，天帝君所治。《五符》<br />
　　玉帝君<br />
　　藏玉经於云景之阙、琼霞之房，主以太老上真，侍以玄景玉童，七百年中得传三人。《洞景金玄》<br />
　　飞天神王<br />
　　飞天翼於琼阙，四宰辅於明轮。邕和万化，俯断苍生。《九天生神》<br />
　　何童天北元玄阙<br />
　　主天地之气，御兴废之端。<br />
　　七曜摩夷天中玄都玉阙<br />
　　主飞天，开大有之光，而洒自然之灵。<br />
　　太安皇崖天中金阙<br />
　　立天地开辟之运。<br />
　　始皇孝芒天中朱陵之阙<br />
　　匡辔九天外。《琅书》<br />
　　兰阙<br />
　　万峰坦奇观灵上有琼子太上挥神诗。<br />
　　此经秘於九天之上大有之宫<br />
　　金晖紫殿，玉宝琼房，飞罗自然之帐，玉几金床。玉晨之童执香侍之左，金华之女散烟於右。太妃侍前，玉女辅后。玄霞紫盖，荫乎堂宇。<br />
　　《金真光》<br />
　　青童太君<br />
　　请斋三年，上诣上清金阙。金阙四天帝，太平道君处其室，左右太空琼台洞真之殿。平玉之房，金华之内，侍女众真五万人。<br />
　　金阙中四天帝君<br />
　　其后圣君处，其左右太空琼台丹玕<br />
　　之殿。《灵书紫文》<br />
　　灵书紫文之秘妙行真人<br />
　　诣上清太玄玉都寒灵丹殿紫微上官，建天宝羽服，诣元始天尊请受赤书五篇真文。天导引众真入太空金奎玉宝之殿，九光真人入太空。<br />
　　玉容者<br />
　　太上之明堂，得道符籍之所在。· <br />
　　太安皇崖天中<br />
　　南官福堂，主飞天得道高下品秩。《内音》<br />
　　渊通元洞天中华林之堂<br />
　　主洪水四出，盈缩之度。<br />
　　玉帝<br />
　　命方微天帝君列万灵於房轩，散花香於玉宇，陈天钧之广乐，散灵音於八海，流运八琼之室，曲宴九林之堂。《洞景金玄》<br />
　　九重之台<br />
　　道德。<br />
　　西由之琼台<br />
　　方圆百里，大帝所治处。《大洞》<br />
　　明真者九天之台名<br />
　　焕乎九霄之上，三日出焉地上，呼明真日凤生。<br />
　　龙山者玉清天中高台名<br />
　　金房在明霞之上，九户在琼阙之内。此皆太微所馆，天帝之玉宇。<br />
　　玉清天中上有三关玉台<br />
　　治在西南角，一冬天关，一名天图。一名天阙。九土之生门，开阖之钮机。三关之上有玉台，众仙之所经。<br />
　　第一天关朱门玉阙<br />
　　上有九层玉台，高一千二百丈。紫云盖其上，流电曜其轩，太虚玉晨监乎其虚，上明着飞晨玉冠五色章，带剑佩玉，台上流霞映其房，日月照其堂，众仙侍真者各三百人。台上有玉格，上皇太真高帝玉名，后圣真人簿录，即玉晨监典。<br />
　　第二天图朱门玉阙<br />
　　上有六层玉台，高九百丈。碧霞荫其上，日丹经其境。太上直真玉郎字玄土伯，着玄晨之冠，衣九色章，在玉奎上丹晖紫盖郁其房，百和之香虚生其庭，侍者众真各三百人。台上有金格，格上有金简玉桃及紫凤丹章十二篇。<br />
　　第三天关朱门玉阙<br />
　　上有三层玉台，高六百丈。紫云盖其上，日月映其墙。太帝监真玉司郎字无常生，着远进冠七色章，镇玉奎之上，百和之香、自明之光，焕其房，侍者真仙三百人。上有太清宝经三百巷及真人学仙簿录。《万真出入》<br />
　　太上玉京七宝流霞平育天中洞元台<br />
　　主天中庆云之晖。《七曜元品戒》<br />
　　太初天中华景之宫<br />
　　官生九素之气，气烟乱化彤云九色，入其烟中者易貌，居其烟中者百变。<br />
　　小有玉真天中万华之宫<br />
　　玉君所治，此中藏录上帝之宝经，玉清之隐书。<br />
　　小有宫大方绾<br />
　　玉映玉一晨之官。<br />
　　员华黄老之宫<br />
　　元始召宾琼堂，於赤明天中南霍之丘丹灵洞官。《二十四生》<br />
　　南陵朱宫九灵福堂<br />
　　有自然厨食，灵书度命。<br />
　　三十一一天监仙司马<br />
　　玉童玉女神仙，各一月三朝於紫微官，削落地简。《九幽日录》<br />
　　何童天中金华上宫<br />
　　主人死生图录。<br />
　　太极蒙翳天中南半长生宫。<br />
　　上清道宝经卷之五 <br />
　　<br />

                    </div></div><hr><script charset='utf-8' src='../../js/footer.js'></script></body></html>