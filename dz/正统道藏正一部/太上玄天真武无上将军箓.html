<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上玄天真武无上将军箓' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>太上玄天真武无上将军箓</center></div><div class='fo'><center>经文出处:来自殆知阁</center><br/><br>
                        太上玄天真武无上将军箓<br />
　　经名：太上玄天真武无上将军箓。撰人不徉。一卷。底本出处：《正统道藏》正一部。<br />
　　太上玄天真武无上将军箓<br />
　　据某乡贯居住奉道信士某，词称本命某年月日时建生，上属北斗某星君主照。即日谨赍法信，叩头恭诣龙虎山天师真人门下，拜受太上玄天真武无上将军箓一阶。保命护身，延生度厄，辟除魔魅，断灭不祥。有违科约，身堕冥愆。一如玄科律令。<br />
　　玄天大圣真武无上将军，领兵三十万众度。<br />
　　摄鬼神咒<br />
　　乾元大将，头戴三辰。披发元象，真炁威灵。辅助大道，龟蛇合形，鼻如山岳，努目光明。牙如剑树，手把七星。天魔外道，鬼魅妖精。见吾为血，化作微尘。魁罡五气，是吾本身。遍天通地，大布乾坤。江河淮济，五岳之神。城隍社令，共听吾命。上帝有勑，救护群生。敢有小鬼，捉缚来呈。急急如律令。<br />
　　祛鬼神咒<br />
　　太阴化生，水位之精。虚危上应，龟蛇合形。周行六合，威摄万灵。无幽不察，无愿不成。劫终劫始，剪伐魔精。救护群品，家国咸宁。敢有小鬼，欲来现形。吾目一视，五岳摧倾。急急如律令。<br />
　　煞鬼神咒<br />
　　北方玄天，杳杳神君。亿千变化，玄武真身。腾天倒地，驱雷奔云。队仗千万，扫荡妖精。雷公侍卫，玉女将军。鬼神降伏，龙虎潜奔。威镇五岳，万灵咸遵。鸣锺击鼓，游行乾坤。收伏恶鬼，摧破魔群。除邪辅正，道炁长存。急急如律令。<br />
　　甲　子　神　将。丁　卯　玉　女。　<br />
　　甲　戌　神　将。丁　丑　玉　女。　<br />
　　甲　申　神　将。丁　亥　玉　女。　<br />
　　甲　午　神　将。丁　酉　玉　女。　<br />
　　甲　辰　神　将。丁　未　玉　女。　<br />
　　甲　寅　神　将。丁　巳　玉　女。　<br />
　　天　煞　将　军。年　煞　将　军。　<br />
　　地　煞　将　军。月　煞　将　军。　<br />
　　大　煞　将　军。日　煞　将　军。　<br />
　　小　煞　将　军。时　煞　将　军。　<br />
　　掌　印　玉　童。五　雷　神　将。　<br />
　　捧　剑　玉　女。巨　旗　力　士。　<br />
　　天　关　大　神。地　轴　大　神。　<br />
　　年　直　使　者。日　直　使　者。　<br />
　　月　直　使　者。时　直　使　者。<br />
　　已上符篆，并丹书。<br />
　　正一真人曰：世间善男信女，佩受太上玄天真武无上将军箓，供养尊礼，万神护佑，众恶咸消，延固寿年，享福无量，子宜敬奉焉。<br />
　　弟子某即日赍持法信，恭诣天师门下，拜受太上玄天真武无上将军箓一阶。皈身佩奉，罔敢轻慢灵文。一旦有违，甘当冥考，不敢怨道咎师。依玄科律令。<br />
　　太上玄天真武无上将军箓竟<br />
　　请录法词<br />
　　太上玄天真武无上将军箓请法词：<br />
　　维某年岁次某月某朔十五日某辰某乡贯居住奉道信士某，词称本命某年月日时建生，上属北斗某星君主照。即日谨斋法信，叩头恭诣龙虎山嗣汉天师门下，拜受太上玄天真武无上将军箓一阶，敬奉修行。<br />
　　伏以圣威不武，感而遂通，道化难谌，叩之必应。叨拜九清之帝命，下统三界之神兵。位镇北方，功高九有。佐天辅国，宣化施仁。上协帝心，下符民愿。某夙依真造，叨处人寰。辄稽金石之言，恭请神仙之箓。起居夤奉，晨夕熏修。伏望慈仁，许垂开度。一身五体，敢怠初盟。九族全门，终依宝荫。某无任恳祷之至，谨词天师门下。<br />
　　据弟子某，赍持质信，诣道自陈，求受太上玄天真武无上将军箓一阶，及请真师宝讳，终身敬奉。今来所据投词，即日告盟天地，立誓三官。破券分镮，依科传授，给付如后。<br />
　　箓一阶<br />
　　太上玄天真武无上将军箓。<br />
　　仪式<br />
　　正一修真旨要节目。<br />
　　祖玄真三师玉讳<br />
　　祖师三天扶教辅元大法师正一冲玄神化静应显佑真君张道陵。<br />
　　玄师嗣师太清演教妙道真君张衡。<br />
　　真师系师太清昭化广德真君张鲁。<br />
　　经籍度三师法讳<br />
　　经师上清三洞经箓南曹真士玉府上卿都天大法主嗣汉四十二代天师张正常。<br />
　　籍师上清三洞经箓太极执法真宰灵宝领教真人都天大法主嗣汉四十三代大师张守初。<br />
　　度师上清三洞宝箓灵宝领教玄化真人<br />
　　南曹执法仙宰都天大法主嗣教四十四代天师张宇清。<br />
　　临坛师法名<br />
　　证　盟　师<br />
　　监　度　师<br />
　　保　举　师<br />
　　天师正应先生曰：太上设教，流传世学，由是历代真师，对宝训，汲引有缘，绳绳不绝。我以夙庆，世戴国恩，绍正一之师称，振天目之宗绪。第法箓传世寝远，乃选良匠锓木成书，以久其传。若夫禁戒持守，恻隐慈悲，从古至人，莫不知是。登坛善信，各宜涤除玄览，积行累功，庶几有愿皆符。自此超凡入妙，昭然盟载，可不慎欤。<br />
　　天师广微真人曰：我家以太上符箓，济度人天，保镇国祚，千有五百余岁矣。祖训孔昭，奚庸赘赞。惟我先真君际遇圣朝混一区宇，首见尊崇，江南冠褐，咸隶管领。予袭教以来，三朝帝阙，迭被恩光，恭遇龙飞，特颁焕号。以精严比虚靖，谓祗肃似冲和，加官征例於唐朝，诈土进封於留国。做好事，传法箓，俾绍先猷；祈福贶，御民灾。钦承圣训。祈天永命，敢不祇勤，度录传符，益彰开化。上以对天子丕显之命，下以敷锡庶民皇极之休。尚克时忱，以介景福。<br />
　　正一玄坛保举师，上清三洞经箓某，今保举到奉道信士某，参受太上玄天真武无上将军箓，皈身佩奉。本坛除已具箓事由，躬请正一嗣教天师真人，申闻祖天师正一真君，依科传度外，爰给词以为证，俾遵教以奉行。倘负盟言，自贻玄宪。<br />
　　太上玄天真武无上将军箓请法词竟<br />
　　<br />

                    </div></div><hr><script charset='utf-8' src='../../js/footer.js'></script></body></html>