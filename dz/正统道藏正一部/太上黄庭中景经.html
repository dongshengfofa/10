<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上黄庭中景经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>太上黄庭中景经</center></div><div class='fo'><center>经文出处:来自殆知阁</center><br/><br>
                        太上黄庭中景经<br />
　　经名：太上黄庭中景经。又名《黄老黄庭经》。原题上清元命真人李千来注。一卷。底本出处：《正统道藏》正一部。<br />
　　太上黄庭中景经<br />
　　上清元命真人李千乘注<br />
　　黄老黄庭经<br />
　　《洞房经》云：人有大室，正房黄庭，庭中黄老君所居，元始也。《龟山录经》云：黄老君在上清金珠府理化。黄者，是中正色也。庭者，四方之中也。外取在天中地中、云霞之上，内取於脑中、心、肝、脾之问。为道者，莫不炼存形神，克成羽化，以致长生，超出圆罗之表，故日黄庭者也。<br />
　　念吾头顶戴天神，<br />
　　三元之气，降生三八景神，生於人身上洞天部。一景生脑神之府，有元气。人脑有九瓣，内生九真，皆列次位，以绕丹田，而外其面，以御不祥。上真上向，高真南向，太真束向，神真西向，玄真北向。《二十四神行事抉》云：脑神在头九官正九，当顶内脑膏之中，形长一寸一分，高五分半，向前面外坐，守丹田神是也。<br />
　　发为星辰万余纶。<br />
　　发神名玄父华，字道卫，形长二寸一分，色正玄，在躯皮内膏外，周流发根，正在头上。万物之中，人之最贵，一形之内，包含天地，日月星辰，社稷刚柔，无所不法；亦立天子，置三公、九卿、二十七大夫、八十一元士，百二十郡、千二百县、万八千乡、三万六十亭长，十八侯；亦有官阙、宅合、门户、电井诸神。饮食而知修者，即得长生。所以头圆象天，足方象地，发为星辰，目为日月，眉为北斗，耳为社稷，为江海，齿为玉石。给，理也。发之始叉一，又存神也。<br />
　　纡长盘屈光若玄，<br />
　　纡回屈曲盘结，栉发不铃解髻。面有神庭。髻，脑之华。心悲发焦。髓满骨坚，不泄精气。<br />
　　顶上中央名通天，<br />
　　入发际一寸，顶名通天，栖神之宅也。<br />
　　孔德之容大如钱，<br />
　　《道德经》云：孔德之容，唯道是从。为众妙之门者也。<br />
　　天星和气从此问，<br />
　　头为三台，天星九真君其上矣。<br />
　　养人骨髓浸灵根，<br />
　　绛官三景合明养人真。灵根，舌也。本，灵根者是也。<br />
　　下和六府绍五宫，<br />
　　肠、胃、大小肠、膀胱、三焦为六府，心、肝、肺、脾、肾为五官。<br />
　　消除恶气出脐门。<br />
　　下丹田入命根，精神之本，截五气、分阴阳之户也。朝养玉候，暮为秽滓之气是也。<br />
　　还念两目白黑分，<br />
　　目者，是身之明镜也。林夫人咒曰：目童三云，两目真君。《丹字紫书》云：常存目中三神，合真内视，即见五藏肠胃，久行神仙矣。<br />
　　左目为日天神存，<br />
　　左目象日，神名上明，字英玄，一名飞灵也。<br />
　　象长一寸衣丹玄，<br />
　　目中童子人长一寸，服玄衣。<br />
　　十二神女迥四边；<br />
　　左目外有十二真人，周回营卫目也。<br />
　　右目为月太一然，<br />
　　右目象月，神名太一，字晨婴，一名明珠。鹞呜时存束方青气从月来，满泥丸，泥丸中有青烟，又从目出郁郁然，变成二童子，着青衣，如婴儿形状者矣。<br />
　　神长一寸衣白执，<br />
　　左目真人长一寸。白执，素衣也。<br />
　　十二神女周成还。<br />
　　左目十二神女，十二真人周还坐卫目也。<br />
　　日月相去三寸问，<br />
　　白月，两目。相去三寸。<br />
　　中有北斗七政陈，<br />
　　存北斗七星天中帝卿，帝卿玄官。玄官从准头直上，至发际五寸。於夜半东向平坐散发，呼上元三真，真中婴兄大人面，各有门户，七政如北极紫房也。面上真人神皆有方位，若视北极紫房玉阙是也。<br />
　　上有元一五华君，<br />
　　元一五华，五藏神也。<br />
　　当头如居圆如盘，<br />
　　太一在头，头法天。圆盘，坚固者也。<br />
　　象长七寸变化神。<br />
　　形长七寸。<br />
　　耳象昼夜空如聪，<br />
　　修道先令目明耳聪为事主也。耳目是寻真之梯级，综灵之门户。夫目欲得数按抑其左右，亦令无数，使人聪彻，所以营理城郭，名书玉皇也。<br />
　　中有黄庭主听门，<br />
　　黄庭是脑中真人也。<br />
　　欲下天神如赤丹，<br />
　　九真降下於脑官。丹者，仙服也。<br />
　　盖长三寸青绩冠。<br />
　　耳神名娇女，一名空闲，字幽田，形长三寸，青情冠也。<br />
　　常居鼻上候百神，<br />
　　《大洞经》云：鼻神名山源，一名鬼井。有三元之山岳，能侯万神，为邪正之主也。<br />
　　念鼻通利芳如香，<br />
　　引灵注体，调和百神也。<br />
　　中有一人衣黄金，<br />
　　鼻中真人黄金仙服。<br />
　　神长二寸出居人。<br />
　　鼻神长二寸二分半，向外坐，主神他居，在人中上。<br />
　　清虚神气处中央，<br />
　　鼻中岳，处中央，内通脑双孔。丹田清真之气，为邪正之气都府，是一身之武津道者。先塞山源鬼井，悔吝不动，长生无答也。<br />
　　令我不惑知四方。<br />
　　斋戒常革夷心注，立是不惑，耳、鼻、舌各居一处，为四方者。<br />
　　念口鸿赤大如方，<br />
　　含气养精，《易》曰：观我朵颐，自求口实。<br />
　　多淤玉液涌金粮，<br />
　　口中津为玉液，不食五谷，吸风饮露。金粮，不饮之貌是也。<br />
　　神长七寸赤如强，<br />
　　口中真人名赤虚丈人，字素明，在玄扉之下，形长七寸一分，高三寸半，向外，服赤衣。强者，犹坚盛之貌也。<br />
　　左右展转吸玉浆。<br />
　　展转，反覆。中有真人，能吸津液，往来不倦。<br />
　　象斗铁初受四方，<br />
　　真人器戴，遏邪之状。初，调神之物。学道之士，先当拘魂魄，消灭尸鬼。常以月晦日、庚申、甲寅之辰，清斋入室，以真朱笔点左目訾下，雄黄笔点右鼻下，令· 一小入谷中讫，微咒，叩齿三通，咽液三过，以左手第二指捻右鼻孔下，右手第二指捻左目下，各七这当按之勿举手也。於是都毕。此二处是三魂七魄之门户，载灭精邪之津粱也。故朱黄之精，塞尸鬼之路，乃太极上法，，行之则魂魄和气，尸秽散绝，灵通彻视，行之三年，色念都泯，四支无疾，以长生者也。<br />
　　神长三寸衣玄黄。<br />
　　神在脑中第一节，居於骨，形长三寸，高一寸七分半，向外坐也。<br />
　　固其神女东西厢，<br />
　　体中皆有男女真君，列阴阳之位。厢左右洞房明堂官，真人在其中央，位相望也。<br />
　　扶持黄泉五味长。<br />
　　黄泉是领下喉上。五味入。，咀嚼而咽，皆真人扶持。<br />
　　此道妙神利锋芒，<br />
　　自然妙有神通。锋芒，利器。夫人道所生，神所育，含灵受爽，以成乎身。百姓日用不知，万物得之而不见，港行内运，或曜无方矣。<br />
　　神长七寸衣赤丹，<br />
　　神长七寸，在玉枕中脑内户髓膏内，向前坐，丹赤衣。<br />
　　群神化养滋五常。<br />
　　真人为群神五常阴阳之主，众东日群。滋，生也。真人化养生人身也。<br />
　　大管蕃茂令上方，<br />
　　大管，玄膺。在舌下喉上，一名下管，受上下膺。其管受精蕃茂，形长八寸，故日蕃也。<br />
　　能知舌道寿未央。<br />
　　舌者，无英之龙机，若能修之，致长生。<br />
　　舌根玉股赤如丹，<br />
　　玉历，舌名也。若用机行能，以消刚柔者也。<br />
　　主察滋味通醴泉。<br />
　　舌是心之官，舌和则审五味。醴泉，津唾者也。<br />
　　下念喉咙十二环，<br />
　　喉神名虎责，真气之路，津液之源，一名重堂，在顿下，故日下念。绛官重楼十二级，外应十二时亭长也。<br />
　　自下通流两乳问。<br />
　　喉咙向下也。两乳名天府，玉堂真人居其问。<br />
　　中有阴阳夫妻仙，<br />
　　左乳属阳，男真所居，右乳属阴，女真所居，形长八寸，高四寸，各面就坐相对向。似人相对，日夫妻也。<br />
　　对持玉戟四方边，<br />
　　持，犹执也。玉戟，犹真人之以守喉咙。四方谓胸隔上下，乳内外也。<br />
　　饮食不累巨令还。<br />
　　上焦既通，水谷不积，能归下元也。<br />
　　念肺五叶象玉光，<br />
　　五藏次第，肺最为上，对胸，有五叶，如纱映谷者也。<br />
　　青白皓皓若冰霜，<br />
　　冰霜皓皓，肺主西方，金之正位也。<br />
　　邹震覆心卫四方，<br />
　　肺在心上，故日覆。邹，仙兵也。卫，近也。肺叶四垂以近心，故日四方也。<br />
　　上有玄童象月光，<br />
　　肺神名皓华，字虚成，在肺中，神长四寸半，白衣，向斗坐。月，阴精。肺主阴，如月光也。<br />
　　真精华盖内修明，<br />
　　肺，心之华盖。在肝上，故日明也。<br />
　　肺中空洞上下行，<br />
　　肺藏魂魄之官，魂性虚浮，鼻通天气，垂五叶以掩内孔，相应为上下行也。<br />
　　大如锐孔通太常，<br />
　　保气则得通神保精也。保精则神明。肺体轻浮，隐孔内属，精气往来，自然升降也。<br />
　　乏绝道使享之亡，<br />
　　六府调和，神明则住，三部不宁，我真铃散。享，去声也。<br />
　　绝立无万神不详，<br />
　　道去身人死，水乾鱼终。万神皆散，岂不亡也。<br />
　　养性审之喘息端，<br />
　　修身养性，闭气一名炼‘气，一名胎息，从夜半至日中为生气，从日中至夜半为死气。常以生气时偃仰，冥目握固，闭气无息於中心，至百二十，口中出之，日增其数。如此身神见，五藏安。至二百五十日，即绛官神守，泥丸常满，丹田盛数。至三百日，华盖自明耳，举身无病。引息之法，寒热不畜，水谷无滞，一日一夜万三千五百息。经千焉，具能养一身。具元气，则无门不通，无豚不齐，无畜不散。仰头缩鼻，而气上升。龟导缩头含息，精气下行；蛇导正屈不直，而气上升即周旋；人导闭口微息，气入丹田，能明嘘吸，神真内备，飞上紫清，由喘息之所政也。<br />
　　上有流神五形彰，<br />
　　流神，五藏神明。彰，明审而思之，其形乃明矣。<br />
　　风伯雨师调阴阳，<br />
　　风伯名比君，号日长斋；雨师名冯修，号扮徒。在人脑户日庙，在人项后名仕，在脾端名稷，在人大肠日风伯，在脐傍名雨师。《易》曰：一阴一阳之谓道。近取诸身，远取诸物。《南华经》曰：天在人中，地在人中。包含万物，自然玄运在身也。<br />
　　伏羲女娲或存亡，<br />
　　伏羲，三皇之王。女祸，上古之君。皆创立革抉，制造权舆。人三官五藏之内，有此君王。胃太仓，乃三皇五帝府传之也。<br />
　　肺合太白华阴乡，<br />
　　肺，雍州之分，主西岳华山也。出驾白虎乘风雨。<br />
　　肺神在外为白虎。<br />
　　《大洞经》云：肺君白元君也。居洞房官，出驾白虎，或乘白气。从官太和君，二千六百骑矣。<br />
　　心紫五寸锐下行， <br />
　　心为帝君，居肺下肝上，对尸尾下一寸。心者，一名绛．官，为一身之主，以管万民，呼吸诸神，无不到者。锐者，心中孔，应八作万神出入也。<br />
　　营若灵根扶中央，<br />
　　灵根，命根也，玉液化清水灌之。子能修三寸，长存心居中央也。<br />
　　明珠赤白如日光，<br />
　　明珠即心中精。面色如缟映绛也。<br />
　　中有三孔气堂堂，<br />
　　心有三孔，精气流行。堂堂，施张貌也。<br />
　　千乘一朝导明堂，<br />
　　夫修道者，皆灰心槁体，坐忘遗彼，聪内合爽，形神罗照，一身之内，见千乘万骑。眉间却入一寸为明堂也。<br />
　　精营霍山在南方，<br />
　　心扬州之分，衡岳霍山。<br />
　　心君要妙衣太肠，<br />
　　心神童子一名要妙。要妙，太阳之正色是也。<br />
　　镇绿曜赫履朱冠，<br />
　　缜绿，仙发，或心中晖赤之色也。戴华盖，朱雀是也。<br />
　　九度明带服赤兵，<br />
　　三部内各为九度，上元九气为冠盖使者，中元九气为谏议，下元九气为鸿胪，三九二十七大神，皆部制神灵，主运骚体。然义有两说。九度，九窍也。明带，赤豚交加，连兵捍武。上部九变，中部九孔，下部九名，以通九州也。<br />
　　饮食华澧太阳束，<br />
　　饮食水谷华澧津液，既从上流下，须摄运，运心次肝。左主东方，故日太阳之东也。<br />
　　当如赤子精神澄，<br />
　　赤子，婴兑，心神。长九寸，高四寸半，赤衣，面向外坐也。<br />
　　出驾丹车御三双，<br />
　　丹车，心正色，居绛官元阳府，出或赤气三亭，人心面主南方阳心之位，．与面相应，出则从官南极老人，三千六百骑卫也。<br />
　　隆盖朱舆赤帷裳，<br />
　　隆，高。赤，乌。盖丹蛇为舆也。<br />
　　丹乌持符鼓翼翔，<br />
　　丹乌，朱雀，乃败外象，故玄武水玉液，朱雀见，终日用之，故不遍。符，气也。人气从下向上出，仰如飞乌举翼也。<br />
　　出入上下论九星，<br />
　　九气化为九神，在人身中。《大洞经》云：天皇九魂，变化为之也。<br />
　　计曾清神绝存亡，<br />
　　计，念。曾，易。清神，五藏神。人能胎息养气，叉易生死，则神仙可得也。<br />
　　迁徙得天制其裳，<br />
　　心为身主，制动为神，微妙飞形，深诚正静，则五映也。<br />
　　下历长城度九梁。<br />
　　昆仑山有五城十二楼，人内亦有之，在下部。九梁，下元九气是也。<br />
　　肝青七叶寄胆仓，<br />
　　肝东方木青，左三右四叶，色如缟。连胆，故言寄也。<br />
　　状如亮访乌翼翔，<br />
　　取兔外喻，兔，水乌。若胎息既真，神虚叉备，肝满则超，如兔欲翔。<br />
　　复似鹊葱走日中，<br />
　　似九鹤鹌鹄也。气满肝盛，如雉高飞，若升天入日中也。<br />
　　中多诸神束西王，<br />
　　神者，天映君，一名公子，一名含明，肝元真神。《灵宝经》云：元英公子，白元尊神，下镇人身，在泥丸官是也。<br />
　　宫属皇迭紫亭乡，<br />
　　肝有青阳官，中有无英真人，其神主生录。迭，精也。紫亭乡，目也。目气紫，主肝也。人饮浊肝盛，则目暗；至人道虚肝满，则目明。若吐纳既备，肝胆内充，则精神和，精以成一德，无倾覆殆也。<br />
　　肝之妙神衣青光，<br />
　　肝色青，束方木星，正色也。<br />
　　形长八寸乘青龙，<br />
　　长八寸，青色之衣，居明堂官，出乘青龙，青色之车，从官束极老人三千六百骑也。<br />

                    <br>
                        　　上包岁星岱岳宗。<br />
　　岁星，角亢。岱宗束岳，青州。<br />
　　胆在肝中色绿浆，<br />
　　胆在肝中左右叶之问，水延下碧绿色，盛水青黄白，绿浆是也。<br />
　　大如鹦子中正黄，<br />
　　《二十四神行事诀》云：胆色青黄绿，大如鹞子是也。<br />
　　神长三寸衣青阳，<br />
　　胆名龙跃，形长三寸八分，青黄色，向外坐也。<br />
　　精为腾蛇辟辈祥，<br />
　　胆为六府，外为胜蛇，亦为青龙。胆刚勇奋发，能除不祥。辈，毒虫，或云三尸虫是也。<br />
　　名日轨敌御四方。<br />
　　六府之神，胆最壮勇，人行邪正，皆在胆。胆正则无事自安，胆邪窍之见灭。常能外御，轨则法胆，主捍敌。夫修上道，莫不由於胆也。<br />
　　胃受三升应日月，<br />
　　胃太仓，随五藏、逐四季而行。胃水谷之海，大肠之委输，神灵所舍。<br />
　　上白中泽赤文章，<br />
　　胃色外白，中则润赤有文章也。<br />
　　中有和气上微王，<br />
　　和气，真气也。微王，胃中真人。胃开五藏明，胃闭五藏暗，为万灵之溢塞，成一躯之要津，云行雨施，皆由其始也。<br />
　　渴思其水当玉浆，<br />
　　《大洞经》云：夫服玄根之法，心存胃口，有女子如婴儿，无衣，正立胃管，张口承注魂液，仰吸五气，口中津液满口咽之，遣入玄女口中。五过毕，叩齿三通，咽液九过，皆依是法也。<br />
　　饥思其内象黄粮，<br />
　　饥瓢咽液，是自然之粮。黄，中央正色也。<br />
　　神长三寸衣中央，<br />
　　神名黄帝子，形长三寸，衣黄衣，向外坐，消磨食物也。<br />
　　变化丹田百病亡。<br />
　　赤子居上丹田，真人居中丹田，婴兑居下丹田。一神名真人，字子丹，一名光坚。人能存之，即无病夭。真人贵三田合而成一，神仙之本也。<br />
　　脾之璧腰色正黄，<br />
　　脾，黄庭之官也。脾横胃上，色黄明也。<br />
　　两木颇锐迫太仓，<br />
　　两木，两边锐坚，迫着胃，为太仓两边也。<br />
　　状象金坠色混灯，<br />
　　金，坚刚。脾有故，膏膜如缟裹黄白，混焕是也。<br />
　　常甘包裹开庭堂，<br />
　　凡为道者，令三关常调，是根精固体。三关调，五藏安，则身无病也。<br />
　　神长九寸衣黄光，<br />
　　脾长九寸，黄衣，八景神童名字，人欲存时，则形长三寸，横於胃上，朝为老君，暮为明堂太一君是也。<br />
　　出乘苍车驾龙翔，<br />
　　脾为明堂官、太崇府，中有玄光玉女。丹田之女，出乘黄龙之车，从官黄老君三千六百骑也。<br />
　　上连镇星少室堂，<br />
　　镇星，玄房。少室者，中岳豫州也。<br />
　　主生五味养四行，<br />
　　脾分五味，制强四方，是为主。<br />
　　可以不饥察神明。<br />
　　精液内备，神具体安，不饥不渴，长生久视，定慧自然也。<br />
　　肾黑侠脊当脐居，<br />
　　肾居下部水宫，在脐下三寸，附着脊，左为命府，右为太和，左司徒，右司寇。肾在脐内两边，主运三焦之气，灌溉津液通之路。元阳子云：寒暑相生，男女相形，肾中二神青衣，左男戴日，右女戴月，至夜半时，人能精存思，则可得见也。<br />
　　大如一拳如覆杯，<br />
　　下丹田人命根神宅，藏五气，左青右黄，上黑下白，如大拳是也。<br />
　　又似大鼠如关台，<br />
　　肾如伏牛，大小如鼠。台，向肾形，肾部之官玄关台也。<br />
　　快如纯漆乌憧来，<br />
　　肾色如黑漆，既若狂鼠，又复如鸟，若胎息既满，引肾气双孚，上如飞鸟而欲飘举，憧憧然是也。<br />
　　黄白足脂若躯中，<br />
　　真精溢满，如人体光悦也。<br />
　　中多无形万物神，<br />
　　无形生於有形，隐伏能生赤子也。<br />
　　大宝之宫中天部， <br />
　　夫无用即有所宝，无用而常足者，莫妙乎道，故三度之中，各有九人，右有司命，左有司录，左司廷尉，皆内外速记人善恶。肾为玄元君、元阳子。命门一名玉都，下丹田也。精气出入，神居之所，当脐后是也。故寻真之士，外身幽岩，屏绝人事，恐犯女秽，则下丹田危人郁录，冥司夺算。《三一经》云：以夜半时，甲子、戊子、壬子日呼之日，北极名玄通女，某乙欲得金液、玉浆、醴泉可饮者。因冥思念肾问有白气，左有司命，右有司录，呼之日，司录六丁玉女，削去某乙死籍。皆当言之生我，能知三一神名，可长生矣。《易》曰：圣人之大宝日位。言万象在人身内也。<br />
　　神长六寸衣赤褐，<br />
　　神名玄冥，字育婴，长六寸七分半，衣白，外向坐是也。<br />
　　出驾玄武御神龟，<br />
　　玄武神龟，北方正色。肾为幽暗府，中有太一君，出驾玄武与飞龟，从君官北极老人三千六百骑是也。<br />
　　戴水上下浸九州，<br />
　　肾两边名汉水，中有神龟，呼吸养流行为两分，通四支周遍。《三一经》云：肾有神龟，亦为玄武，乃布流润泽，通九窍，应九州也。<br />
　　百脉孔窍盛以治。<br />
　　三部中九窍，神龟戴水，上下九孔百豚皆和润，所以治也。<br />
　　上有星辰相合持，<br />
　　五星藏内，皆内应外运。夫至人不矜其细行，朗然玄照，与天地合其德，与星辰合其度，一体离罗，万象内应。《回元行事诀》云：诸步七星之道，存真人星从斗而来下，飞入兆口，注在肝中，使光照五藏，内外洞明。毕，北向再咽液九过矣。<br />
　　下与恒山相连扶，<br />
　　四维上下之中，北方最下，怛山北岳，属冀州分野是也。气合玉泉，下丹田也。《大洞经》云：三光阴化成三官，籍三官中九神，上中下三元君主命是也。<br />
　　神长六寸衣玄黄，<br />
　　神名婴儿，字元阳子，一名谷玄，形长六寸，高一寸八分，赤衣，面外坐。<br />
　　神妃十二同帷帐，<br />
　　神妃则青腰玉女、玄光玉女，并随母所帷帐，丹田中也，同守下元也。<br />
　　五光玄曜照四方，<br />
　　脐下都五藏，故云五光。周圆四方，故云四方是也。<br />
　　青赤白黑服外黄。<br />
　　肾在脐外，脐近肾上，是故名外黄。<br />
　　周卫五重四门张，<br />
　　上下相连，周卫五藏相通。五星相通，五重精液周流，五气和释。四门，脐四闭也。上通於顶，下彻包裹是也。<br />
　　中虚灵台华屋堂，<br />
　　中虚，脾部。灵台，心居。华益之下，脐为下海，总通六气，府与心连也。<br />
　　朱楼二寸自相通，<br />
　　《上清经》云：脐有黄阙金室，银城朱楼，是帝一君之内宅，三真之宝官是也。<br />
　　神女游戏集中央。<br />
　　《二十四神行事诀》云：神女名逐元马，字道极生，男则阴茎内，女在子藏中。形长二寸二分，紫色，向外坐，能为男女生雌雄。仙经云：人脐中有昆仑、弱水、玄冥之渊，日月所行，与外昆仑不异也。唯至人游神於内，则见矣。有一切神仙飞游其上，故天有日月下临地，万物皆明，人亦如之。日月下照脐，脏腑常明，夜则日在胃，照於脐，故脐正当天地三元中央是也。<br />
　　驾无极乘焉阴阳，<br />
　　阴阳，下丹田神阴阳之主，含二气变化成形，故男女媾精万化生，是真神也。<br />
　　御六苍龙建左方，<br />
　　左主阳，六苍龙亦阳，三如六，生象之始，成形之质。仙经云：左三右七，戴九履一。故求真之人，存三守一也。<br />
　　白虎把弓居右方，<br />
　　右阴白虎。弓，弧也，主阳。《易》曰：先张之弧，遇雨则吉。此言阴阳成象，斟酌变化也。<br />
　　朱雀前引把五兵，<br />
　　心为朱雀，居脾上，故引前。五藏之中，各有神守，是五兵也。<br />
　　玄武提鼓在后行，<br />
　　玄武为肾，当脊两边，故在后。下近胞囊，为提鼓是也。<br />
　　千神万骑引纵横，<br />
　　夫一体云内有三万六千真神，千二百精光，营卫成形，故至人若廖支体，黜聪明，养精灵，则千乘万骑。《西升经》云：神生形，形生神，形不得神，不能自生，神不得形，不能自成。言神人内省，便能致神仙是也。<br />
　　轩如高举登九苍。<br />
　　鹤呜子和，修成则应贞，群仙翼轩，乃登九天也。<br />
　　持我黄神转八关，<br />
　　黄神，黄庭也。八关，八方。若道行内修，备则周行六虚，爻游晏八方也。<br />
　　与道合同相候迎，<br />
　　提向叉应，养神见报，与道合同，上升紫极也。<br />
　　还复返我形中央，<br />
　　天道不远，三五复返，可乎不可，然而不然，是形返神，归乎妙寂是也。<br />
　　恍惚出入面无常，<br />
　　老子经云：恍惚中有物。《真诰》曰：面为尺宅。《西升经》云：面常欲两手摩拭，高下随形，使之令极热，令人面光泽，皱斑不生，行之五年，色如少女。可谓山川行气，常盈不设也。<br />
　　莫能知之存与亡，<br />
　　能知真道，则不衰惫耳。<br />
　　故日五藏六府王。<br />
　　五藏六府，各有司主之神。<br />
　　法象会一於丹田，<br />
　　名之为一，盛德日生，道与一布化生三才。人得一成形，而生三部，存三守一与道同，子能知一万事毕。一身精神是也。<br />
　　诚能通之度世方，<br />
　　诚，实也。方，道也。能守其身，必获度世之道也。<br />
　　脐下一寸名丹田，<br />
　　下丹田名利机，一名精露，一名交阴，一名命门，三焦右府之命也。<br />
　　诸肠之纡与脊连，<br />
　　诸肠，大小肠也。傅着脊双承胃口对脐，大肠左回十六曲，小肠右回十六曲，通津流回入肠，为滓秽之物，清者后胃过入肾胞，注阴阳为溺，浊者从肺而分，入肠出乃为粪，故通者绝饮食，而神灵爽是也。<br />
　　方圆三寸名关元，<br />
　　关元在脐下三寸，一名关明，一名液门，男子藏精之阁，女子藏胎之官。<br />
　　纵横四方为朱垣，<br />
　　四方，四向也。纵横，交会於垣墙者也。<br />
　　常在中央两关门，<br />
　　对两肾中央也。<br />
　　神长五寸衣金文，<br />
　　旦暮存之，令人不衰，长二寸一分是也。<br />
　　能大能小变化神。<br />
　　神，妙万物而为言。变化自然，运载一体是也。<br />
　　下念天门依命门，<br />
　　命门，脐也。之命始君也。宗，金门玉阙，一神名桃孩君，摄景气之命始君也。是天地之元，阴阳之宗，金玉玉阙，房户之宝。夫人命由桃君所制，魂化精液而生也。<br />
　　去脐一尺变化神，<br />
　　一尺，阴下胞上，在大便前，小便后，两阴交会之门也。中有真人，号日制命。又人主年月之本，命摄寿夭之问，太一变魂，而并列司命之会，而合对魂帝君，故云司命之神，主典年寿魁柄长短之期，是以混合之府籍，莫不由之。一名灵华神宗也。<br />
　　两女夹侍败乱人，<br />
　　两女，阴中之神，居命门下，和合阴阳皆由此。若真神竭而精液不通，女则胎落，男则内神耗竭，而祸自连也。子欲不死，收精内视；子欲长生，收精返形。夫人谁不知生之可贵乎，只自不能止交接耳。既泄之以尾闲，而气浊液漏，脑喊髓竭，徒益以消渍，故非本真而邪其内与，元神渐丧而衰朽日逼也。《西升经》云：人所以轻命早终者，自令返污之然，非天地毁、鬼神害，以其形故也。养生之夫，恳绝世事，奏彼山林，将欲断诸浮俗，塞兑炼形，保正吉也。<br />
　　能为大小惑人心。<br />
　　不见是而无闷，欲何所惑也，自然心清意定也。<br />
　　意审三神病去身，<br />
　　三丹田也。志诚铃感也。<br />
　　安乐道经可备矣。<br />
　　一劳永逸，乃得长生，然后复何言乎！唯天道三一为首门，乾坤是也。<br />
　　合乾坤，定六府，<br />
　　三生六府，寂然不动，感而不生，寂无为也，遂使念之。<br />
　　知机真神，穷理尽性。<br />
　　彼肤耳莫不遂内，修成辟灾厄，长离膏肓，利贞无答。读如法，精义入神，深研妙啧，神精运化，引息相拥，形质已具还部矣。五藏生灵，三田内实，却众邪魔若干犯，鬼贼逃亡去万里，入水不濡，猛兽不据，秘五道、守我黄庭，蜜掘阙、镜传贤士，受者获福，当朝太上也。<br />
　　太上黄庭中景经竟<br />
　　<br />

                    </div></div><hr><script charset='utf-8' src='../../js/footer.js'></script></body></html>