<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法正一法文传都功威仪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>正一法文传都功威仪</center></div><div class='fo'><center>经文出处:来自殆知阁</center><br/><br>
                        正一法文传都功版仪<br />
　　经名：正一法文传都功版仪。撰人不详，约出於南北朝。系早期天师道经典《正一法文》残本之一。一卷。底本出处：《正统道藏》正一部。<br />
　　正一法文传都功版仪<br />
　　天师曰：正一道士奉道有功，应补治职，随功举迁，不得叨妄，极於阳平，德业渐升，教化逾博，奉佩符线，昼夜勤修，驱役吏兵，拯救验效，直心守法，终始匪逾，正念师尊，岁寒无替，而鬼神畏敬，人天信用，堪为化首，永世作师，可署都功，宜传道要。<br />
　　都功版文<br />
　　某郡县乡里，正一弟子王甲，年若干岁，若在道即云某观。宿命合道，玄名契真，禀性谦和，心通妙理，遂能幼勤道业，遐畅玄风，教化有功，信诚无替，实人神共许，远近咸闻，德济群生，功高众首，宜补阳平治门下大都功，即须亲职，千日之后，世有忠良，可宣化者，自云台治以下任便补受，如法奉行。<br />
　　某国号某年太岁，某月日，於某郡县乡里，观中白版系天师如千世孙某乙。陆修静曰：阳平治都功版，非天师之胤不受，所以云系天师若干世孙，异姓当言系天师王甲此师名。<br />
　　右版用银木，长九寸、广五寸，分作七行，朱书，黄纹袋盛，与治录同处。无银木，槐梓亦得。<br />
　　某郡县乡里，正一弟子王甲，年若干岁，墨辞，列称积世奉道，枯骨子孙佩带治录，修行供养，相承不绝，至于今日，自蒙师真授道以来，昼夕勤劳，专心一意，实非息慢，宣扬救度，亦无替阙，虽未能感彻幽明，而功效薄彰退迩，夙夜翘仰，唯在於法，愿见成就，赐授都功，察某心迩，堪为师范，宜补天师门下大都功，板署厥职，自阳平治以下任意传授后学贤良，如法施行。<br />
　　某国号某年太岁，某月日，於某郡县乡里，观中白板系天师若干世某乙，非天师子孙云某治某乙。　　<br />
　　受都功辞文<br />
　　某郡县乡里，正一弟子王甲，年若干岁，叩头稽首，具乞恩辞，某入道多年，佩法<br />
　　已久，仰蒙师老赐授要言，修奉勤行，不敢亏替，敷扬道化，救济男女，虽未广周薄立，功效阳平已下，并预受持，思度后昆，流通道教，都功厥职，总统诸治，不参此版，便绝传流，则后学求真，因循路断，法在招引道贵圆通，恩惟法师赐见成就，谨辞。<br />
　　某国号某年太岁，某月朔日子，王甲稽首奉辞，诣<br />
　　某姓法师门下<br />
　　刺侧。<br />
　　某郡县乡里王甲年若干岁<br />
　　右据王甲墨辞及某洞男女官保举，诣臣求受都功版署职，某既奉道勤诚，有心於法，请依科给授，谨状。<br />
　　白刺<br />
　　今有某洞男女官保举某郡县乡里王甲，年若干岁，诣臣求受都功版署职，某既奉道勤诚，有心於法，请依科给受者<br />
　　右具，所受如前，伏乞治中灵官，吏兵，考召，君吏，一合考正，某合法以不如未<br />
　　合法黑，即为考正，要令合法，臣须特拜<br />
　　署，臣某诚惶诚恐，死罪死罪，稽首再<br />
　　拜，诣<br />
　　考召。<br />
　　太岁某年某月朔日子，臣姓某，属某<br />
　　州县官观，今於某郡县乡里中白刺<br />
　　四君<br />
　　泰玄都正一平黑，系天师阳平治，臣某甲<br />
　　稽首，再拜<br />
　　上言，谨按文书，某郡县乡里，王甲年若<br />
　　千岁，列状诣臣求受都功版署，臣昨日<br />
　　子时白刺，今日今时当授，辄为拜章上<br />
　　闻，恩惟<br />
　　太上三天门下奉行文书事，以时省理，<br />
　　原赦臣及甲千罪万过，乞下二十四治治<br />
　　中君将吏兵士，及天地日月，山川河<br />
　　海，里域神灵真官，一时鉴知，某今日於<br />
　　臣处奉受<br />
　　天师门下大都功版署，主统二十四治<br />
　　治中仙官，为后世作师，某行道得道，求<br />
　　仙得仙，游行天下，度人济物，辅助<br />
　　帝王，救疗百姓，皆令效验，恩惟<br />
　　太上云云，操臣，谨为王甲拜上仙官君将<br />
　　吏兵士，授都功版署纸章一通，上诣<br />
　　三天曹，伏须告报，臣某诚惶诚恐，死罪<br />
　　死罪，稽首再拜以<br />
　　闻。<br />
　　臣姓<br />
　　太清云云依<br />
　　太玄都律令<br />
　　次弟子再拜，回礼十方，方各一拜，次师复炉毕。<br />
　　经云不受都功版，不得传治与人，如违七祖，被考於邓山，充填河之役，九年见世，有水火之灾，慎之。<br />
　　正一法文传都功版仪竟<br />
　　＃１本篇原附在《正一法文十录召仪》之彼，今分出单行。 <br />
　　<br />

                    </div></div><hr><script charset='utf-8' src='../../js/footer.js'></script></body></html>