<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法洪恩灵济真君灵签' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>洪恩灵济真君灵签</center></div><div class='fo'><center>经文出处:来自殆知阁</center><br/><br>
                        洪恩灵济真君灵签<br />
　　经名：洪恩灵济真君灵签。撰人不详。一卷。底本出处：《正统道藏》正一部。<br />
　　洪恩灵济真君灵签<br />
　　第一签　上吉<br />
　　龙韬豹略酝奇谋，若遇明时即献筹。<br />
　　世道风波多勇猛，好从静处细沉浮。<br />
　　第二签　上上<br />
　　吉梦先为兆吉祥，细寻称意可参详。<br />
　　生男不获桑弧志，贵任须还再弄璋。<br />
　　第三　签中<br />
　　青帝权当正届时，探红浅绿叹花枝。<br />
　　上林一夜西风起，天际行人知未知。<br />
　　第四　签下<br />
　　蛮触相伤万事虚，彼仁礼义却还初。<br />
　　邹阳系狱沉消息，谁上缇萦女子书。<br />
　　第五签　上大吉<br />
　　闲步前途慢着鞭，好将舟楫度平川。<br />
　　一轮明月今霄满，万里云衢万里天。<br />
　　第六签　大吉<br />
　　一脉波流势欲东，时人正在望洋中。<br />
　　西山犬吠闲风月，此去青云有路通。<br />
　　第七签　下<br />
　　尪赢病证不堪医，妙药良方且慢施。<br />
　　遇兔逢羊终获吉，莫教喜事转成悲。<br />
　　第八签　中下<br />
　　丧牛失马不堪忧，世事何须较赘疣。<br />
　　若遇春初冬末后，佳人休向道傍谋。<br />
　　第九签　下<br />
　　薄云残雾未扫空，东西南北未亨通。<br />
　　人从生处且投下，一叶秋来鸦过鸿。<br />
　　第十签　中<br />
　　盈庭音耗不须多，亦有讹言莫信他。<br />
　　男子婚姻终获吉，狐疑未判事能蹉。<br />
　　第十一签　上吉<br />
　　数行丹诏拆泥封，万里青云喜得隆。<br />
　　鹗荐横空消息好，山间林下莫留踪。<br />
　　第十二签　中下<br />
　　寒谷阳回夺化工，闲花不用怨春风。<br />
　　赓冻外面传消息，蓝葱枝头着意浓。<br />
　　第十三签　中平<br />
　　鲈肥尊美忽思秋，万顷波问可下钩。<br />
　　机露鸥飞空着力，那堪明月满归舟。<br />
　　第十四签　上<br />
　　我强彼弱植降旌，休向行人道不平。<br />
　　雨霁云收犹未歇，春风才到便分明。<br />
　　第十五签　下<br />
　　测度何须问再三，冲天羽翼欲图南。<br />
　　忽然消息相邀阻，事若成时又不堪。<br />
　　第十六签　下<br />
　　征夫一个在天涯，虎在寅方望到家。<br />
　　目断魂销音信绝，梨花带雨一枝斜。<br />
　　第十七签中　下<br />
　　朱雀当权属丙方，不须来问子孙殃。<br />
　　风波静处堪移步，蜂姜伤人莫自伤。<br />
　　第十八签　中<br />
　　佳客龙门喜气新，天衢附翼且攀鳞。<br />
　　等问借问吹嘘路，兔使微才叹析薪。<br />
　　第十九签　中<br />
　　万变枝头不肯休，誓兄盟母结冤嫌。<br />
　　好宜急解从前过，拜佛求神始免忧。<br />
　　第二十签　吉<br />
　　朱门桃李已成糙，两露工夫何艳阳。<br />
　　一奏风云弹刻到，休言衣锦早还乡。<br />
　　第二十一签　中<br />
　　求财求利意何贪，莫信怡言未尽甘。<br />
　　务是富商皆利息，津津喜色在束南。<br />
　　第二十二签　吉<br />
　　车马游人任往来，闲花冷蕊苦相催。<br />
　　不蒙一点东风力，偷向墙头半夜开。<br />
　　第二十三签　下<br />
　　非是难寻一片心，汗牛充楝莫追寻。<br />
　　因缘到底有明白，谁向林泉会赏音。<br />
　　第二十四签　吉<br />
　　峥嵘头角在鸡群，无奈熏犹未肯分。<br />
　　桂子传香才有信，日边姓字一朝闻。<br />
　　第二十五签　下<br />
　　上食槁壤下黄泉，双唇高飞两处眠。<br />
　　江水两流人不见，世情险阻甚山川。<br />
　　第二十六签　中<br />
　　情欢意合两谐和，玉烛杨明荐瑞多。<br />
　　却喜门庭无盗跖，三星在户夕如何。<br />
　　第二十七签　下<br />
　　命赛身述又值秋，鬼神暗裹却相谋。<br />
　　风前月下逢花酒，只恐欢娱变作忧。<br />
　　第二十八签　中下<br />
　　管见终难夺化机，天工巧处未堪为。<br />
　　一场世事真棋局，束壁龙蛇任奋飞。<br />
　　第二十九签　上中<br />
　　涸鱼赪尾仰清流，一线微生几欲休。<br />
　　须待禹门三级浪，明珠不向暗中投。<br />
　　第三十签　上<br />
　　冷暖炎凉厌世人，画蛇断鹤送天真。<br />
　　却令门户无淹滞，笔下春风夺化钧。<br />
　　第三十一签　上<br />
　　忧憾何须问是非，但观人事见天机。<br />
　　人从坎处多如意，一簇孤灯再焰辉。<br />
　　第三十二签　下<br />
　　昆山玉石未分明，瓦釜盆中聒耳呜。<br />
　　小往大来时未泰，休将百计苦经营。<br />
　　第三十三签　下<br />
　　甘苦从前几历尝，一生六度阅星霜。<br />
　　忧心似醉人间梦，役役经营底事忙。<br />
　　第三十四签　下<br />
　　天上人间几合离，孤中独立欲扶危。<br />
　　折支折足应难免，火自焚身尚不知。<br />
　　第三十五签　中<br />
　　俄然平地起风波，人事年来杂哄多。<br />
　　准拟盐梅归大手，均平五味一调和。<br />
　　第三十六签　上中<br />
　　隔阻音书信尚违，春回草木未光晖。<br />
　　西山日落留残照，更有行人天外归。<br />
　　第三十七签　中<br />
　　水满舟移等片时，孤归未判易生疑。<br />
　　行人有意待明月，相见何须问紫芝。<br />
　　第三十八签　中下<br />
　　举头一片黑云生，天际求名未得名。<br />
　　须扣黄锺方大响，好风吹送上蓬瀛。<br />
　　第三十九签　中<br />
　　江水西流欲问舟，等来功绩几时休。<br />
　　傍人相对传消息，一箭云头看此秋。<br />
　　第四十签　下<br />
　　求财求利意贪多，西北风来问渡河。<br />
　　得价明珠姑少待，人生一梦到南柯。<br />
　　第四十一签　下<br />
　　一枝红紫问芳菲，片片闲花逐水飞。<br />
　　莺巢燕子宁无意，休向人间说是非。<br />
　　第四十二签　中<br />
　　菊老秋衰万物残，追寻旧恨与前欢。<br />
　　骊珠出海犹埋彩，直指东门日挂冠。<br />
　　第四十三签　中下<br />
　　入云青乌未飞还，信在虚无缥缈问。<br />
　　日落秦楼三万里，白云山外有青山。<br />
　　第四十四签　中<br />
　　一忧一喜两相扶，万事临头噬欲图。<br />
　　时日有如鸡翼卵，行看末路有亨衢。<br />
　　第四十五签　中<br />
　　鼎新革故遇阳来，天际行人获贵财。<br />
　　回首移公才咫尺，务绿徒自莫疑猜。<br />
　　第四十六签　中<br />
　　利名机会遇三生，万里鹏程掌上平。<br />
　　牛马殊途犹不及，命如坎处且迟行。<br />
　　第四十七签　下<br />
　　出岫浓云未得闲，淹留何日见青山。<br />
　　一蛮一触空相敌，惹得虚名在世问。<br />
　　第四十八签　下<br />
　　世态如儿不可论，事穷势极有归根。<br />
　　衣裳在笋先当慎，莫共神交与鬼言。<br />
　　第四十九签　上吉<br />
　　田家无岁不丰年，时变相将问老天。<br />
　　玉烛扬明鱼吐梦，秋来得价利千千。<br />
　　第五十签　上上吉<br />
　　江头少立避风波，天意从人果若何。<br />
　　直待万门春浪暖，乘槎一直到天河。<br />
　　第五十一签　下<br />
　　人情依旧不如新，五十年来又一旬。<br />
　　是事总由心上断，道傍筑舍不须论。<br />
　　第五十二签　中下<br />
　　孤灯剔尽未成眠，拭泪含情在目前。<br />
　　音信未逢人万里，朝来忽见鹊声传。<br />
　　第五十三签　上吉<br />
　　时和岁稔世平明，此去乡问传泰亨。<br />
　　神喜人欢终获吉，百年心事几圆成。<br />
　　洪恩灵济真君灵签竟<br />
　　<br />

                    </div></div><hr><script charset='utf-8' src='../../js/footer.js'></script></body></html>