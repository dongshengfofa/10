<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法玉清上宫科太真文' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>玉清上宫科太真文</center></div><div class='fo'><center>经文出处:来自殆知阁</center><br/><br>
                        玉清上宫科太真文<br />
　　经名：玉清上宫秤太真文。撰人不详，约出於南北期。内载太真科律及诸天帝君名讳图像。一卷。底本出处：《正统道藏》正一部。<br />
　　玉清上宫科太真文<br />
　　违师忽道，　　攻师伐道，<br />
　　嫉师拓道，　　惘师欺道。<br />
　　当爱师重道，　当敬师尊道，<br />
　　当承师信道，　当乐师归道，<br />
　　当奉师参道，　当崇师贵道，<br />
　　当念师存道，　当从师向道。<br />
　　一条第一品，属上元明梵太明曹领真监仙考官，二十四万人主之。<br />
　　慢经贱道，　　毁经忽道，<br />
　　疑经谤道，　　破经坏道，<br />
　　泄经露道，　　传经贱道，<br />
　　窃经盗道，　　违经负道。<br />
　　当崇经重法，　当尊经贵法，<br />
　　当信经向法，　当爱经惜法，<br />
　　当秘经宝法，　当传经昕法，<br />
　　当盟经师法，　当从经求法。<br />
　　一条第二品，属中元太阳曹监仙考官，二十四万人主之。<br />
　　饮酒丧神，　　耽酒迷荒，<br />
　　狂酒失性，　　因酒慎怒，<br />
　　淫酒伤气，　　乱酒流荡，<br />
　　作酒啼昤，　　迷酒恍惚。<br />
　　当节酒养性，　当弃酒咽液，<br />
　　当绝酒定神，　当制酒使常，<br />
　　当慎酒检身，　当远酒念真，<br />
　　当灭酒恭礼，　当写酒安心。<br />
　　一条第三品，下元法令正仙曹考官，二十四万人主之。<br />
　　淫色秽浊，　　骨肉交通，<br />
　　爱他妇女，　　淫色过荡，<br />
　　亡精丧气，　　贪浊矫慢，<br />
　　耽味荣华，　　犯天禁忌。<br />
　　当勤心洁己，　当六亲和睦，<br />
　　当守真检行，　当自无邪视，<br />
　　当爱精养神，　当恭心自敛，<br />
　　当夷心自然，　当清白畏慎。<br />
　　一条第四品，左官阳明正气曹考仙官，二十四万人主之。<br />
　　恶口赤舌，　　诉论师道，<br />
　　谗击无端，　　说人得失，<br />
　　嫉人称己，　　斗乱天人，<br />
　　走作是非，　　伤损神气。<br />
　　当念口慈物，　当爱口惜言，<br />
　　当检口慎过，　当发口念善，<br />
　　当结口让义，　当善口和睦，<br />
　　当吐口常善，　当宝口养神。<br />
　　一条第五品，右官阴元考仙曹考仙官，二十四万人主之。<br />
　　伤煞人命，　　残胎害孕，<br />
　　弹射飞乌，　　煞害六畜，<br />
　　飞鹰走犬，　　愿人死败，<br />
　　残贼蠢动，　　夭伤华实。<br />
　　当念人命，　　当念成长，<br />
　　当念飞翔，　　当念其命促，<br />
　　当念其无知，　当愿人成就，<br />
　　当念大慈，　　当念繁茂。<br />
　　一条第六品，中宫大正曹总仙考官，二十四万人主之。<br />
　　夺人所爱，　　匿割珍宝，<br />
　　偷盗万物，　　损割取与，<br />
　　谋逆无道，　　规图君父，<br />
　　招合凶党，　　掠夺无度。<br />
　　当远劳去欲，　当洁心清白，<br />
　　当守廉慎行，　当避嫌远疑，<br />
　　当念忠谨，　　当尽节所奉，<br />
　　当空寂安笃，　当无犯万物。<br />
　　一条第七品，玄气始明曹正仙考官，二十四万人主之。<br />
　　韬害忠良，　　愿人伤败，<br />
　　发人阴私，　　持人长短，<br />
　　面是心非，　　口美内恶，<br />
　　欺诈巧便，　　华言无实。<br />
　　当无伤万物，　当念天下平，<br />
　　勿伤人阴事，　勿乘人之短，<br />
　　当心面相应，　当内外和睦，<br />
　　当念忠直，　　当外坚内实。<br />
　　一条第八品，元气黄灵曹部仙考官，二十四万人主之。<br />
　　秽慢三光，　　不敬神祇，<br />
　　裸露五岳，　　便曲江海，<br />
　　毁废靖祠，　　烧败圣文，<br />
　　诛伐神灵，　　哂笑真仙。<br />
　　当冠带出入，　当崇仰虚无，<br />
　　当敬奉名山，　当精洁清流，<br />
　　当愿道常存，　当贵天圣音，<br />
　　当鬼神无怨，　当欣愿仙道。<br />
　　一条第九品，始气洞明曹太仙考官，二十四万人主之。<br />
　　太真文九条科，以检上真持仙行。小考三年生对万苦，中考灭身失仙品，大考九年风刀劫后失人道。小功见世光明，三界侍护，不枉遭夭横；中功万灵奉给，役召自然五帝，交友真人；大功道成，白日升天，上登天阙，逍遥上清。功过品目，如太真科文。<br />
　　卷内符并朱书。<br />
　　元始洞空自然高上王炁金阙上圣太皇皇曾天帝君。 <br />
　　元始洞空自然高上王炁金阙上圣太明玉完天帝君。 <br />
　　元始洞空自然高上王炁金阙上圣清明何童天帝君。 <br />
　　元始洞空自然高上王炁金阙上圣玄胎平育天帝君。 <br />
　　元始洞空自然高上王炁金阙上圣元明文举天帝君。 <br />
　　元始洞空自然高上王炁金阙上圣上明七耀天帝君。 <br />
　　元始洞空自然高上王炁金阙上圣虚无越衡天帝君。 <br />
　　元始洞空自然高上王炁金阙上圣太极蒙翳天帝君。 <br />
　　元始洞空自然高上王炁金阙上圣赤明和阳天帝君。 <br />
　　元始洞空自然高上王炁金阙上圣玄明恭华天帝君。 <br />
　　元始洞空自然高上王炁金阙上圣耀明宗飘天帝君。 <br />
　　元始洞空自然高上王炁金阙上圣竺落皇茄天帝君。 <br />
　　元始洞空自然高上王炁金阙上圣虚明堂曜天帝君。 <br />
　　元始洞空自然高上王炁金阙上圣观明端靖天帝君。 <br />
　　元始洞空自然高上王炁金阙上圣玄明恭庆天帝君。 <br />
　　元始洞空自然高上王炁金阙上圣太焕极瑶天帝君。 <br />
　　元始洞空自然高上王炁金阙上圣元载孔升天帝君。 <br />
　　元始洞空自然高上王炁金阙上圣太安皇崖天帝君。 <br />
　　元始洞空自然高上王炁金阙上圣显定极风天帝君。 <br />
　　元始洞空自然高上王炁金阙上圣始黄孝芒天帝君。 <br />
　　元始洞空自然高上王炁金阙上圣太黄翁重天帝君。 <br />
　　元始洞空自然高上王炁金阙上圣无思江由天帝君。 <br />
　　元始洞空自然高上王炁金阙上圣上揲阮乐天帝君。 <br />
　　元始洞空自然高上王炁金阙上圣无极昙誓天帝君。 <br />
　　元始洞空自然高上王炁金阙上圣皓庭霄度天帝君。 <br />
　　元始洞空自然高上王炁金阙上圣渊通元洞天帝君。 <br />
　　元始洞空自然高上王炁金阙上圣大文翰宠天帝君。 <br />
　　元始洞空自然高上王炁金阙上圣太素禁上天帝君。 <br />
　　元始洞空自然高上王炁金阙上圣太虚常融天帝君。 <br />
　　元始洞空自然高上王炁金阙上圣太释腾胜天帝君。 <br />
　　元始洞空自然高上王炁金阙上圣龙变梵度天帝君。 <br />
　　元始洞空自然高上王炁金阙上圣太极贾奕天帝君。 <br />
　　元始生於未天之先，於玄炁之中，混沌无形，一日九变。逮至上玄青炁生君，号为无形常存。<br />
　　君生青炁之中，号曰无形常存，字轮天童子，在炁中一劫，生玄玄炁。<br />
　　玄炁立后，至中元黄炁始分，轮天童子口吐此文於青阳之上，名开先生真文，直符吏三十六人。至三元立后，此文明於月宫。<br />
　　轮天童子化生中元黄炁中，号曰无名之君，字观世音，在黄炁二劫，化生下始白炁。<br />
　　中元熙立后，至中始炁又#1，观世音口吐此文於黄精之上，名通景度灵文，直符吏三十六人。至天元云分判，以校太上丈人。<br />
　　观世音化生下始白炁中，号曰元始丈人，字开上明，在白炁中，此一神化为三号，在三炁混沌之中三劫，生清微天。<br />
　　观世音后，至清微天天#2，开上明口吐此文於白炁之中，名灵飞通仙度劫文，直符吏三十六人。於清微天上，以校太上大道君。<br />
　　清微天帝王清微天立，号曰元始天王，字混灵上精，则元始丈人之字，在清微天中，治玉清上宫一劫，化生禹余天。<br />
　　清微天化生皇曾天，一名弥梵罗台霄绝飞天，云根之都玉清上文，精开真洞明玉宝，直符三十六人。<br />
　　禹余天帝王禹余天立，号高圣玉晨太上大道，字巘椿，在禹余天中太玄都二劫，化生大赤天。<br />
　　禹余天化生太明玉完天，一名郁悦那林昌玉台天，天立上精，化生九晖太晨洞真入无飞景玉符，直符三十六人。<br />
　　大赤天帝王大赤天始立，号曰三天玉童子，元#3正贤，於大赤天中三劫，化生郁单无量天。<br />
　　大赤天化生清明何童天，一名高桃冲龙罗天，天立上精，化生观灵元神飞天生仙玉符，〔直符〕吏三十六人#4。<br />
　　郁单无量天帝王始立，号九天丈人，字开元，於无量天中一炁，上禅善无量寿天。<br />
　　郁单无量天始立，化生玄胎平育天，一名碧落空歌余黎天，天立上精，化生总晨无极飞仙度世符，直符吏三十六人。<br />
　　上上禅善无量寿天王始立，号九天真王，字上明，於无量寿天中二炁，化生上监天。<br />
　　上上禅善无量天化生元明文举天，一名加摩坦娄于翳天，天立上精，化生沓曜抗根飞生度世神仙玉符，直符吏三十六人。<br />
　　上监天王始立，号九霄太真丈人，字凝，於上监天中三炁，化生兜术天。<br />
　　上监天化生上明七耀天，一名扶刀盖华浮罗天，天立上精，化生飞元玄景晨平度世神仙玉符，直符吏三十六人。<br />
　　兜术天王始立，号九霄大真王，字明喘，於兜术天中四炁，化生不骄乐天。<br />
　　兜术天化生虚无越衡天，一名渭耶渠初默天，天立上精，化生合晖晨命应灵仙玉符，直符吏三十六人。<br />
　　不骄乐天王立，号万始先生洞浪澜，於不骄乐天中五炁，化生应声天。<br />
　　不骄乐天化生太极蒙翳天，一名冲容育郁谷沙天，天立上清，化生洞微齐真晖晨玄景玉符，直符吏三十六人。<br />
　　化应声天王，号景道皇上先生，字越，於化应声天中六炁，化生梵宝天。<br />
　　化应声天化生赤明和阳天，一号单缘察宝轮法天，天立上精，化生玉盖度仙七龙姻隐符，直符吏三十六人。<br />
　　梵宝天帝王，号八观高元虚皇紫景君，字导精，於梵宝天中七炁，化生梵摩迦夷天。<br />
　　梵宝天化生玄明恭华天，一名梵元水行天，天立上精，化生太度世飞仙入元〔玉符〕#5，直符吏三十六人。<br />
　　梵摩迦夷天帝王，号九皇紫天老，字置戍，於梵摩迦夷天中八炁，化生波梨答和天。<br />
　　梵摩迦夷天化生耀明宗飘天，一名梵炁小微天，天立上精，化生神仙九保元玉符，直符吏三十六人。<br />
　　波梨答和天帝王，始生赤精太真混元，於波梨答和天中一元，化生摩苛褥明天。<br />
　　波梨答和天化生竺落皇笳天，一名梵行天，天立上精，化生神仙飞行洞元玉符，直符吏三十六人。<br />
　　摩苛褥明天帝君王，号玉清高上虚皇，字开造，於摩苛褥明天中一元，化生阿波罗摩褥和天。<br />
　　摩苛褥明，化生虚明堂曜天，一名梵天，天立上精，化生神仙度世通命玉符，直符吏三十六人。<br />
　　阿波罗摩褥和天帝王，号玉清紫虚高上元皇，字基，於阿波罗摩褥和天中一元，化生阿卫亿罗天。<br />
　　阿波罗摩褥憩天化生观明端靖天，一名太皓天，天立上精，化生神仙度世飞神玉符，直符吏三十六人。<br />
　　阿卫亿罗天帝王，号玉清上皇玉虚之君，字明兰，於阿卫亿罗天中一元，化生太玄那首天。<br />
　　阿卫亿罗天化生玄明恭庆天，一名水音玄沙天，天立上精，化生神仙度世飞生玉符，直符吏三十六人。<br />
　　玉清上宫科太真文竟<br />
　　#1『又』字疑当作『分』。<br />
　　#2『天天』，疑当作『天立』。<br />
　　#3『元』字疑当作『字』。<br />
　　#4『直符』二字原缺，据上下文补。<br />
　　#5『玉符』二字原缺，据上下文补。<br />
　　<br />

                    </div></div><hr><script charset='utf-8' src='../../js/footer.js'></script></body></html>