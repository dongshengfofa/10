<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法道书援神契' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>道书援神契</center></div><div class='fo'><center>经文出处:来自殆知阁</center><br/><br>
                        道书援神契<br />
　　经名：道书援神契。不着撰人。一卷。底本出处：《正统道藏》正一部。 <br />
　　道书援神契序<br />
　　世之议老子教者，皆曰异端，其初本於儒，而末之流自异也。儒不可谓之教，天下常道也。尧、舜、禹、汤、文、武、周公、孔子，相继而作，何教之云？周道衰，礼乐废，而俗多诈，视孔子之道若与时异，因指为教，其本诸此。老子与孔子同时，最号知礼，孔子常问以礼，老子以道莫行於乱世，洁己去国，务为清虚。孔子悯道之不行，斯文将丧，历聘诸国，其进退不同，衣服礼法未尝异也。后世孔子徒之服随国俗变，老子徒之服不与俗移。故今之道士服，类古之儒服也。至於修养性命，则本乎易；醮祭鬼神则本乎周礼，春官、宗伯符檄冠佩，又未尝不本乎古之制也。因末流之弊，列于巫祝，作是书而大之，本其源流凡三十四条，名之日《道书援神契》。大德九年序。<br />
　　道书援神契<br />
　　宫观<br />
　　古者，王侯之居皆日宫，城门之两旁高楼谓之观，殿堂分东西阶，连以门应。宗庙亦然。今天尊殿与大成殿同，古之制也。诗曰：雍雍在宫。传曰：遂登观台。<br />
　　醮坛<br />
　　古者，祭皆有坛。后世州郡有社稷坛。记曰：坛而不屋。古醮坛在野，今於屋下，从简也。<br />
　　钟磬<br />
　　古者，祭乐有编钟、编磬，每架十六，以应十二律及四宫清声。又有特悬钟、特悬磬。特悬者，独悬也。今洞案金钟玉磬，又有大钟等，皆本诸此。<br />
　　其大铜磬本诸击缶。《周礼》：凫氏为钟，磬氏为磬。<br />
　　香灯<br />
　　古者，祭祀有燔燎，至汉武帝祠太一始用香灯。《礼记》曰：既奠，然后炳音热萧。<br />
　　神只<br />
　　古有重黎氏能降天神地。祇书曰：乃命重黎，绝地天通。《周礼· 春官》冬至奏乐於圆丘。乐六变而天神皆降。夏至奏乐方泽，乐六变地祇皆出。<br />
　　饼果附酒<br />
　　古者，祭用黍稷牺牲。梁武帝以面为牺牲代之。唐玄宗又以饼饵代之，《周礼》笾人掌枣栗菱美。又有糗饼粉赛。又酒正掌五齐三酒。<br />
　　帐幕<br />
　　古者，宫室皆有幕帟。《周礼》：幕人掌之。<br />
　　法服<br />
　　古者，祭祀法服有中单蔽膝佩裳之属，今法服乃其流也。孟子曰：衣服不备，不敢以祭。《礼记》曰：古之君子必佩玉。<br />
　　冠裳<br />
　　古者，士大夫皆有冠，但缨而不簪，唯弁冕簪缨。全夫子戴章甫冠，曰：吾长於宋，故冠宋之冠。庄子曰：原宪华冠华杖，即桦皮冠也。《礼记》有侈袂，大袖衣也，道衣其类也。唐李泌为道士，赐紫。后人因以为常。直领者，取其萧散之意也。 <br />
　　圭简<br />
　　古之公侯皆执圭。《周礼》有桓圭、信音身圭、躬圭。《礼记》：士执鱼须音班文，竹木简之类也。<br />
　　位牌<br />
　　古者，祭宗庙有木主，祭社稷有石主，见《礼记》。今位牌，即其类也。<br />
　　符简<br />
　　古者，以竹二尺为简，以皮连穿之。又有以木片者，谓之牍。今符简象此也。《春秋序》曰：小事简牍而已。孔子修《春秋》，笔则笔，削则削，是木版也。古者，召命有符节。符以竹片为之，今黄纸召神符代竹也。人形符象，使者也。<br />
　　步虚<br />
　　古者，祭祀歌乐章，或歌毛诗。今法事长吟，本诸此也。《书》曰：声依永律和声。<br />
　　章表<br />
　　古者，祭祀有祝版，后世用纸也。《书》曰：史乃册祝。《周礼》：大宗伯掌其祝，号盛奏方函代版匣也。殷浩寄书，误达空函是木匣也。<br />
　　跪拜<br />
　　《周礼》 拜有九等。今稽首，周法也。《书》曰：拜，稽首。《礼记》曰：受立不跪。<br />
　　法尺<br />
　　古者，被除不祥，用桃枝。后羿死於桃棒，故后世逐鬼用之。今天蓬尺是其类也。《周礼》曰：巫祝桃茢。<br />
　　法剑<br />
　　古之士大夫皆佩剑。《汉书》：剑履上殿。《周礼》有救日月之弓矢，此其流也。劫水，雨师清尘之义也。<br />
　　方彩<br />
　　古者，祭五帝各随其方色。五方信彩是也。<br />
　　禁祝<br />
　　古以咒字作祝字，从口旁，乃后人俗字也。成汤祝网，果羸祝螟蛉，即此意也。<br />
　　符文<br />
　　《周礼》禳祆音妖鸟者，以方书十日之号、十二月之号，十二岁之号，悬树上即去。古人用篆字，今之符文，犹似之也。<br />
　　铺灯<br />
　　古者，仓颉制字而天雨粟，鬼夜哭。故道法划地为狱，以米为界，后世凡铺灯皆用米，本诸此也。<br />
　　附体<br />
　　古来祭必有尸，尸者以孙为之，服其祖之服，坐于神位之席，又谓之嘏。《礼记》曰：祝以孝告，嘏以慈告。今之荐先亡而借体，通传者本诸此也。<br />
　　手炉<br />
　　古者，灌献之礼用圭瓒。瓒之形盘，柄象圭，盛酒其中，执瓒则不执圭。今道士执手垆则不执简，亦此意也。<br />
　　帝钟<br />
　　古之祀神舞者，执铙帝钟，铙之小者耳。<br />
　　气诀<br />
　　道书作炁字。取炁之道，呼吸阴阳之义也。《易略例》曰：命宫而商应，修下而高者降，鼓舞尽神之义也。齐女号而起风，邹衍哭而降霜，吹律而和气至，皆此类也。<br />
　　令牌<br />
　　《周礼》：牙璋以起军旅。汉铜虎符，上圆下方，刻五牙文，若垂露状，背文作一坐虎形，铭其旁曰：如古牙璋作虎符。今召将用令牌，此法也。<br />
　　旛幢<br />
　　《周礼》有旌旄旆谛之属，此其制<br />
　　云傲<br />
　　古者，祭祀有乐，此仿之也。其常高於常，乐全用清声，达於天地。手执者象天乐可游行而奏也。<br />
　　祷疾<br />
　　语曰：子疾病，子路请祷。《尚书》：武王疾，周公立三坛以祷之。<br />
　　睛雨附禳灾<br />
　　古有崇雩之祭，水早之祭也。成汤以身代牺牲而祷於桑林之野。董仲舒《春秋繁露》有请雨止雨法：随日辰造五色龙，各有法式，此不再具。禳火，春秋昭公十八年，宋卫陈郑同日火，子产为火，故大为社被，禳於四方，振除火灾。<br />
　　休粮<br />
　　《孔子家语》曰：食气者，神明而寿；食谷者，智慧而巧；不食者不死。<br />
　　道士<br />
　　孔子曰：士志於道，食者，未足与议也。而耻恶衣恶食者，未足与议者。<br />
　　道书援神契竟<br />
　　<br />

                    </div></div><hr><script charset='utf-8' src='../../js/footer.js'></script></body></html>