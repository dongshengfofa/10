<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法金箓解坛仪' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>金箓解坛仪</center></div><div class='fo'><center>经文出处:来自殆知阁</center><br/><br>
                        <br />
　　经名：。一卷。底本出处：《正统道藏》洞玄部威仪类。<br />
　　<br />
　　法事如式<br />
　　各礼师，存念如法<br />
　　请宣神咒<br />
　　东方<br />
　　东方九炁，始皇青天。碧霞郁垒，中有老人。总校图录，摄炁举仙。<br />
　　南方<br />
　　南方丹天，赤帝玉堂。中有大神，号曰赤皇。上炎流烟，三炁勃光。神仙受命，应会太阳。<br />
　　西方<br />
　　西方素天，白帝七门。金灵皓映，大华流氛。白石峨峨，七炁捆缊。上有始生，皇老大神。总领肺炁，主校九天。检定图录，制召上仙。<br />
　　北方<br />
　　北方玄天，五炁徘徊。中有黑帝，双皇太微。总领符命，仙炼八威。青裙羽，龙文凤衣。上帝所举，制到玉阶。<br />
　　中央<br />
　　中央总灵，黄上天元。始生五老，中黄高尊。摄炁监真，总领群仙。典录玄图，宿简玉文。催运上炁，普告万神。<br />
　　呜法鼓二十四通<br />
　　无上三天玄元始三炁太上老君，召出臣身中三五功曹、左右官使者、左右捧香驿龙骑吏、侍香金童、传言散花玉女、五帝直符直日香官各三十六人出。出者，严装显服，冠带垂缨。关启玄坛土地，方域神真。臣今解坛散席，进愫言功。钦奉其诸丹悃，具载缄誊。愿得太上至真道炁灵宝瑞光下降，流入臣等身中，令臣所启之诚，速达径御至真无极大道三清上圣昊天至尊金阙玉皇上帝御前。<br />
　　请称法位<br />
　　具位臣姓某等今故烧香，皈身皈神皈命，太上十方灵宝自然至真无极大道。臣闻，三箓垂科，五篇着范。茂弘道旨，丕阐玄风。法天像地而肇建坛仪，呼阴召阳而镇安云篆。千真降驾，万圣临轩。斋盟上格於层霄，真驭下临於法席。祈天永命，集福延禧。今则启愿告成，朝修竣事，解坛散席，首过陈情，祇降嘉祥，尊安宗社。金龙起篆，庆圆满於醮功；玉纬流光，降洪厖之景福。所启玄感上彻，径御至真无极大道御前。<br />
　　礼方<br />
　　忏悔<br />
　　臣法众等志心皈身皈神皈命，十方无极大道太上灵宝天尊。恭望洪慈，洞垂巨泽，普降洪恩，以今解席告斋，焚香礼圣。臣闻，经传玉局，玄灵启度厄之仪；教演金科，紫极许祷祈之请。臣等钦奉纶音，崇修金箓，茂集鸿禧，开建兰场，敷杨玄范。虑陟降有乖於密勿，恐存神罔合於精修。兹当解席之期，庸致首愆之祷。恭望四司五帝，特宽宥过之恩；九府三官，诞布涤瑕之泽。功圆果备，地久天长，万愿克从，一诚昭彻。臣等志心稽首，礼谢无上正真三宝。<br />
　　三启<br />
　　三礼<br />
　　起真文<br />
　　重称法位<br />
　　具位臣姓某重诚上启太上无极大道元始天尊，太上道君，太上老君，无上玄老十方灵宝天尊，已得道大圣众，至真诸君丈人，三十六部尊经，玄中大法师，三天大法师，上相上宰、上保上傅、四师五帝，星宫斗府、河汉群真、三界官属，一切威灵。臣等猥以宿缘，恭逢圣运。今则朝修礼毕，奏对仪周。集此良因，上祝皇图天广，圣德日新。睿算齐箕翼之年，中壶固冈陵之寿。宗藩维屏，储嗣延禧。宰输明良、人民乐育。恭愿宸情上达，景贶下临。邦畿懋辑於休征，宗社协符於元吉。臣等遵依科范，启建清坛，赍信质心，法天像地。六朝行道，一念皈真。果满功圆，诸天复位。臣等所佩官舞及临坛效职一切威灵，宣通召命，营卫斋修，并有勋绩。谨为言功，进呈素悃，依格迁赏，特乞慈容。所有表文，谨当宣奏。<br />
　　宣表<br />
　　回将牒<br />
　　焚化<br />
　　十二愿<br />
　　存神烧香<br />
　　香官使者、左右龙虎君、侍香诸灵官，当令臣向来解坛散席之所，自然生金液丹碧芝英方百灵众真，交会在此，香火炉前。上愿十方仙童，玉女接待，兰烟传臣向来所启之诚，速达径御至真无极大道三清上圣昊天至尊金阙玉皇上帝御前。<br />
　　出堂颂<br />
　　下坛，都门外立<br />
　　辞三宝<br />
　　朝修已毕，奏对云周。道冠虚无，恩潭海宇。皇图地久，圣寿天齐。和稽首拜辞、十方道宝。 <br />
　　金童进善，玉女奏功。名挂金牌，经藏宝韫。尊安皇极，庆集邦畿。和稽首拜辞，十方经宝。<br />
　　□锺息响，宝篆消烟。师返太清，福流家国。玄风广布，道化兴行。和稽首拜辞，十方师宝。 <br />
　　愿诸众生，诸恶莫作，众善奉行。不堕业缘，常居盛世。有情含识，同证无为。和稽首拜辞，十方众圣。<br />
　　向来<br />
　　引班，诣静默堂，谢师<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>