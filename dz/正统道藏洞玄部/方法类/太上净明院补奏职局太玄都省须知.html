<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上净明院补奏职局太玄都省须知' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上净明院补奏职局太玄都省须知</center></div><div class='fo'><center>经文出处:来自殆知阁</center><br/><br>
                        <br />
　　经名：。原题高明大使神功妙济真君许放阳释。一卷。底本出处：《正统道藏》洞玄部方法类。<br />
　　<br />
　　高明大使神功妙济真君许旌阳释<br />
　　太玄都省者，乃玉皇上帝专达之府。府有文林、武林二品官。文林掌文章、簿书、礼仪之事；武林掌诛邪杀伐之事；并以行道法人，依功绩叙迁。生曰遥勋，死为正授，此常格也。如生有奇能异绩，名系玄谱，真圣叙用者，常以正授。或以福履叙用者，魂神寄阶，梦判天法。其有宿在鬼神科籍，阴掌天宪，闻聪见明，心与天齐，神与阴会者，正授委任，各有品第。岁有稽考，一岁则入於洞神文堂。<br />
　　－文林<br />
　　知太玄都省使。　太玄都省节察使。<br />
　　太玄副统使。　　太玄使。<br />
　　知太玄都省事。　太玄都省令。<br />
　　太玄都省判令。<br />
　　已上七阶，以上元一品仙官，充受都统大主使。<br />
　　太玄都录。　　　太玄总计。<br />
　　太玄史令。　　　太玄左右典史令。<br />
　　同会太玄都史。　同会太玄左右史。<br />
　　太玄典左史。　　太玄节检。<br />
　　太玄典司主计。　太玄典司佐计。<br />
　　已上十阶，以中元一品仙官，充受省使节令。<br />
　　太玄都主吏。　　　太玄司主吏。<br />
　　太玄直吏。　　　　太玄判吏。<br />
　　太玄典司吏。　　　太玄典吏佐。<br />
　　太玄典司佐吏。　　太玄都典佐。<br />
　　太玄典司通吏。　　同食太玄典吏。<br />
　　太玄稽斡。　　　　太玄都省誊籍。<br />
　　太玄左右司典计最。太玄都太判官。<br />
　　太玄左右判官。<br />
　　已上十五阶，以下元一品仙官，充受都录十司节使。<br />
　　会书太玄都省事。<br />
　　同佥书太玄都省事。<br />
　　已上二阶，谓新入局。<br />
　　－武林<br />
　　太玄都省大总监。　太玄都省少总监。<br />
　　太玄都省监副。　　太玄都省上勾功。<br />
　　太玄都省节制局长。<br />
　　太玄都省大察奸骑吏。<br />
　　太玄都省少察奸骑吏。<br />
　　太玄都省中勾功。太玄都省下勾功。<br />
　　已上十阶，以上元一品仙官充。<br />
　　太文都省上监功。　太玄都省下监功。<br />
　　太玄都省上直。　　太玄都省下直。<br />
　　太玄都省大灵官。<br />
　　太玄都省灵官卫郎。<br />
　　太玄都省灵官佐郎。<br />
　　太玄都省管辖中郎。<br />
　　太玄省管卫中郎。<br />
　　太玄省羽林司卫中郎。<br />
　　已上十阶，以中元一品仙官充。<br />
　　太玄省都干。  　太玄省干局。<br />
　　太玄省指使。　　太玄省总文。<br />
　　太玄省总使。　　太玄省祇应。<br />
　　太玄省门下指使。太玄宣毅卫郎。<br />
　　太玄赞宣丞事。　太玄宣毅卫佐。<br />
　　太玄赞宣丞佐。　太玄都虞候。<br />
　　已上十二阶，以下元一品仙官，充右武林，并隶都录。<br />
　　差使文林，自主史而下，每司一员。差使武林，自上监功而下，每司一员。<br />
　　太玄司局<br />
　　太玄都录。玉清宫内，掌管天下奏事，通昱奏牍、诸仙出身文籍，兼都刑，掌犯死刑籍事。<br />
　　禄等院。掌人物生死事。<br />
　　延生院掌人寿筹事。<br />
　　治职院。掌天下法官考第事。<br />
　　天道院。掌天下修行人事。<br />
　　阳德院。掌天下德事。<br />
　　阴祸院。掌天下恶事。<br />
　　仙鬼院。掌鬼神升迁事。<br />
　　天兵院。掌三界兵马事。<br />
　　根料院。掌人物受用事。<br />
　　罚寿院。掌人枉死事。<br />
　　黑狱院。掌法官罪犯事。<br />
　　仙籍院。掌诸总籍事。<br />
　　通呈院。掌天下奏名事。<br />
　　磨勘院。掌四天磨勘司事。<br />
　　宫庙院。掌天下祭祀事。<br />
　　天雷院。掌天符事。<br />
　　天雨院。掌天下雨泽事。<br />
　　散仙院。掌诸法子出身事。<br />
　　兵局院。掌兵符死亡事。<br />
　　检察院。掌上界神仙功过事。<br />
　　天仙院。掌诸天奏牍事。<br />
　　诸法院。掌十洲三岛事。<br />
　　招文院。掌上降到法律事。<br />
　　刑制院。掌犯死罪刑籍事。<br />
　　延祚院。掌国祚君王名姓事。<br />
　　阳官院。掌阳界人世官事。<br />
　　阴官院。掌阴界地府官事。<br />
　　义成院。掌录天下行孝事。<br />
　　清节院。掌录清节事。<br />
　　照临院。掌五星诸文事。<br />
　　都刑院。掌阳间刑狱事。<br />
　　司命院。掌人物注生事。<br />
　　天枢院都省官格须知<br />
　　一文职<br />
　　此职以行道术、奏牍、行法有功人充。<br />
　　真公。　真伯。　真人。　真官。<br />
　　真佐。　仙伯。　仙官。　仙佐。<br />
　　已上谓之上六职，各有秘字。<br />
　　金銮殿。　五神殿。　定光殿。　太微殿。　紫微殿。<br />
　　已上谓之三等带勋，有曰学士，有曰释文，有曰誊籍。又有秘字使。如曰仁毅之类。<br />
　　乾灵阁。　坤成阁。　天使阁。　会文阁。　中和堂。<br />
　　已上谓之三等阁职，有曰学士，有曰誊籍，有曰释文。<br />
　　明节堂。　明乐园。　会仙园。　瑶池。<br />
　　已上谓之三等圣符，有曰差使，有曰指挥。从此止，谓之破格，并系天符特赐。又有格外，如三清、左右承旨使、大使、玄都官、太微官、紫微宫诸坛等。<br />
　　尚书、学士、释文、誊籍、判官之类。此系上天出出诰。<br />
　　三都御史。玄都、清都、神都。<br />
　　三十二天上相。<br />
　　五部尚书。<br />
　　三十二天判官行坛。<br />
　　五部判官行坛。<br />
　　诸司录事。如七十四司小判官。<br />
　　诸院判官。如驱邪院判官。<br />
　　诸司会书。如同管右判官。<br />
　　押司一百二十阶。如考照押司。<br />
　　已上谓之入调，以年劳有功还转，并系都司注拟奏名，取旨出诰。<br />
　　一武职<br />
　　此职捉杀有功，如伐坛、破庙之类，及生为人名将兖，或系文职於文字有过人降入。<br />
　　将军。统军。领军。使者，将。<br />
　　已上谓之上品五职，各有秘字。如六阶六职。<br />
　　五童君。五童。十方部署。转牒使。<br />
　　已上谓之四等亲兵，又有秘字使，如日控鹤使之类。<br />
　　直剑。直印。直符。直节。直旌。<br />
　　已上谓之五等带宣，皆上有九天字。如文阶圣符。从此止，谓之破格，并系天符特赐。又有格外，如三清、大力君、大力、天丁之类，系上天出诰。<br />
　　四圣指使。三天指使。如五童男已下指使。<br />
　　四圣总文。三天总文。<br />
　　四圣总领。三天门下祗候。<br />
　　三天门下指使。五岳宣毅。<br />
　　城隍赞宣。　　五岳虞候。<br />
　　城隍管界使。散员一百二十阶。<br />
　　太清考照院散员。<br />
　　已上谓之军将，以年劳有功迁转，并系都司注拟奏名，取旨出帖。<br />
　　右在前天职文武等，在生有功，转职遥授，死后正差，供职三等。考功生死，各依次补入。<br />
　　天枢都司诸科律格<br />
　　入官格<br />
　　孝悌忠节，精修行持，阴功阳德，有大勋<br />
　　劳在天地人三界者，随出身，入文武资<br />
　　格。次第升，有见在遥授，有死后超注。<br />
　　秘字格<br />
　　一文职共三品：四字、三字、二字。<br />
　　一武职共三品：六字、四字、三字。<br />
　　已上各以字少为上等，多为下等。<br />
　　秘字验出<br />
　　忠勇才谋孝宣慈惠廉正等平节威义文应妙德武华幽皓素明白清洁肃恭温靖保康交会辉照赫隆寂灵秀爽。<br />
　　已上四十四字，谓之正功。外有破格褒称万万余字，系天上秘字书。<br />
　　死后超度免入狱格<br />
　　一孝行有称。一奉道有常。一秉心直谅。一阴功无敌。一阳德彰明。一好生恶杀。一慈勇温慎。<br />
　　死后入狱沉滞格<br />
　　欺隐负匿。恶行潜密。晦幽罔知。<br />
　　人神莫见。十恶五逆。<br />
　　紫庭真律格<br />
　　清净不污之谓洁。戒慎忧惧之谓勤。欲而未得之谓真欲。贪而未得之谓真贪。取非取，盗非盗，淫非淫，逆非逆，顺非顺，顺逆逆顺，善恶恶善，悔悟学道，谓之上善。矫情非道，谓之大恶。生非其生，杀非其杀。掩善为蔽，隐恶为欺。杀而欲之生者，谓之好生。见而欲之死者，谓之好杀。怨父母者，不可以生；虽生之，亦可以杀。故真孝者不死，至孝者得仙。仙道易，鬼道难。善人之常恶人之伪善，本善。习使之恶，恶非恶，改斯为善。鬼格秘收受上赏，泄慢蒙显戮。以伪劝善曰信，以诚文过曰非。阴祸大，阳祸小。发於心而不露者，罪已彰。为於外而有愧者，罪可恕。无抑人抑人者，必不可以从道。虽夺人夺人者，尚可以行道。<br />
　　天枢都司局<br />
　　天枢都录，系在世活人，管提举会书录事七人。有曹掾七人，承受发放七录事司公事。管元会管兵一万人，召天摄军。<br />
　　第一录事司，相提真人沈佺。<br />
　　第二录事司，茂全真人汪洋。<br />
　　第三录事司，阳明仙佐传受。<br />
　　第四录事司，明救治续真人封休。<br />
　　第五录事司，守分未有仙职胡注。<br />
　　第六录事司，守分未有仙职孔文。<br />
　　第七录事司，守分未有仙职方整。<br />
　　七录事，掌分书七十四公事外，录算司系节员，附第一录司，通七十四司素录。七录事亦系在世活人，名属都司，隐秘不传。<br />
　　第一录事司<br />
　　名会府连录筹司节员二十七司<br />
　　录算司，掌人物主生死都数宜枢关键真人蔡援。<br />
　　延生案，掌增崇寿等玄绛丹霞真人王自。<br />
　　纪功院，掌天下人功德辉腾真人卢藏用。<br />
　　职事司，掌天下法官放第休应真人贾益。<br />
　　天道院，掌天下修行人籍妙德真人吴忱。<br />
　　阴绩寺，掌天下阴德阴祸无为治道真人朱黻。<br />
　　鬼仙案，掌鬼中升仙籍纠察崇灵真人萧史。<br />
　　兵马司，掌三界兵马数日休上元真人欧阳立。<br />
　　根料司，掌人物受用数灵辉子华真人欧阳度。<br />
　　司命案，掌人物注而未生符命保功真人傅元。<br />
　　枉死案掌人物枉死罚寿罚筹龙光真人白敏中。<br />
　　黑狱簿，掌仙官罪犯风乐庄重真人匡休。<br />
　　崇真院，详定纪功院事黄官真人廖立。<br />
　　仙籍院，掌诸仙总籍丹霞真人吴权。<br />
　　详定司掌誊录天下奏牍西华真人吴采。<br />
　　奏事局，掌通呈奏牍北洞真人王乔年。<br />
　　都刑院，掌人间刑狱明分真人皋陶。<br />
　　天枢院，掌阴狱诸处天地狱申呈幽辟真人葛。<br />
　　磨勘司掌四天磨勘事八开真人姜惟。<br />
　　宫庙籍，掌祭祀入典鬼神衮常真人赵奉侯。<br />
　　雷雨案，掌雷雨仙官节府朗野真人萧庄。<br />
　　散仙案，掌诸仙出身文籍宝静真人蹇常。<br />
　　检察院，掌法驾天文及仙女治具最仙真人傅兴。<br />
　　差兵案，掌三界兵符死亡胜败灵德真人郭茂先。<br />
　　检察司，掌上界判官功过清景真人刘真。<br />
　　诸天奏院，掌诸天仙官奏牍文崇治至真人甄善济。<br />
　　诸天奏案，掌三岛十洲奏牍妙应无上真人蔡符。<br />
　　第二录事司<br />
　　名左八司都局<br />
　　检察右司，掌中下界判官籍杜庭真人江真。<br />
　　检察左司，掌五岳奏牍文字阳华真人梁竦。<br />
　　招文院，掌上天降到法律等妙真人裴言。<br />
　　刑制院，掌犯罪死刑籍华阳真人冯垣。<br />
　　延祚司，掌国祚君王名姓素广真人崔纪。<br />
　　阳官院，掌阳界人世官僚清谠真人殷觉。<br />
　　阴官院，掌阴界地府官僚赫曦真人伍奇。<br />
　　柢候典，掌酆都罪死文字瑶康真人黄恍。<br />
　　第三录事<br />
　　名右六司都局<br />
　　义成院，掌录天下忠孝广明真人仇览。<br />
　　清节院，掌录清节之士符会真人黄定。<br />
　　照临寺，掌四夷人物同僚真人欧阳免。<br />
　　广照寺，掌四夷运祚保康真人廖忻。<br />
　　日月司，掌日月奏牍恭和真人仇香。<br />
　　五星院，掌诸星文交光真人士曜。<br />
　　第四第五第六第七录事<br />
　　掌四方二十八宿行到事，名八同承受。七司是正案，一司是节员，共封为真人号。<br />
　　东方第四录事，判官八人，共封清辉真人：<br />
　　羊其。王吉。奉朗。汪觉。张亮。侯甫。牛庆。牛度。<br />
　　南方第五录事，判官八人，共封赫华真人：<br />
　　窦建。万胜。封言。□□。<br />
　　茂中。封真。华简。至相。<br />
　　西方第六录事，判官八人，共封素寂真人：<br />
　　黄文。萧宗。关子明。胡干。<br />
　　胡注。黄万胜。刘知几。刘璋。<br />
　　北方第七录事，判官八人，共封幽灵真人：<br />
　　卢吉光。郭援。王治道。李允中。<br />
　　李黄。曹洪。胡江。胡真。<br />
　　天枢转牒使，掌转送文字付诸司，属都司：<br />
　　总官左控鹤使崔隆。<br />
　　曹司右驭龙使胡德。<br />
　　节员右赤童宝升。<br />
　　洞神职制律格<br />
　　洞神堂，谓之三堂，在中山玄关三便门之东。道君灵宝天尊，受元始天尊之法，既成上道，於此辟堂，为太上老君说法。於诸选之清奇者，实知之有得其位者，须曾为太上发大誓愿，救度群生。如是成道之后，方及己身。有大善惠在於人世，应上帝之心者，名定官。定官，言其官卑而名重。至此者，不再有升黜也。<br />
　　一洞神文郎九品<br />
　　洞神真卿。大学士等。<br />
　　洞神真文。小学士等。<br />
　　洞神真翁。刚定官、修撰官等。<br />
　　右上三品自真翁而上，凡俗不可多得。虽六位真师，称洞神真卿。<br />
　　洞神仙卿。编修官、检讨官等。<br />
　　洞神仙僚。笺翰、节录、抄注、校正、节检。详对已上定官。<br />
　　洞神参议。三都御史、五部尚书、诸天三景、典音等。<br />
　　右中三品诸参议等，入洞神格局，须带洞神参议字。<br />
　　洞神参佐已上自紫微以下司局官，入此局。<br />
　　洞神典事。<br />
　　洞神亚卿已上自参议以下，为丧崇僚带，出下三品也。<br />
　　右下三品<br />
　　一洞神武郎九品<br />
　　洞神总副。洞神侍卫。洞神侍郎。<br />
　　右上三品<br />
　　洞神丞卫。洞神节卫。洞神宣卫。<br />
　　右中三品<br />
　　洞神上卫。洞神中卫。洞神下卫。<br />
　　右下三品<br />
　　一行遣奏格<br />
　　如表奏、行移，并如常式。<br />
　　凡奏状前封面，以黄纸帖事，仍於状前批申发日时。应奏请事，於年月日旁贴乞降付某处。后借印者，亦於此开说。差出者仍贴云：臣今见在某处某月日发向某处。已上用表奏者，亦各准此封面具位臣姓名，状奏谨实封，即谨实封。即折角也。两端用印，无印者，具名书字。封面不贴黄。在外奏者，止贴系机密或急速字。其用札字者，前不具位，不用名，不用年。改状为剖字，事末云：取进止。即直诣通落，不经司属。急速文字，其用榜子，唯不用年，不全幅，不封。如状小书，於默奏时，则面北行事，炉前焚化。<br />
　　保奏如保奏官将传法用<br />
　　具官姓名，臣准令或格，略具合举条例。右臣某，伏睹某官姓名，入意旨。今保举，堪充行云云。如后异同例，依天宪，谨具录奏闻，伏候勑旨。如保人於他处即称仙旨，年月日状奏。<br />
　　单状<br />
　　某司自申状，则具位某事。若无事因者。於此使云右云，谨具申如前，列数事云云。<br />
　　右件状如前云云。某司谨状。若取处分，即云伏候指挥。<br />
　　年月日，具位状。<br />
　　凡有所统摄者，皆用此式。如申东岳之类，仍於状前，贴出申发日时。<br />
　　某司牒某司，某官，某事云云。牒件如前，列数事云云。谨牒。太岁年月日牒。具官书押。<br />
　　凡不相统摄者，行移用此式。诸神牒准此，改某司作某人姓名，不空字。虽统摄，而无申状例及相等，皆用上式。於所辖，而无符贴例者，则曰牒某处或某官，并不空字，年月日，具街书押。<br />
　　凡同所隶，而别职局者，用如天道院关仙籍案之类天枢也。<br />
　　符式<br />
　　某司某事云云。右符某处主者云云。符到奉行。年月日符。具官书押。<br />
　　凡所属用此式，如付社令之类。<br />
　　帖式<br />
　　某司某事云云。右帖某处某官云云。如前列事则之。右件帖云云。<br />
　　年月日帖。<br />
　　具位押。<br />
　　凡差拨神将、治病行事用此，如用引日引。<br />
　　晓示某司某事云云。右告下云云。者别事则云右件云云。<br />
　　年月日晓示。<br />
　　具位押。<br />
　　合用印<br />
　　奏上帝表状用净明院印、上笺词职印。上天行移用太玄省印。九地行移用净明法主印。祈禳超度用道君印。救治差将书符摄召用总监鬼神印。<br />
　　印式<br />
　　印鬼监总　　　　　印之省都玄太<br />
　　　　　 <br />
　　印主法明浄　　　　　印君道<br />
　　　　　　  <br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>