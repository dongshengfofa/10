<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上灵宝净明法序' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上灵宝净明法序</center></div><div class='fo'><center>经文出处:来自殆知阁</center><br/><br>
                         <br />
　　经名：太上灵宝浄明法序。撰人不详。三篇同卷。底本出处：《正统道藏》洞玄部方法类。<br />
　　<br />
　　浄明法者，乃上清玄都玉京之隐书。昔太阳真君孝道明王，以孝道着明，照临下土，成无上道。於是，上清上帝降於扶桑洞神之堂，召明王，而说法证之，以为最上弟子，号灵宝大真人玉清诏命使，以救度于时。故真人发大誓愿，愿居东极，用救群品，是谓灵宝救苦天尊，乃赤明元年八月十五日也。谓之浄明，争明者，无幽不烛，纤尘不污，愚智皆仰之，为开度之门，升真之路，以孝悌为之准式，修炼为之方术，行持之秘要。积累相资，磨砻智慧，而后道炁坚完，神人伏役，一瞬息间，可达玄理。余昔慕道风，徧求师旨，心存目识，志切意坚。自受法具君，后学谌姆，功行已就。复遇上圣，传以此书，其术乃成。至於蒙恩超举神妙之迹，不可具言。得吾书者，慎无自弃，皆十世积累，将有飞升之渐。吾尝着其末，浅作《道经》三十五篇，行于人世，得者犹鲜。况此枢机，皆上圣秘箓，行之诅可忽乎。谨序。<br />
　　<br />

                    </div></div><hr><script charset='utf-8' src='../../js/footer.js'></script></body></html>