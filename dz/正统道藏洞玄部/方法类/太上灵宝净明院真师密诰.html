<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上灵宝净明院真师密诰' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上灵宝净明院真师密诰</center></div><div class='fo'><center>经文出处:来自殆知阁</center><br/><br>
                        灵宝净明院真师密诰<br />
　　经名：灵宝净明院真师密诰。撰人不详。三篇同卷。底本出处：《正统道藏》洞玄部方法类。<br />
　　灵宝净明院真师密诰<br />
　　天枢院录事罗照先，奉真师玉旨，判下浄明院周演教真公等，九祖六亲仙职下落，今具本司契勘到下项：<br />
　　祖讳贤，紫微殿善簿判官。<br />
　　祖讳遵礼，酆都左大判官。<br />
　　祖讳伯通，保命真人。玉皇殿。<br />
　　祖讳瓖，妙应真人。玉清宫。<br />
　　祖讳哲，志孝真人。<br />
　　祖讳敬述，详光真人。<br />
　　祖讳嘉正，志道真人。上清宫。<br />
　　祖讳彦先，普惠真人。上清宫。<br />
　　祖讳涛，太微西度元君。玉清宫。<br />
　　父讳秩，东极保寿元君。玉清宫。<br />
　　邓氏，紫微殿第十一传言。<br />
　　金氏，玉皇殿注生童子。<br />
　　郝氏，浄至仙童。<br />
　　蔡氏，运修仙童。<br />
　　卢氏，度厄仙童。<br />
　　钱氏，道君左传言。<br />
　　盛氏，丹霞会睦元君。<br />
　　王氏，廉肃广修元君。<br />
　　钱氏，忠养华元君。<br />
　　史氏，显道元君。<br />
　　已上并系浄明院法师三人恩及者。尚必法师三代及六亲，未有定夺，谨具呈。<br />
　　太岁己酉三月十五日司记关，昨奉教师位关传到，杨文卿真童，治颠邪瘟痨已安就，平灵应真，依奉祖师真旨，传付后学者，用深黄者染背心，一面书一道，面东取炁三口。<br />
　　咒曰：<br />
　　日出灵光，月映西方。南北二斗，统临纪纲，保我法子，百病消亡。邪魔犯者，立受其殃。<br />
　　符式朱书，掐寅。<br />
　　日存日，月存月，斗口相对，斗罡相对。<br />
　　右取炁，念咒书符。存身为玉皇紫微侍侧。书讫，掐寅，再念七徧勑符。当两乳用二印，当领用一印，象三台背后，左起印七印，象斗罡星，当花字上。<br />
　　神仙辟谷服栢叶方<br />
　　金毛狗脊去毛，白木，天麻，荆芥，苍木洗浄，狭苓各等分。<br />
　　右件捣罗为末，用井花水为丸弹子大。如服时，用一丸，黑豆一升，用水三升三合，将豆并药一处煮，令水乾为度。服时，将豆一撮栢叶，同入口嚼下。如吃尽药豆，则单吃栢叶也。服之一年，身上生毛，长一寸；服二年，身上毛退；服三年，不饥不渴，不寒不热，日行五百里，水上自浮，长生不死也。服时，忌食漆叶、萆麻叶、胡桃叶。<br />
　　灵宝浄明院真师密诰竟<br />
　　<br />

                    </div></div><hr><script charset='utf-8' src='../../js/footer.js'></script></body></html>