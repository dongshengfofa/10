<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法灵宝净明天枢都司法院须知法文' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>灵宝净明天枢都司法院须知法文</center></div><div class='fo'><center>经文出处:来自殆知阁</center><br/><br>
                        <br />
　　经名：灵宝净明天枢都司法院顼知法文。撰人不详。四篇同卷。底本出处：《正统道藏》洞玄部方法类。<br />
　　<br />
　　天枢都录行持法<br />
　　天枢都司者，天门司院上天喉舌之官，总领七十三司、七录事司，谓之七十四司，稽考三界阴阳善恶。文字经法，上下无不关瞥如缘，合系都录七录事之选者。事至自知，此不具说，要在慎守，不得轻泄天机。如有清信弟子，微发露以诱之，则不为漏。如遇之而不劝，问而不答，则为《秘收鬼青律文》。律文曰：泄慢受上赏，秘受蒙显戮。是也。<br />
　　天枢都录养神法<br />
　　早起日出时，望东披衣起坐，存日照顶门，有赤炁自顶门入怀中。有月一输，白炁自怀出，与赤炁合而为丹。其月内赤外黄，如弹子大。以左手执丹，右手恰诀，诀不传。取涌泉一点雪咽之，觉直下丹田，中热是也。<br />
　　又闭炁，存西王母。取银汉之水，以玉瓯阔七寸，深八寸，洗耳洗目，两手恰诀。诀不传。<br />
　　又闭炁，存九州高明大使在右，日直元君在左，灵宝孝道明王乘云在上，以柳枝咒水一玉盂，饮之，味若黄连者是也。此雷炁也。雷炁通心，服之，觉口中一吐，即成雷电飞腾，两手有印。不传。<br />
　　如初觉见诸种龙神，切宜定其志意，待之如熟，则天尊父母，将吏如友契，自然有得；其或自主惊疑，则魂飞荡矣。<br />
　　天枢都录纠察法<br />
　　如遇阳界、阴界官员，掌法不正，即时录奏，仍先缚其神，执其犯罪，事讫放还。合死者。不得过一岁。<br />
　　如遇人物、妖鬼，有为十善王民之害者，驱雷火以击之。其有后嗣，断绝乏祭，须求托化得其实，而王法不及者。<br />
　　如遇仙官、鬼神，有申奏违忤天法，即时申奏，不得容隐。<br />
　　雷符<br />
　　缚神符<br />
　　玉皇文<br />
　　追神符<br />
　　时辰<br />
　　已上诀目心传，不泄非人，若说，祸及九祖九孙。<br />
　　天枢都录心存默咒<br />
　　咒曰：天枢纠察喉舌官，吾是神司第一郎。存神服食日月光，王母赐我银汉浆。明王饮吾玉盂水，服之心志自安康。记语诸司纠察王，不违召请急忙忙。辅佐天法莫疏狂，谨密文字如星霜。如有违戾及私语，吾以汝名奏玉皇。<br />
　　天枢都录传奏法<br />
　　都录职任，如有功已满，即拟三清左右丞。此急宜选择忠孝有道之士，於三十年内奏名，自代奏之得人，即有升真尸解之报，则上受天爵，正入仙宗矣。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>