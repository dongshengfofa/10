<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上七星神咒经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上七星神咒经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，似出於宋元。假托黄老元帝请天老帝君说，念诵七星神咒消灾护国之法。一卷。底本出处：《正统道藏》洞玄部本文类。<br />
　　<br />
　　黄老元帝於上清玉洞紫宸金阙台，问天老曰：下界人民灾祸之由，起乎何也？<br />
　　天老曰：昔混沌未分，元化体一，天地设位，乃见五行巡历天下，察无道之国，观不祥之人，凡处虚域之内，蠢动含生，命系於天，星辰凌犯，彗孛冲破，遂生兵灾，水旱流移，知而逃形，可全自己，逆之遇害，凶衅迭生，黎民死亡，沦沈苦海。 <br />
　　元帝曰：民之所苦，吾岂忍之，何以救拔，免遭起厄难？<br />
　　天老帝君令念七星神咒，禹步微古。。每日面东七徧，可以上消天灾，下散地祸，妖邪蛊魅、魍魉毒精，自消摄伏，远行避路，不敢损害。道人能除错谬之气，续罄竭之年，凡百灾殃，随咒即灭。汝须秘藏金柜，慎勿流传，授非其人，天降刑书。即说咒曰：<br />
　　日出东方，赫赫大光。灵神卫我，庆门立章。禄存拱惠，不云炳刚。把持既济，标摄大匡。未越绝命，故水鬼乡。三元满体，八神作疆。逆吾者死，敢有冲当。黄老律令，急离远方。北神统录，永断不祥。急急如律令。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>