<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上神咒延寿妙经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上神咒延寿妙经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人及时代不详。假托元始天尊说救苦益算法。一卷。底本出处：《正统道藏》洞玄部本文类。<br />
　　<br />
　　尔时，元始天尊救护益算，济人身命疾病苦厄。是时，道君长跪稽首，一心除乱，众恶消灭。甲子将军，生我益筹。天尊所愿，愿得成就。寻声往救，寿算天年。世世不休，流通无碍。符破五虚六耗恶梦妨害，复连咒诅。若能受持此经，不相加害，符保百年。若有年厄月厄，日时众厄，佩符之后，无有厄忌。若能受此经，延年益算，过度灾厄，寿命延长，拔赎年命，簿中断死。文昌宫中，注上生名。六斋十直，甲子庚申，本命八节，诵念是经，魂神澄正，素发还青。身心安定，万愿从心。三河四海，九江八极，诸真人等，仙童玉女，三界地祇，三官九署，一切神明，闻持此经，即为消除一切苦恼，顽逆丑恶无量大罪，轻师调道，秽藉天经，奸邪偷盗，贪利入身，皆蒙释散。日夜六时，诵念是经，五瘟疫毒，永离家门。世上凶魔，奔驰万里，急急如律令。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>