<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上说利益蚕王妙经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上说利益蚕王妙经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人及时代不详。一卷。底本出处：《正统道藏》 洞玄部本文类。<br />
　　<br />
　　尔时，灵宝天尊在浄明国土马迹山中，与诸仙众，及诸真人，百千万众，随从到赤明宫中，大会说法。是时众中有一真人，名日月净，从座而起，端简前进，上白天尊曰：今见世间人民，苦乐不均，衣无所得，将何救济？<br />
　　天尊悯其所请，乃遣玄名真人化身为蠢蛾，口吐其丝，与人收什，教其经络机织，裁制为衣，复以神符镇贴，以断邪魔。<br />
　　真人重告天尊曰：世人所养蚕蛾，为复有何报对？<br />
　　天尊答曰：此身变化之后，经余年岁，复归本身，飞行自在，来往虚空。於是玄名真人告诸世人，其蚕蛾是我之身变化，悯见众生饥寒困苦，故来救济，汝可精心虔敬，不得轻慢，将我抛弃。若生轻慢，当复困苦，若加敬重，得获大富贵，多养多得，少养广收，精心信敬，咸皆欢喜。说是经毕，真仙等众稽首天尊，奉辞而退。<br />
　　竟 <br />
　　<br />

                    </div></div><hr><script charset='utf-8' src='../../js/footer.js'></script></body></html>