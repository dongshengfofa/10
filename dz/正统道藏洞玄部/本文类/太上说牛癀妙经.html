<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上说牛癀妙经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上说牛癀妙经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人及时代不详。一卷。底本出处：《正统道藏》洞玄部本文类。<br />
　　<br />
　　尔时，太上道君与诸仙在七宝林中，大会说法。座中有一真人，名曰普善，端简上白天尊曰：为见浮生计谋活业，养育六畜牛马驹犊，频遭疫疠，不甘水草。痛哉痛哉。惟愿大慈广垂济度。<br />
　　天尊曰：凡世之人不悟禁忌，不看牛癀马厩方位，故犯神杀，致见时气，竟生瘟疫相逼。若欲止禳，须投玄奥。但以吉日洒扫家庭，铺舒宝座，然灯焚香，转诵灵文，禳谢神杀，能消灾祸，涤除时瘟，永不为害。真人普善仰谢玄恩，而作颂曰：<br />
　　天尊恩如海，普救世间人。若要除毒害，莫越大乘经。庶类归心者，国泰物兴荣。其或保牛马，非但犊猪羊。虔诚归大道，圣道必昭彰。殷勤朝元始，福寿保延长。栏圈皆安帖，血畜自成行。唯凭真经力，须赖圣威光。龙神常拥护，蹄角永繁昌。<br />
　　真人说是颂毕，及诸仙众，各各作礼而退。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>