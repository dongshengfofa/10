<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上道君说解冤拔度妙经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上道君说解冤拔度妙经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，似出於唐宋。一卷。底本出处：《正统道藏》洞玄部本文类。<br />
　　<br />
　　尔时，太上道君与诸圣众，在八骞林下，七宝台中，罗列威仪，敷陈道要。怡神默坐，如玉京山。放山宝#1光明，照福堂地狱。见福堂之内，男玄#2善人，快乐无为，逍遥自在。复见诸地狱之中，饿鬼穷魂，以日继夜，受种种苦恼。悉无人形，五体坏烂，饥食猛火，渴饮镕铜，足履刀山，身赞#3铁杖，徧体流血，悲号彻天。是时，会中有一真合#4，名曰广信，从座而起，稽首前进#5，上白道君曰：不审此辈穷魂，生有何咎，而受兹苦？道君日：受诸罪者，在世之时，不敬三光，欺负神理，十恶五逆，不忠不仁，不慈不孝，毁伤物命，杀害众生，福尽寿终，当受斯苦。是时，广信真人心生哀悯，欲其济拔，幸望妙力威光，许令开度。伏蒙道君垂赐金言，广设法要，为诸众生演说是经，名曰《解冤拔罪》，流布於世，利益存亡。若有善男子善女人，一心专志，入静持斋，焚香行道，六时转念是经，吾当随愿保佑其人，使宿世冤雠，乘福超度，幽魂苦爽，各获超升。真人广信欢喜再拜，缕胜因，而作颂曰：<br />
　　伟哉大道君，常普无量功。舟楫生死海，济度超罗酆。<br />
　　罪对不复遇，福报与冥通。用神安可测，赞之焉能穷。<br />
　　是时，广信真人与诸圣众，闻法将毕，各各稽首归依，信受奉行。<br />
　　竟<br />
　　#1 此经与《太上说通真高皇解冤经》同书异名，现两相互校。据《太上说通真高皇解冤经》，『山宝』当作『九色』。<br />
　　#2 据《太上说通真高皇解冤经》，『男玄』当作『男女』。<br />
　　#3 据《太上说通真高皇解冤经》，『身赞』当为『身负』。<br />
　　#4 据《太上说通真高皇解冤经》，『真合』当作『真人』。<br />
　　#5 据《太上说通真高皇解冤经》，『前进』当作『进前』。<br />
　　<br />

                    </div></div><hr><script charset='utf-8' src='../../js/footer.js'></script></body></html>