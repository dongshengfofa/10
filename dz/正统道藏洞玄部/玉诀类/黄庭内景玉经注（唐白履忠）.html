<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法黄庭内景玉经注（唐白履忠）' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>黄庭内景玉经注（唐白履忠）</center></div><div class='fo'><center>经文出处:来自殆知阁</center><br/><br>
                        黄庭内景玉经注<br />
　　经名：黄庭内景玉经注。原题梁丘子注。梁丘子即唐白履忠。三卷。底本出处：《正统道藏》洞玄部玉诀类，参校版本：一、《云笈七签》，收入该书卷十一。二、《修真十书》本。<br />
　　黄庭内景玉经注<br />
　　目录#1<br />
　　黄庭内景玉经诀卷上<br />
　　上清章第一<br />
　　上有章第二<br />
　　口为章第三<br />
　　黄庭章第四<br />
　　中池章第五<br />
　　天中章第六<br />
　　至道章第七<br />
　　心神章第八<br />
　　肺部章第九<br />
　　心部章第十<br />
　　肝部章第十一<br />
　　肾部章第十二<br />
　　黄庭内景玉经诀卷中<br />
　　脾部章第十三<br />
　　胆部章第十四<br />
　　脾长章第十五<br />
　　上睹章第十六<br />
　　灵台章第十七<br />
　　三关章第十八<br />
　　若得章第十九<br />
　　呼吸章第二十<br />
　　琼室章第二十一<br />
　　常念章第二十二<br />
　　治生章第二十三<br />
　　黄庭内景玉经诀卷下<br />
　　隐景章第二十四<br />
　　五行章第二十五<br />
　　高奔章第二十六<br />
　　玄元章第二十七<br />
　　仙人章第二十八<br />
　　紫清章第二十九<br />
　　百谷章第三十<br />
　　心典章第三十一<br />
　　经历章第三十二<br />
　　肝气章第三十三<br />
　　肺之章第三十四<br />
　　隐藏章第三十五<br />
　　沐浴章第三十六<br />
　　#1此目录原无，锯本书正文杯题辑补。<br />
　　黄庭内景玉经诀<br />
　　《黄庭内景玉经》者，一名《太上琴心文》，琴，和也。诵之可以和六府，宁心神，使人得仙也。一名《大帝金书》，扶桑大帝君宫中尽诵此经。以金简刻书之，故日金会。一名《束华玉篇》。东华者，东方诸宫名也，东海青童君所居。其中玉女仙人皆诵泳之。刻玉书之，故为玉篇也。当清斋九十日，诵之万过，使调和三魂，制炼七魄，除去三尸，安和六府，五藏生华，色反婴孩，百病不能伤，灾害不得干。万过既毕，自然洞观鬼神，内视肠胃，得见五藏。其时当有黄庭真人、束华玉女教子之神仙焉。此文不死之道也，子有仙相，得吾此书也。此文罗列一形之神室处，胎神之所在耳。恒诵咏之者，则神室明正，胎真安宁，灵液流通，百关调畅，血髓充缢，肠胃虚盈，五藏结华，耳目聪明，白发还黑，朽齿更生。所以却邪病之纷若者，谓我已得魂精六纬之姓名也，形充神宁而曰欲死不可得也，故日内景黄庭黄庭内景玉经诀为不死之道。受者斋九日，或七日，或三日，然后受之。授者为师，受者奉焉。结盟立誓，期以勿泄。古者盟用玄云之锦九十尺，金简凤文之罗四十尺，金钮九双，以代割发敌血不泄之约。此物是神乡之奇帛，非赤县之所有也。今锦可用白绢，罗可用青布，钮可用金锻，亦足以誓信九天，制告三官矣。皆奉有经之师，散之寒柄，违盟负誓，七祖受考于汤谷河源，身为考鬼於风刀也。汤谷，中山王口诀也。一人受书，得传九人，审视形气，必慈仁忠信耽玄注真者，不毁真正，敬乐神仙，乃可示耳。非其才是为漏泄，谨量可授亦诚难也。又先求感应，推讯虚灵者乃佳也。审可传者，亦将梦以告悟，临时之宜亦玄解于心矣。宣泄之科既重，传之者良为崄墟#1，有黄庭内经之子宁不慎密之哉！《清虚真人口诀》：夫内景黄庭经者，扶桑大帝君之金书，炼真之秘言也。<br />
　　读《黄庭内景经》者，常在别室，烧香洁盛，乃执之也。诸有此经辟百邪。若入山林及空暗之地，心中震怖者，正心向北读内经一过，即神静意平，如与千人同旅而止。能读之万过，自见五藏肠胃，及天下鬼神役使在己。若困病者，心存读之，垂死亦愈。大都忌食六畜、鱼躁、五辛、掩污之事，若脱履之者，沐浴盥漱，烧香於左右，读经一过，百病除也。右小君言，暮外先读《黄庭经》一过乃眠，使人魂魄自制练，得三四过乃佳也。<br />
　　夫万法以人为主，人则以心为宗，无主则法不生，无心则身不立。心法多门，取用非一；有无二体，随事应机。故有凡圣浅深、愚智真假，莫匪心神辩识，运用之所由也。但天下之道殊涂而同归，百虑而一致。从厅入妙，权实则有．二阶；吻边符真，是非同乎一见。有《黄庭内景经》者，束华之所秘也，诚学仙之要妙，羽化之根本。余襞习未周，而观想粗得，裁灵万品，模拟一形。义有四宗，会明七字；指事象谕，内外两言。绌聪瞋体之余，任嘘从咽之暇，舐笔磨墨，辄贻原筮。<br />
　　#1墟：疑当作【峨』。<br />
　　黄庭内景经注卷上<br />
　　梁丘子注<br />
　　黄者，中之色也。庭者，四方之中也。外指事，即天中、人中、地中；内指事，即脑中、心中、脾中。故日黄庭。内者，心也。景者，象也。外象谕即日月星辰云霞之象也，内象谕即血肉筋骨脏腑之象也。心居身内，存观一体之象色，故日内景也。<br />
　　上清章第一<br />
　　上清紫霞虚皇前，<br />
　　三清之境，有玉清、上清、太清，此三清之中，一切大圣之所居也。按《玉纬经》云，上清者，虚皇大道君之所治也。即大道之域，包罗三清。又常朝仪西南方，有太灵虚皇天尊，即元始之本号也。道君欲明作七言之、所，始乎紫霞之官也，亦名紫琼官，亦日紫晨之官。<br />
　　太上大道玉晨君，<br />
　　太上尊之号也。按《本行经》，有元始五老之君号也。玉晨君，即皇老之一号也。<br />
　　闲居药珠作七言，<br />
　　《秘要经》云：仙官中有寥阳之殿，药珠之阙，七映之房，道君在中而说经也。人身备有之也。<br />
　　散化五形变万神，<br />
　　谓集支体，黜聪明，离形去智，同於大通，先本后进，故假神以托用也。夫神者，随感而应者也，故有其数，岂直万乎？<br />
　　是为黄庭日内篇。<br />
　　因中而得名也。<br />
　　琴心三迭舞胎仙，<br />
　　琴，和也；迭，积也。存三丹田，使和积如一，则胎仙可致也。胎仙，胎息之仙也，犹胎在腹中有气而无息。<br />
　　九气映明出霄问，<br />
　　三田之中，有九气炳焕，无不烛也。《大洞经》云：三丹田及三元、三洞房，合为九官，官中有天皇九魄变为阳陌九气，化为九神也。<br />
　　神盖童子生紫烟，<br />
　　观照存思，假目为事。下文云眉号华盖覆明珠。华盖即神盖，谓眉也。明珠，目童子也。紫烟，目精妙之气。<br />
　　是曰玉书可精研。<br />
　　文因述始，专则能通。<br />
　　咏之万过升三天，<br />
　　精备神充，名上三清。<br />
　　千灾以消百病痊，<br />
　　精神具则灾病自消。<br />
　　不惮虎狼之凶残，<br />
　　元残伤也。<br />
　　亦以却老年永延。<br />
　　此一章都说黄庭之道也。<br />
　　上有章第二<br />
　　上有魂灵下关元，<br />
　　上魂天分也，形，关元有质一如后说。下关地分也。魂灵无人法天地，形象具之。<br />
　　左为少阳右太阴，<br />
　　左束右西，卯生酉杀。<br />
　　后有密户前生门，<br />
　　前南后北。密户后二窍，言隐密也。生门前七窍，言藉以生也，合为九窍也。<br />
　　出日入月呼吸存。<br />
　　日月者，阴阳之精也。左出右入，身有阴阳之气。出为呼气，入为吸气，呼吸之问，心当存之。《上清紫文》云：心存日月，坐立任所便是也。<br />
　　元气所合列宿分，<br />
　　元气，一也。使心与道一合。存日月星辰辉光，照耀罗列，一身分明，与天地合也。<br />
　　紫烟上下三素云。<br />
　　紫烟是目精之气。存见三丹田中，上下俱有白气，白气流通一体。又云：目光有紫青绛三色，为三素云。仙经云：云林夫人咒日：目童三云，两目真君。<br />
　　灌溉五华植灵根，<br />
　　素云之气，在江为玉液，存咽之以灌五华。五华者，五脏之英华。灵根，命根植生。<br />
　　七液洞流冲庐间，<br />
　　七窍之液，上下周流，上流日冲，下流日回。庐，额庐之问明堂中。<br />
　　回紫抱黄入丹田，<br />
　　内象谕也。脾气黄，目气紫，七液周流，抱黄回紫，出入呼吸，俱入丹田。丹田有三所，灵命之根也。按《大洞经》云，眉问却入三分为双田一，入骨际三分为台阙，左为青房，右为紫户，二神居之。眉问却入一寸为明堂官，左明童真君，右明女真官，中明镜神君。眉问却入二寸为洞房，左元英君，右白元君，中央黄老魂。眉问却入三寸为丹田官，亦名泥丸官，左有上元赤子君，右有帝卿君。又却入四寸为流珠官，有流珠真神居之。又却入五寸为玉帝官，有玉清神母居之。又当明堂上一寸为天庭官，有上清神女居之。又洞房直上一寸为极真官，太极帝妃居之。又丹田直上一寸为丹玄官，有中黄太一君居之#1。又流珠直上一｀寸为太皇官，太上君居之。男为雄一，女为雌一，雄雌二神，男女并可兼修之。<br />
　　幽室内明照阳门。<br />
　　幽隐之室，内自思存，心目明鉴，燎如日月。夫神者，无方之谓也。心识无方，存之则有，遣之则亡。<br />
　　口为章第三<br />
　　口为玉池太和官，<br />
　　口中津液为玉液，一名醴泉，亦名玉浆，贮水为池，百节调柔，五脏和适，皆以口为＇官主也。一本有作太和官，於文韵不便也。《大洞经》云，心存胃口有一女子，婴兄形，无衣服，正立胃管，张口，承注魂液，仰吸五气，当即漱满口中内外津液，满口咽之，遣直入玄女江中。五过毕，叩齿三通，微咒日：玉清高上，九天九灵，化在玄女，下入胃清。金和玉映，心开神朗，服食日精，金华充盈。<br />
　　漱咽灵液灾不干，<br />
　　灵液真气，邪不干正。<br />
　　体生光华气香兰，<br />
　　不食五谷，无秽滓也。<br />
　　却灭百邪玉炼颜，<br />
　　肌肤若霜雪，绰约若处子。<br />
　　审能修之登广寒。<br />
　　广寒，北方仙官之名。又云山名，亦、尸广霞。《洞真经》云，冬至之日，月伏於广寒之官，其时育养月魄於广寒之池，天人探青华之林条，以拂日月光也。<br />
　　昼夜不寝乃成真，<br />
　　勤修静定，则为真人。<br />
　　雷呜电激神泯泯。<br />
　　泯泯，取平声读。调神理气，精魄恬愉。虽遇震雷而不惊慑。又日：雷呜#2电激为叩齿。叩齿存思，乃是神用，不得言泯泯。<br />
　　黄庭章第四<br />
　　黄庭内人服锦衣<br />
　　黄庭内人谓道母，黄庭真人谓道父，人身备有之。锦衣具五色也，五脏之真气也，三庭之中备有之。<br />
　　紫华飞裙云气罗，<br />
　　《十方经》云：高上玉皇衣文明飞云之裙，即神仙之所服也。<br />
　　丹青绿条翠灵柯，<br />
　　五色杂气，共生枝条，仙衣之饰。<br />
　　七萝玉钥闭两扉，<br />
　　外象谕也。七窍开阖之以道，不妄开也。萝，钥之饰也。存神叉闭目，故名日闭两扉。<br />
　　重扉金关密枢机。<br />
　　金，取坚刚也。老子云，善闭者，元关挞而不可开，言养生者善守精神，不妄泄也。<br />
　　玄泉幽阙高崔巍，<br />
　　玄泉，口中之液也醴泉，一名玉液，如浆，一日玉泉，一名一名玉津，一名玉浆。两眉间为阙庭，两肾问为幽阙。如门之左右，象魏中问阙然为道。肾在身中，故日幽阙也。据肾在五脏之下而云高者，形伏存神，即在丹田之上，故言高也。<br />
　　三田之中精气微，<br />
　　内指事也。丹田之中，神气变化，感应从心，非有非无，不可为色象。从赢入妙，叉其有系。故以气言之，气以心为主，因主立象，至精至微，不可数求也。《道机经》云：天有三光日月星，人有三宝三丹田。三丹田中气，左青右黄，上白下黑也。<br />
　　娇女窈窕翳霄晖，<br />
　　《真诰》云：娇女，耳神名，言耳聪朗彻明，掩玄晖也。<br />
　　重堂焕焕明八威，<br />
　　重堂，喉咙名也。一日重楼，一日重环。本经云：绛宫重楼十二级。绛官，心也。喉咙在心上，故日重堂。喉咙者，津液之路，流通上下，滋荣一体，焕明八方。八卦之神日八威也。<br />
　　天庭地关列斧斤，<br />
　　两眉闲为天庭。紫微夫人祝日：开通天庭，使我长生。列斧斤，言勇壮。<br />
　　灵台盘固永不衰。<br />
　　心为灵台，言有神灵居之。静则守一，动则存神，神具体安，不衰竭矣。<br />
　　中池章第五<br />
　　中池内神服赤珠，<br />
　　胆为中池，舌下为华池，小腹胞为玉池，亦三#3池之通名。胆部日龙旗横天掷火铃。赤珠者，火铃之服。<br />
　　丹锦云袍带虎符，<br />
　　丹锦云抱，心肺之色也。在胆之上，故日云袍。符，命符也。《九真经》云：皇老君佩玄龙神虎符，带流金之铃，并道君之服也。<br />
　　横津三寸灵所居，<br />
　　内指事也。脐在胞上，故日横津。脐下三寸为丹田，真人赤子之所居也。<br />
　　隐芝翳郁自相扶。<br />
　　谓男女之形体也。隐翳交合，自然之道。．按《内外神芝诀》云，五脏之液为内芝。内芝，则隐芝也。又云，隐，奥者也。<br />
　　天中章第六<br />
　　天中之岳精谨修，<br />
　　天中之岳，谓鼻也。一名天台。《消魔经》云：鼻欲数按其左右，令人气平，所谓概灌中岳，名书帝录。<br />
　　灵宅既清玉帝游，<br />
　　面为灵宅，一名尺宅，以眉目鼻口之所居，故为宅也。修之清通则神仙矣。《洞神经》日：面为尺宅。字或作赤泽。<br />
　　通利道路无终休。<br />
　　《太素丹景经》曰：一面之上，常欲两手摩拭之，高下随形不休息，则通利耳目鼻之气豚。<br />
　　眉号华盖覆明珠，<br />
　　明珠，目也。<br />
　　九幽日月桐空无，<br />
　　《五辰行事诀》云：眉上直入一寸为玉当紫阙，左日右月。又《玉历经》云：太清上有五色华盖九重，人身亦有之，当存目童如日月之明也。<br />
　　宅中有真常衣丹，<br />
　　真谓心神，即赤城童子也，亦名真一，亦名赤子，亦名子丹，亦名真人。心存见之，常存目前，与心相应。衣丹，象心气赤色也。<br />
　　审能见之无疾患。<br />
　　元阳子日：常存心神，则无病也。<br />
　　赤珠灵裙华情柴，<br />
　　玄膺之象色。外谕也。<br />
　　舌下玄膺生死岸。<br />
　　内指事。玄膺者，通津液之岸也。<br />

                    <br>
                        　　本经云：玄膺气管受精府。<br />
　　出清入玄二气焕，谓吐纳阴阳二气，焕然着明也。<br />
　　子若遇之升天汉。<br />
　　人能善遇吐纳之理，则成天仙矣。<br />
　　至道章第七<br />
　　至道不烦决存真，<br />
　　专心则至。<br />
　　泥丸百节皆有神。<br />
　　神者，妙万物而为言。因象立名则如下说。<br />
　　发神苍华字太元，<br />
　　白与黑谓之苍。最居首上，故日太元。<br />
　　脑神精根字泥丸，<br />
　　丹田之官，黄庭之舍，洞房之主，阴阳之根。泥丸，脑之象也。<br />
　　眼神明上字英玄，<br />
　　目谕日月，在首之上，故日明上。英玄，童子之精色也。内指事也。<br />
　　鼻神玉垄字灵坚，<br />
　　玉垄之骨，象玉也。神气通天，出入不竭，故日灵坚。<br />
　　耳神空闲字幽田，<br />
　　空闲幽静，听物则审。神之所居，故日田也。<br />
　　舌神通命字正伦，<br />
　　理咽以舌，性命得正其五味，各有伦理。<br />
　　齿神愕锋字罗千。<br />
　　牙齿坚利，如剑愕刀锋，摧罗众物而食之者也。<br />
　　面之神宗泥丸<br />
　　脑中丹田，百神之主。<br />
　　泥丸九真皆有房<br />
　　《大洞经》云：三元隐化，三三如九，故有三丹田，三九二十七，神气相和，则成三官。又有三洞房，合上三元为九官。中有九真神人当存之。亦谓天皇九魄，变成九气神，各居一洞房。<br />
　　方圆一寸处此中，<br />
　　房有一寸，故脑有瓣也。<br />
　　同服紫衣飞罗裳。<br />
　　九真之服，皆象气色。飞，犹轻也。<br />
　　但思一部寿无穷，<br />
　　存思九真，不死之道。<br />
　　非各别住俱脑中，<br />
　　丹田之中，众神所居。<br />
　　列位次坐向外方，<br />
　　神绕丹田而外其面，以杆不祥。《八素经》云：真有九品，向外列位，当上真上向，高真南向，太真东向，神真西向，玄真北向，仙真东北向，天真东南向，灵真西南向，至真西北向，夫真者，不视而明，不听而聪，不言而正，不行而从。<br />
　　心神章第八<br />
　　心神丹元字守灵<br />
　　内象谕也。心为脏腑之元，南方火之色，栖神之宅，故曰守灵也。<br />
　　肺神皓华字虚成，<br />
　　肺为心之华盖。皓，白也，西方金之色，肺色白。其质轻虚，故日虚成色。<br />
　　肝神龙烟字含明<br />
　　肝位木行，东方青龙之色也。於藏主目。日出束方，木生火，故曰含明。<br />
　　翳郁导烟主浊清，<br />
　　翳郁，木象也。得火而烟生，得阳而气生。清则目明，浊即目暗。有别本无此一句。<br />
　　肾神玄冥字育婴，<br />
　　肾属水，故日玄冥。肾精为子，故日育婴也。<br />
　　脾神常在字魂停，<br />
　　脾，中央，土位也，故日常在，即黄庭之官也。脾磨食消，神康力壮，故曰魂停。<br />
　　胆神龙曜字威明。<br />
　　胆色青黄，故日龙曜。主於勇捍，故曰威明。外取东方青龙雷震之象者也。<br />
　　六府五脏神体精，<br />
　　资保一身，废一不可，故日神体精。心、肝、肺、肾、脾为五脏，胆、胃、大肠、小肠、膀胱、三焦为六腑。所言腑者，犹府邑之府，取中受物之义，故日腑也。脏者，各是一质，共藏於身，故谓之脏也。言三焦者多矣，而未的其真。盖心肝肺三脏之上、系管之中为三焦。《中黄经》云：肺首为三焦，当指其所也。又据五方之色，脾为中黄，应为五脏之主，而今共以心为主者，何也？答日：心居脏中，其质虚受也。夫虚无者，神识之体，运用之源，故遍方而得其主，动用而获其神，不可以象数言，不可以物类取。<br />
　　皆在心内运天经，<br />
　　五脏六腑各有所司，皆有法象。同天地，顺阴阳，自然感摄之道，故曰运天经也。<br />
　　昼夜存之自长生。<br />
　　依上五神服色，思存不拾，不死之道也。仙经日：存五脏之气，变为五色云，常在顶上，覆荫一身，日居於前，月居於后，左青龙，右白虎，前朱雀，后玄武，即去邪长生之道也。<br />
　　肺部章第九<br />
　　肺部之官似华盖，<br />
　　金官也，肺在五脏之上。四垂为字也。<br />
　　下有童子坐玉阙，<br />
　　童子名皓华，肺形如盖。故以下言之玉阙者，肾中白气，上与肺连也。<br />
　　七元之子主调气，<br />
　　元阳子日：七元之君，负甲持符，辟除凶邪，而布气七窍，主耳目聪明。七元，七窍之元气也。<br />
　　外应中岳鼻脐位。<br />
　　中岳者，鼻也，又为脐也。脐为昆仑之山，鼻为七气之门。位，犹主也。<br />
　　素锦衣裳黄云带，<br />
　　素锦衣裳，肺膜之色也。黄云带者，肺中之黄脉，蔓延罗络有象云气。<br />
　　喘息呼吸体不快，<br />
　　有时而然。<br />
　　急存白元和六气，<br />
　　白元君主肺官也。《大洞经》云：白元君者，居洞房之右是也。<br />
　　神仙久视无灾害，<br />
　　邪不干正。<br />
　　用之不已形不滞。<br />
　　常存此道，形气华荣至诚，感神之所致也。<br />
　　心部章第十<br />
　　心部之宫莲含华，<br />
　　火官也。心脏之质，象莲华之未开也。<br />
　　下有童子丹元家，<br />
　　心神丹元字守灵。神在心内，而云下者，据华盖而言。<br />
　　主适寒热荣卫和，<br />
　　寒热，阴阳静躁之义也。人当和适，以营卫其身。《老子》云：躁胜寒，静胜热，清静以为天下正。<br />
　　丹锦飞裳披玉罗，<br />
　　象心脏之色也。有肺之白气，象玉罗。<br />
　　金铃朱带坐婆娑。<br />
　　金铃，内药之象。朱带，血咏之象。坐婆娑者，言神之安静也。《九真经》云：黄老君带流金之铃，仙服也。<br />
　　调血理命身不枯，<br />
　　心安体和，则无病夭。<br />
　　外应口舌吐五华，<br />
　　心主口舌，吐纳五脏之液，辫识五行之味，故言外应。<br />
　　临绝呼之亦登苏，<br />
　　有病厄当存丹元童子朱衣赤冠，以救护之也。<br />
　　久久行之飞太霞。<br />
　　常修此道，能获飞仙。<br />
　　肝部章第十一<br />
　　肝部之宫翠重裹，<br />
　　木官也，肝色苍翠，大小相重之象也。<br />
　　下有青童神公子，<br />
　　肝，束方木位，主青。故曰：青童左位为公子。公子，一名含明。上有华盖，故曰下。<br />
　　主诸关镜聪明始，<br />
　　於时主春，青阳之本始於窍主目，五行之关镜也，故日聪明之始。<br />
　　青锦披裳佩玉铃，<br />
　　青锦，肝之色。玉铃，白豚垂之象也。《升玄经》云：三天玉帝，带火玉之佩。《素灵经》云：灵耀君衣青锦单裳。皆神仙之服也。<br />
　　和制魂魄津液平，<br />
　　内指事也。束春和煦，万物生成。<br />
　　外应眼目日月清。<br />
　　肝位属眼，象日月明。<br />
　　百病所锺存无英，<br />
　　左为无英，肝神在左，故存之。有本为无英。无英者，物生之象也。<br />
　　同用七日自充盈，<br />
　　五脏兼存，故言同用。七日为一竟。一竟，一复也。故《周易》日七日来复是也。<br />
　　垂绝念神死复生，<br />
　　存念青衣童子形。如上说。<br />
　　摄魂还魄永无倾。<br />
　　《太微灵书》云：每月三日、十三日、二十三日夕，三魂弃身游外，摄之者当仰眠，去枕伸足，交手心上，暝目，闭气三息，叩齿三通，存心中有赤气如鹞子从内出於咽中，赤气转大覆身变成火，以烧身使匝，觉体中小热，呼三魂名日爽灵、胎光、幽精，即微咒日：太微玄官，中黄始青。内炼三魂，胎光安宁。神宝玉室，与我俱生。不得妄动，鉴者太灵。若欲飞行，难诣上清。若有饥渴，得饮玄水玉精。又每月朔、望、晦日，七魄流荡，交通鬼魅。制检还魄之法，当此夕仰眠伸足，掌心掩两耳，令指相接於项上，闭息七遍，叩齿七通，心存鼻端白气如小豆大，须突渐大，冠身上下九重，气忽变成两青龙在两目中；两白虎在两鼻孔中，皆向外；朱乌在心上，向人。苍龟在左足下；灵蛇在右足下；两玉女着锦衣，手把火光，当两耳门。毕，咽液七过，呼七魄名日：尸狗、伏矢、雀阴、吞贼、非毒、除秽、臭肺。即微咒曰：素气九回，制魄邪奸。天默守门，娇女执关。炼既和柔，与我相安。不得妄动，看察形源。若有饥渴，听饮月黄日丹。<br />
　　肾部章第十二<br />
　　肾部之官玄关圆，<br />
　　水官也。玄关圆者，肾之形状也。玄，水色。内象论也。<br />
　　中有童子冥上玄，<br />
　　肾为下玄，其神玄冥，字育婴。心为上玄。上玄幽远，气与肾连，故言冥上玄。<br />
　　主诸六府九液源，<br />
　　五肤六腑，九液交连，百豚通流，废一不可。六腑如上说。九液，九窍之津液。<br />
　　外应两耳百液津，<br />
　　肾官主耳，气衰则聋。阴阳和合，血液流通。<br />
　　苍锦云衣舞龙幡。<br />
　　苍锦，肾色之象也。云衣，肾膜之象也。龙幡，青豚之象也。《九真经》云：道君服青锦，衣苍华之裙也。<br />
　　上致明霞日月烟，<br />
　　肾气充足，耳目聪明，阴阳不衰。外象论也。<br />
　　百病千灾急当存，<br />
　　元阳子日：寒暑相生，男女相成。肾中二神常衣青，左男戴日，右女戴月，存想见之，则永无灾息者也。<br />
　　两部水王对生门，<br />
　　肾脏双对，故日两部。肾官水王，则化为赤子，故日对生门。<br />
　　使人长生升九天。<br />
　　赤子化为真人而升九天。九天者，谓九气青天，其气主生者也。<br />
　　黄庭内景玉经注卷上竟<br />
　　#1『之』字原空缺，据文义文例补。<br />
　　#2雷呜：此字原漫德，据《太上黄庭内景玉经》补。<br />
　　#3三：原作『二』，据文义改。<br />
　　梁丘子注<br />
　　脾部章第十三<br />
　　脾部之宫属戊己，<br />
　　土官也。戊己，中央之辰也。<br />
　　中有明童黄裳裹，<br />
　　明童谓魂停。黄裳，土之色。<br />
　　消谷散气摄牙齿，<br />
　　脾为五脏之枢。脾磨食消，全。齿为罗千，故摄牙齿。<br />
　　是为太仓两明童，<br />
　　太仓，脾府。此明童谓脾神，康。<br />
　　坐在金台城九重，<br />
　　注念存思，神状当然。<br />
　　方圆一寸命门中。<br />
　　即黄庭之中，丹田之所也。<br />
　　主调百谷五味香，<br />
　　口中滋味，脾磨之所致也。<br />
　　辟却虚赢无病伤，<br />
　　内指事也。食消故也。<br />
　　外应尺宅气色芳，<br />
　　尺宅，面也。饥饱虚赢，形乎面色。<br />
　　光华所生以表明，<br />
　　示知虚实。<br />
　　黄锦玉衣带虎章，<br />
　　脾主中。黄谓黄庭真人服锦衣也。《玉清隐书》云，太上道君佩神虎大章也。<br />
　　注念三老子轻翔，<br />
　　三老谓元老、玄老、黄老之君也。念脾中真人，自然变化。子，谓受黄庭之学。<br />
　　长生高仙远死殃。<br />
　　庄子日：方生方死，方死方生；方可方不可，方不可方可。以此而谈，其理均也。故长生者不死，寂灭者不生。不死不生，则真长生；不生<br />
　　不死，则真寂灭，何死殃之所及也？<br />
　　胆部章第十四<br />
　　胆部之宫六腑精，<br />
　　胆、胃、大肠、小肠、膀胱、三焦，为六腑也。《太平经》云：积清成精。。故胆为六腑之精也。<br />
　　中有童子曜威明，<br />
　　文#2云：胆神龙曜，字威明。勇捍之义也。<br />
　　雷电八振扬玉旌，<br />
　　八方雷震，有威怒之象也。玉旌，刚气之色也。<br />
　　龙旗横天掷火铃。<br />
　　胆，青龙之色。旌旗，威战之具也。火铃者，胆边肉珠之象也。怒则奋张，故言掷也。<br />
　　主诸气力摄虎兵，<br />
　　胆力互用，主於捍难，故摄虎兵。<br />
　　外应眼童鼻柱问，<br />
　　内指事也。心之喜怒，形於眉目之问。<br />
　　脑发相扶亦俱鲜，<br />
　　人之震怒，发上冲冠。<br />
　　九色锦衣绿华裙，<br />
　　青锦，束方九气之色也。绿华裙，胆膜之象。<br />
　　佩金带玉龙虎文，<br />
　　胆神威明之服饰也。<br />
　　能存威明乘庆云，<br />
　　内象喻也。思存胆神不倦则仙道可政也。<br />
　　役使万神朝三元。<br />
　　三元道君，各处三清之上，诸天神仙并朝宗之致也。<br />
　　脾长章第十五<br />
　　脾长一尺掩太仓，<br />
　　太仓，胃也。《中黄经》云：胃为太仓君。元阳子日：脾正横在胃上也。<br />
　　中部老君治明堂，<br />
　　脾，黄庭之官也，黄老君之所治。上应明堂，眉问入一寸是也。<br />
　　厥字灵元名混康，<br />
　　脾磨食消，内外相应，大肠为胃之子，混元而受纳之康安。<br />
　　治人百病消谷根，<br />
　　胃管荣华，则无疾伤。<br />
　　黄衣紫带龙虎章，<br />
　　脾居胃上，故日黄衣也。紫带龙虎章，胃络之象。<br />
　　长精益命赖君王。<br />
　　太仓混康，为君为王。<br />
　　三呼我名神自通，<br />
　　思胃腑之神，则心虚洞鉴也。<br />
　　三老同坐各有朋，<br />
　　上元老君居上黄庭官，与泥丸君、苍华君、青城君及明堂中君臣#3、洞房中父母及天庭真人等共为朋。又中玄老君居中黄庭官，与赤城童子丹田君、皓华君、含明君、英玄君、丹元真人等为朋也。下黄老君居下黄庭官，与太一君、魂停君、灵元君、太仓君、丹田真人等为朋也。常存三老和合，百神流通，部位营卫，无有差失也。<br />
　　或精或胎别执方，<br />
　　《玉历经》云：下丹田者，人#4命之根本，精神之所藏，五气之元也。在脐下三寸，附着脊，号为赤子府。男子以藏精，女人以藏胎。主和合赤子，阴阳之门户也。其丹田中气，左青右黄，上白下黑。<br />
　　桃孩合延生华芒。<br />
　　桃孩，阴阳神名，亦日伯桃。《仙经》曰：命门脐官中有大君，名桃孩，字合延，衣朱衣，紫#5芙蓉冠，暮外存之，六甲、六丁来侍人也。生华芒，谓阴阳之气不衰也。<br />
　　男女徊九有桃康，<br />
　　男女合会，必存三丹田之法。桃康，丹田下神名，主阴阳之事#6。徊三为九，故日徊九。《大洞真经》云：三元隐化，则成三官。三官中有九神，谓上中下，三元君、太一、公子、白元、无英、司命、桃康，各有官室，故日有桃康。<br />
　　道父道母对相望，<br />
　　阴阳两半成一，故日相望。<br />
　　师父师母丹玄乡，<br />
　　道为宗师，阴阳之主也。丹玄乡，谓存丹田法也。<br />

                    <br>
                        　　可用存思登虚空，<br />
　　学仙之道。<br />
　　殊途一会归要终。<br />
　　合三畎为一，散一以为三，此道之要也。《玄妙内篇》云：兆欲长生，三一当明。<br />
　　闭塞三关握固停，<br />
　　文云：口为天关精神机，手为人关把盛衰，足为地关生命扉。又脐下三寸为关元，亦日三关，言固精护气，不妄施泄。<br />
　　含漱金醴吞玉英，<br />
　　金醴、玉英，口中之津液。《大洞经》云：服玄根之法，心存胃口有一女子，婴儿形，元衣服，正立胃管，张口承注魂液，仰翕五气，当漱满口中内外津液，满口咽之，遣入玄女口中。五过毕，叩齿三通，咽液九过也。<br />
　　遂至不死三虫亡，<br />
　　《洞神诀》云：上虫白而青，中虫白而黄，下虫白而黑。人死则三虫出为尸鬼，各化为物，与形为殃，击之冲破也，其余众虫，皆随尸而亡。故学仙者精馑，备於五情之气，然后服食药物以去三虫。又云：上尸彭珊，使人好滋味，嗜欲凝滞；中尸彭质，使人责财宝，好喜怒；下尸彭矫，使人爱衣服，耽侄女色。亦名三毒。<br />
　　心意常和致欣昌。<br />
　　道通无碍。<br />
　　五岳之云气彭亨，<br />
　　五脏之气为五岳之云。彭亨，流通元拥之称也。<br />
　　保灌玉庐以自偿，<br />
　　玉庐，鼻庐也，言三虫既亡，真气和洽，出入玄牝，绵绵不绝，故日自偿。<br />
　　五形完坚无灾殃。<br />
　　五体、五脏，自然相应故也。<br />
　　上睹章第十六<br />
　　上睹三元如连珠，<br />
　　三元谓三光之元，日月星也，非指上中下之三元也。<br />
　　落落明景照九隅，<br />
　　三光在上而下烛九隅。九隅，九方也。言常存日月，洞照一身也。<br />
　　五灵夜烛焕八区，<br />
　　五灵，谓五星也。炳焕罗列一身，常能存之，则与天同休也。<br />
　　子存内皇与我游，<br />
　　大道无心，有感则应。<br />
　　身披凤衣衔虎符，<br />
　　仙官之服御者。<br />
　　一至不久升虚元。<br />
　　一者，无二#7之称也。学道专一，与虚同体，则神仙可致也。《庄子》云：人能知一万事毕。<br />
　　方寸之中念深藏，<br />
　　方寸之中，谓下关元，在脐下三寸，方圆一寸，男子藏精之所。言馑闭藏之。<br />
　　不方不圆闭牖窗，<br />
　　方静圆明#8，不动不静；但当杜塞，不妄泄也。<br />
　　三神还精老方壮，<br />
　　还精神於三田，则久寿延年也。<br />
　　魂魄内守不争竞。<br />
　　魂阳魄阴，各得其一，故《易》日：一阴一阳之谓道。<br />
　　神生腹中衔玉当，<br />
　　腹心内明，口吐珠玉。按《五神行事诀》云：两眉问直入一寸－为玉当紫阙。窃观文意，未应是此也。<br />
　　灵注幽阙那得丧，<br />
　　存神守一，无横夭也。<br />
　　琳条万寻可荫仗，<br />
　　外象谕也。琳条，玉树。万寻，高远家。身形伺真，则神明之所庇荫者也。<br />
　　三魂自宁帝书命。<br />
　　真道既成，名书帝镰。<br />
　　灵台章第十七<br />
　　灵台郁蔼望黄野，<br />
　　灵奎，心也。谓心专一存见黄庭。黄庭，即黄野也。<br />
　　三寸异室有上不，<br />
　　三丹田上、中、下三处各异，每室方圆一寸，故云三寸。今人犹谓心为方寸，即一所。<br />
　　问关营卫高玄受，<br />
　　三田之问，各有问关。营卫分部，至高至玄。心当受以存念之也。<br />
　　洞房紫极灵明#10户。<br />
　　《大洞经》云：两眉问直上却入三分，为守寸双田。入骨际三分，有台阙明堂。正深七分，左为青房，右为紫户。却入一寸为明堂官，左有明童真君，右有明女真官，中有明镜神君。却入二寸为洞房，左有元英君，右有白元君，中有黄老君。却入三寸为丹田官，亦名泥丸官，左有上元赤子，右有帝卿君。却入四寸为流珠官，有流珠真神居之。却入五寸为玉帝官，有上清神母居之。其明堂上一寸为天庭官，上清真女居之。洞房上一寸为极真官，太极帝妃居之。丹田上一寸为玄丹官，中黄太一真君居之。流珠上一寸为太皇官，太上真君居之。故日灵门户也。<br />
　　是昔太上告我者，<br />
　　我者，扶桑太帝君自谓也。言我道成，承昔道君授以黄庭之衍也。言此道不远，止在#11丹田，故即言是昔也。<br />
　　左神公子发神语，<br />
　　据《大洞经》，左有元英。此云公子，亦互言耳。发神语者，用心专一，则教之以道。<br />
　　右有白元并立处，<br />
　　右为学道者之侍。<br />
　　明堂金匮玉房问，<br />
　　皆上元之官。释如下说也。<br />
　　上清真人当吾前。<br />
　　上元部神，想在天庭之际。<br />
　　黄裳子丹气频烦，<br />
　　谓中斗兀童子处於赤城。频烦，气盛不衰竭。<br />
　　借问何在两眉端？<br />
　　明堂之前。<br />
　　内侠日月列宿陈，<br />
　　《五长行事诀》云：太上真人招五辰於洞房，南极元君受传。每夜半坐外，心存西方太白星在两眉问，直上一寸，入一寸为玉当紫阙，左日右月。又次存北方辰星在帝乡玄官，在发际下五分直入一寸也。又次存束方岁星在洞阙朱台，洞阙朱台在目后一寸，直入一寸是也。又次存南方荧惑星在玉门华房，玉门华房在两目毗际直入五分是也。又次存中央镇星在金匮黄室长谷，黄室长谷在人中直入二分是也。存之缀悬於上。毕，叩齿五通，咽液二十五过，微咒日，高元紫阙，中有五神。宝曜敷晖，放光冲门。精气积生，化为老人。首巾素容，绿被绛裙。右带流铃，左佩虎真。手把天刚，散绛飞晨。足蹑华盖，吐芒炼身。三景保守，令我得真。养魂制魄，乘飘飞位。是其事也。内象谕。<br />
　　七曜九元冠生门。<br />
　　七曜，七星；配人之七窍。九元，九辰；配人之九窍。废一不可，故日生门。<br />
　　三关章第十八<br />
　　三关之内精气深，谓关元之中，男子藏精之所也。<br />
　　据下文，口、手、足为三关。又元阳子以明堂、洞房、丹田为三关。并可以义取而存也。<br />
　　九微之中幽且阴，《上清大洞经》云：三元隐化，则成三官，是名太清、太素、太和。三三如九，故有三丹田，又有三洞房，合上三元为九官。九官中精微，故日九微，言幽玄而不可见也。<br />
　　口为天关精神机，<br />
　　言发於情，犹枢机也。<br />
　　足为地关生命业，<br />
　　言运用己身而生也。菜或为扉。<br />
　　手为人关把盛衰。<br />
　　纵拾由己。<br />
　　若得章第十九<br />
　　若得三宫存玄丹，<br />
　　三丹田之官，故日三官元，谓心也。存思在心，故偏指一所也。<br />
　　太一流珠安昆仑，<br />
　　太一流珠，谓心精。《洞神经》云：头为三台君，又为昆仑，指上丹田也。又云：脐为太一君，亦为昆仑，指下丹田也。言心存三田诸神皎然在目前。本经日：子欲不死修昆仑。昆仑#12，山名也。<br />
　　重中楼阁十二环，<br />
　　谓喉龙。十二环相重，在心上。心为绛官，有象楼阁者也。<br />
　　自高自下皆真人。<br />
　　高下三田，十二楼阁，皆有真神。有如上说。<br />
　　玉堂绛宇尽玄宫，<br />
　　绛官，明堂，上下相应，皆官室也。<br />
　　游玑玉衡色兰汗，<br />
　　喉骨环圆，动转之象也。兰吁，其色也。<br />
　　瞻望童子坐盘桓，<br />
　　存见赤城童子、子丹真人。坐，言其神安静。<br />
　　问谁家子在我身。<br />
　　官己有之。<br />
　　此人何去入泥丸，<br />
　　与上元诸神，上下相应。《洞神经》云：脑为泥丸官。<br />
　　千千百百自相连，<br />
　　神本出於一。一生二，二生三，三生万物。变化不离身心。<br />
　　一一十十似重山。<br />
　　存见万神，重迭安坐。山，象坐形。<br />
　　云仪玉华侠耳门，<br />
　　云仪、玉华，鬓发之号。言耳居其问。经日：变神名苍华。凡言华者，敷荣之义，犹草木之花。<br />
　　赤帝黄老与我魂，<br />
　　赤帝，南方之帝君也。黄老者，中黄老君也。魂为阳神，魄为阴神，阴阳相应，故言与我魂。《太微灵书》云：人有三魂．．一日爽灵，二日胎光，三日幽精。常呼念其名，则魂不离人身也。<br />
　　三真扶胥共房津，<br />
　　魂与赤帝、黄老为三真，言相应扶胥，同津共气者也。<br />
　　五斗焕明是七元，<br />
　　五斗星北斗#13。又《灵宝经》有五方之斗，亦为五斗。《洞房诀》云：存九元、七元者，眠起初外及食毕，微咒曰，五星开通，六合紫房，回元隐道，豁落七辰。生魂者玄父，变一成一，生魄者玄母，化二生身。摄吾筋骨者公子，为吾精气者白元。长生久视，飞仙十天。<br />
　　日月飞行六合问，<br />
　　天地内为六合。存念身中日月星辰，森罗万象，一如天地之问，了了然也。<br />
　　帝乡天中地户端，<br />
　　眉上发际五分直入一寸，亦为帝乡。又明堂上一寸为天庭，天庭即天中也。又鼻为上部之地户。心存日月星辰等诸神，皆当在其端。端，谓之鼻#14上发际之下。<br />
　　面部魂神皆相存。<br />
　　内外心神，自相应也。<br />
　　呼吸章第二十<br />
　　呼吸元气以求仙，<br />
　　探飞根，探玄曜，吞五牙，抱九霞，服食胎息之道，皆谓天地阴阳、四时五行之气。<br />
　　仙公公子己可#15前，<br />
　　此《洞房诀》也。洞舟官，左为无英君，一名公子。仙公，直指黄庭学者。言学黄庭仙公，复行洞房之诀，而存见公子，故言在前。<br />
　　朱乌吐缩白石源，<br />
　　朱乌，舌象。白石，齿象。吐缩，导引津液。谓阴阳之气流通不绝，故曰源。<br />
　　结精育胞化生身，<br />
　　本己之所从来。<br />
　　留胎止精可长生。<br />
　　《真诰》曰：上清真人口诀：夫学仙之人，安心养神，服食治病，使脑官填满，玄精不倾，然后可以存神服气，呼吸二景。若数行交接，漏泄施泻者，则气秽神亡，精灵桔竭。虽复玄挺玉录、金书太极者，将亦何解於非生乎？在昔先师常戒於斯事云：学生之人，一交接则倾一年之药势，　　二交接则倾二年之药势，过此已往，则不止之药都倾於身。是以真仙常慎於此，以为生生之大忌也。<br />
　　三气右徊九道明，<br />
　　三气，谓三丹田之气。右徊言周流顺序。调和阴阳，则四关九窍通流朗彻而无病也。<br />
　　正一舍华乃充盈，<br />
　　存正守一，神气华荣，故能充满六合，乘物而变。<br />
　　遥望一心如罗星，<br />
　　存见赤城童子居在城中，如星之映罗毂。<br />
　　金室之下不可倾，<br />
　　谓心居肺下。肺主金，其色白，故日金室。常能存之，长生不死也。<br />
　　延我白首反孩婴。<br />
　　内指事也。谓童颜不老也。<br />
　　琼室章第二十一<br />
　　琼室之中八素集，<br />
　　谓上元清真琼室，体骨之象也。<br />
　　泥丸夫人当中立，<br />
　　经云，洞房中有父母，母即夫人也，亦名道母。泥丸、洞房，上已释。<br />
　　长谷玄乡绕郊邑，<br />
　　长谷，鼻也。玄乡，肾也。郊邑，谓五脏六腑也。言鼻中之气出入，下与肾连，周绕脏腑。心居赤城，存想内外。郭外日郊。故为象谕也。<br />
　　六龙散飞难分别。<br />
　　言六腑之气，微妙潜通，难可分别，当审存之也。<br />
　　长生至慎房中急，<br />
　　气亡液漏，体脑桔竭，虽益以畎洽，而泄以尾闲，不可不慎也。<br />
　　何为死作令神泣？<br />
　　房中不慎，伤精失明，故神泣也。<br />
　　忽之祸乡三灵殁。<br />
　　祸乡，死地。三灵，三魂也，谓爽灵、胎光、幽精。投，亡者也。<br />
　　但当吸气录子精，<br />
　　呼吸吐纳，闭房止精。<br />
　　寸田尺宅可治生，<br />
　　谓三丹田之宅，各方一寸，故日寸田。依存丹田之法，以理生也。经右云：寸田尺宅。彼#16尺宅谓面也。<br />
　　若当决海百读倾，<br />
　　谓房中淫泄，不知闭止也。<br />
　　叶去树枯失青青，<br />
　　象人死无生气。<br />
　　气亡液漏非己形。<br />
　　《仙经》云：闭房炼液，不多言，不远唾。反是亡矣。<br />
　　专闭御景乃长宁，<br />
　　专闭情欲，存服日光。《老子》日：善闭者，无关键而不可开。又《上清紫文灵书》，有探飞根之法，常以日初出，束向叩齿九通，毕，阴咒日魂名日中五帝字：日魂珠景照韬绿映回霞赤童玄炎飕象。祝呼此十六字毕，冥目握固，存五色流霞来接一身，於是日光流霞俱入口中，名日日华飞根玉胞。玉胞，水母也。向日吞霞四十五咽毕，又咽液九过也。<br />
　　保我泥丸三奇灵，<br />
　　泥丸，上丹田也。《大洞经》云：三元隐化，则成三官。一日太清之中　　二交接则倾二年之药势，过此已往，则不止之药都倾於身。是以真仙常慎於此，以为生生之大忌也。<br />
　　三气右徊九道明，<br />
　　三气，谓三丹田之气。右徊言周流顺序。调和阴阳，则四关九窍通流朗彻而无病也。<br />
　　正一舍华乃充盈，<br />
　　存正守一，神气华荣，故能充满六合，乘物而变。<br />
　　遥望一心如罗星，<br />
　　存见赤城童子居在城中，如星之映罗毂。<br />
　　金室之下不可倾，<br />
　　谓心居肺下。肺主金，其色白，故日金室。常能存之，长生不死也。<br />
　　延我白首反孩婴。<br />
　　内指事也。谓童颜不老也。<br />
　　琼室章第二十一<br />
　　琼室之中八素集，<br />
　　谓上元清真琼室，体骨之象也。<br />
　　泥丸夫人当中立，<br />
　　经云，洞房中有父母，母即夫人也，亦名道母。泥丸、洞房，上已释。<br />
　　长谷玄乡绕郊邑，<br />
　　长谷，鼻也。玄乡，肾也。郊邑，谓五脏六腑也。言鼻中之气出入，下与肾连，周绕脏腑。心居赤城，存想内外。郭外日郊。故为象谕也。<br />
　　六龙散飞难分别。<br />
　　言六腑之气，微妙潜通，难可分别，当审存之也。<br />
　　长生至慎房中急，<br />
　　气亡液漏，体脑桔竭，虽益以畎洽，而泄以尾闲，不可不慎也。<br />
　　何为死作令神泣？<br />
　　房中不慎，伤精失明，故神泣也。<br />
　　忽之祸乡三灵殁。<br />
　　祸乡，死地。三灵，三魂也，谓爽灵、胎光、幽精。投，亡者也。<br />
　　但当吸气录子精，<br />
　　呼吸吐纳，闭房止精。<br />
　　寸田尺宅可治生，<br />

                    <br>
                        　　谓三丹田之宅，各方一寸，故日寸田。依存丹田之法，以理生也。经右云：寸田尺宅。彼#16尺宅谓面也。<br />
　　若当决海百读倾，<br />
　　谓房中淫泄，不知闭止也。<br />
　　叶去树枯失青青，<br />
　　象人死无生气。<br />
　　气亡液漏非己形。<br />
　　《仙经》云：闭房炼液，不多言，不远唾。反是亡矣。<br />
　　专闭御景乃长宁，<br />
　　专闭情欲，存服日光。《老子》日：善闭者，无关键而不可开。又《上清紫文灵书》，有探飞根之法，常以日初出，束向叩齿九通，毕，阴咒日魂名日中五帝字：日魂珠景照韬绿映回霞赤童玄炎飕象。祝呼此十六字毕，冥目握固，存五色流霞来接一身，於是日光流霞俱入口中，名日日华飞根玉胞。玉胞，水母也。向日吞霞四十五咽毕，又咽液九过也。<br />
　　保我泥丸三奇灵，<br />
　　泥丸，上丹田也。《大洞经》云：三元隐化，则成三官。一曰太清之中　　三君，二曰三丹田之神，三曰符籍之神，故曰三奇灵也。<br />
　　恬淡闭视内自明，<br />
　　谓存思三丹田之法。一如上说。<br />
　　物物不干泰而平，<br />
　　行道真正，邪物不干。<br />
　　殷矣匪事老复丁，<br />
　　猛兽不据，攫乌不搏。老者反壮，病者皆强。殷矣，铃然。<br />
　　思咏玉书入上清。<br />
　　精研内景，叉获仙道。<br />
　　常念章第二十二<br />
　　常念三房相通达，<br />
　　三房，谓明堂、洞房、丹田之房也。与流珠、玉帝、天庭、极真、玄丹、泥丸、太皇等诸官，左右上下皆相通达。<br />
　　洞得视见无内外，<br />
　　存思丹田#17，三三如九，合为一#18，明朗洞彻，无有内外也。<br />
　　存漱五牙不饥渴，<br />
　　《灵宝》有服御五牙之法。五牙者，五行之生气，以配五脏元精。经云：常以立春之日鹅呜时入室，东向礼九拜，平坐，叩齿九通，思存束方安宝华林青灵始老帝君九千万人下降室内，郁郁如云，以覆己形，从口中入，直下肝腑。祝日：九气青天元始上精皇老尊神，衣服羽青，役御天官，焕明岁星，散耀流芳，淘溉我形。上食朝霞，服引木精。固养青牙，保镇朽零。肝腑充盈，玉芝自生，延年驻寿，色反童婴。五气混合，天地长并。毕，引青气九咽止，便服束方赤书玉文十二字也。余南方、西方、北方、中央，依按《灵宝》服御五牙之法而行之。<br />
　　神华执巾六丁谒。<br />
　　神华者，《玉历经》云：太阴玄光玉女，道之母也。衣五色朱衣，在脾腑之上，黄云华盖之下。六丁者，谓六丁阴神玉女也。《老君六甲符图》云：丁卯神司马卿玉女足日之，丁丑神赵子玉玉女顺气，丁亥神张文通玉女曹漂之，丁酉神臧文公玉女得喜，丁未神石叔通玉女寄防，丁巳神崔巨卿玉女开心之。言服炼飞根、存漱五牙之道成，则役使六丁之神。<br />
　　急守精室勿妄泄，<br />
　　精室，谓三丹田。上下资连而不绝，制之在心。心即中丹田也，缓急之所由，真妄之根本也。<br />
　　闭而宝之可长活。<br />
　　积精之所致也。<br />
　　起自形中初不阔，<br />
　　调心使气，微妙无形。<br />
　　三宫近在易隐括。<br />
　　谓三丹田真官近在人身，隐括精气，常以心为君主者也。<br />
　　虚元寂寂空中素#19，<br />
　　外指事也。素，有二说。<br />
　　使形如是不当污，<br />
　　使形轻冷，如悬缣素於空中也。又云身中空虚，使如器之漆素，虚静当然。污，谓有其事也。<br />
　　九室正虚神明舍，<br />
　　九室，谓头中九官之室及人之九窍。使上官荣华，九康真正则众神之所止合也。《洞神经》云：天有九星，两星隐，故称九天。地有九官，故称九地。人有九窍，故称九生，言人所由而生也。<br />
　　存思百念视节度，<br />
　　存念身中百神，呼吸上下，一如科法。文云：千千百百似重山，皆神象。<br />
　　六府修治勿令故，<br />
　　按《洞神经》云：六府者，谓肺为玉堂官尚书府，心为绛官元阳府，肝为清泠官兰台府，胆为紫微官无极府，肾为幽昌官太和府，脾为中黄官太素府，异於常六府也。<br />
　　行自翱翔入天路。<br />
　　谓升仙羽化也。<br />
　　治生章第二十三<br />
　　治生之道了不烦，<br />
　　无为清简，约以守志。<br />
　　但修洞玄与玉篇，<br />
　　洞玄，谓《洞玄灵宝》。玉篇，真文，乃#20《黄庭》也。<br />
　　兼行形中八景神，<br />
　　《玉讳经》云：五脏有八卦天神宿卫。太一八使者主八节日。八卦合太一为九官。八卦外有十二楼，楼谓喉咙也。脐中为太一君，主人之命也；一名太极#21，一名太渊，一名昆仑，一名持躯#22，主身中万二千神也。<br />
　　二十四真出自然，<br />
　　天有二#23十四真气，人身亦有之。又三丹田之所三八二十四真人，皆自然之道熙也。<br />
　　高拱无为魂魄安，<br />
　　行忘坐忘，离形去智。<br />
　　清静神见与我言，<br />
　　能清能静，则心神自见。几览无外而与己言，即谓黄庭真人。<br />
　　安在紫房帏幕间，<br />
　　紫房幛幕，一名绛官，谓赤城中童子所安之处。存思心神，其状如此。<br />
　　立坐室外三五玄。<br />
　　谓八景及二十四真神营护人身，则三田五藏真气调柔，无灾病也。<br />
　　烧香接手玉华前，<br />
　　玉华，即华盖之前，谓眉问天庭也。百神之宗元，真人之窟宅，当仰面而存之也。<br />
　　共入太室纵玑门，<br />
　　《洞房经》云：天有太室、玉房、云庭。云庭，中央黄老君之所居也。玉房，一名紫房，一名绛官，通名明堂。上有华盖，束西官洞通左右黄庭之内，人身具有之，如上文说。漩玑，中枢名。<br />
　　高研恬淡道之园，<br />
　　研精恬淡，真气来游。<br />
　　内视密陌尽睹真，<br />
　　入静思存，百神森森。<br />
　　真人在己莫问邻，<br />
　　《玉历经》云：老子者，＇天地之魂，自然之君，常侍道君在左右，人身备有之。<br />
　　何处远索求因缘。<br />
　　《老子》曰：言不远也。大道泛兮，其可左右。<br />
　　黄庭内景玉经注卷中竟<br />
　　#1积清成精：原作『积精成青』，据《云岌七签》及《修真十书》改。<br />
　　#2文：《修真十书》本作『经』。<br />
　　#3臣：原作『居J，据《云岌七签》及《修真十书》改。<br />
　　#4人：《修真十书》作『元』。<br />
　　#5紫：《云岌七签》『紫一上有『巾』字。<br />
　　#6桃康，丹田下神名，主阴阳之事：《修真十书》作一丹田下神名桃康，主人之精胎』。<br />
　　#7二：《云友七笔》无。<br />
　　#8方静圆明：《云岌七签》作『方止圆动』。<br />
　　#9直入一寸：《云岌七签》作r直上一寸入一寸』。《书》作『直入上三寸』。<br />
　　#10明：循注疑当作『门一』。<br />
　　#11在：原作一下』，据《云友七签》、《修真十书》改。<br />
　　#12昆仑：原夺，据《云岌七签》补。<br />
　　#13五斗星北斗：《云岌七签》作『五斗五星』。作『五斗五星北斗』。<br />
　　#14之鼻：《云岌七签》、《修真十书》并一作r鼻之』。<br />
　　#15可：检注文疑当作『在』。<br />
　　#16彼：原作『波』，据《云岌七签》、《修真十书》改。<br />
　　#17丹田：《云岌七签》作『三丹田一』。<br />
　　#18合为一：《云岌七签》、《修真十书》并作合九为一。<br />
　　#19中素：《云岌七签》作『练素』。<br />
　　#20乃：原夺，据《修真十书》补。<br />
　　#21太极：《云岌七签》作『中极』。<br />
　　#22持躯：《云岌七签》作『特枢』。<br />
　　#23二：原作『一』，据《云岌七签》、《修真十书》改。<br />
　　黄庭内景玉经注卷下<br />
　　梁丘子注<br />
　　隐景章第二十四<br />
　　隐景藏形与世殊，<br />
　　学仙之士，含光藏辉，灭进匿端。<br />
　　含气养精口如朱，<br />
　　肌肤若冰雪，绰约若处子。<br />
　　带执性命守虚元，<br />
　　虚静恬淡，寂寞无为。<br />
　　名入上清死录除，<br />
　　得补真人，列象玄名。<br />
　　三神之乐由隐居。<br />
　　理身无为则神乐，理国无事则人安。三神，三#1丹田之神也。<br />
　　倏钦游遨无遗忧，<br />
　　倏效，疾发也。下文云：驾钦接生宴束蒙。或云倏效，龙名也。无遗忧，谓悬解。<br />
　　羽服一整八风驱， <br />
　　八风，入方之风，先驱扫路也。羽服，仙服。按《上清宝文》，仙人有五色羽衣。又《飞行羽经》云：太一真人衣九色飞云羽章。皆神仙之服也。<br />
　　控驾三素乘晨霞，<br />
　　外指事也。三云九霞，神仙之所御也。<br />
　　金辈正立从玉舆，<br />
　　《元录经》云：上清九天玄神八圣，验驾九凤龙车。玉舆、金笔，皆仙人之服器。<br />
　　何不登山诵我书。<br />
　　书即《黄庭经》也。<br />
　　郁郁窈窈真人墟，<br />
　　山中幽邃。<br />
　　入山何难故踌躇，<br />
　　情#2志不次。<br />
　　人问纷纷臭如帑。<br />
　　疾人问世不可居。帑，币恶之帛也。<br />
　　五行章第二十五<br />
　　五行相推反归<br />
　　五行，谓水火金木土。相推者，水生木，木生火，火生土，土生金，金生水，水又生木，周而复始。又相刻法，水刻火，火刻金，金刻木，木刻土，土刻水，水刻火，周而复始，相推之道也。反归一者，水数也，五行之首，万物之宗。《老子》云：道生一，一生二，二生三，三生万物。又《易》有太极，是生两仪。太极者，一也。两仪，天地。天地生万物，万物又终而归一。一者，无二#3之称，万物之所成，终，故云归一。<br />
　　三五气合九九节，<br />
　　《妙真经》云：三者，在天为日、月、星，名日三光；在地为珠、玉、金，名日三宝；在人为耳、鼻、口，名日三生。天、地、人凡三而各怀五#4，故日三五，其常精也。合三三者为九官。夫三五所怀，顺众类也。调和万物，理化阴阳，覆载天地，光明四海，风雨雷电，春秋冬夏，寒暑温冻，清浊之气，诸生之物，不得三五不立也。故曰：天道不远，三五复返。三五者，天地之枢带，六合之要会，九官之气节，九九八十一为一章云云。<br />
　　可用隐地回八术，<br />
　　九官中有隐遁变化之法，《太上八素奔晨隐书》是日八衍。又《太微八录衍》云：太微中有三君：一日太皇君，二日天皇君，三日黄老君。三元之气混成之精，出入上清太素之官，能存思之，叉得长生。<br />
　　伏牛幽阙罗品列。<br />
　　伏牛，肾之象。肾为幽阙。《中黄经》云：左肾为玄妙君，右肾为玄元君。罗品列，存思见之。<br />
　　三明出华生死际，<br />
　　天三明，日、月、星；人三明，耳、目、口；地三明，文、章、华；是生死之际。际音节也。<br />
　　洞房灵象斗日月，<br />
　　存三光於洞房。洞房、明堂，已释於上者也。<br />
　　父日泥丸母雌一，<br />
　　明堂中有君臣，洞房中有夫妇，丹田中有父母。泥丸，脑神名。《老子》云：知其雄，守其雌。雌、无为一也。<br />
　　三光焕昭一入子室。<br />
　　明白四达。<br />
　　能存玄真万事毕，<br />
　　《庄子》曰：通於一，万事毕也。<br />
　　一身精神不可失。<br />
　　常存念之，不合须臾。<br />
　　高奔章第二十六<br />
　　高奔日月吾上道，<br />
　　吾，道君也。《上清紫文吞日气法》，一名《赤丹金精石景水母玉胞经》。其法常以日初出时，束向叩齿九通，毕，微咒日魂名、日中五帝字：日魂珠景照韬绿映回霞赤童玄炎飕象。呼此十六字毕，冥目握固，存五色流霞来接一身，於是日光流霞俱入口中。又《上清紫书》有吞月精之法：月初出时，西向叩齿十通，微咒月魂名、月中五夫人字：月魄暖萧芳艳翳寥婉虚灵兰郁华结翘淳金清莹昊黄庭内景玉经注卷下容台标。咒呼此二十四字毕，冥目握固，存月中五色精光俱入口中；又於光中有黄气，大如目童，名日飞黄，月华玉胞之精也。能修此道，则奔日月而神仙矣。<br />
　　郁仪结璘善相保，<br />
　　郁仪，奔日之仙。结璘，奔月之仙。同声相应，同气相求，故二仙来相保持也。<br />
　　乃见玉清虚元老，<br />
　　升三清之上，与道合同也。<br />
　　可以回颜填血脑。<br />
　　魂魄反婴，得成真人。<br />
　　口衔灵芒携五皇#5，<br />
　　口吐五色云气，光芒四照，与五皇老君同游六合也。<br />
　　腰带虎录佩金当，<br />
　　仙人之服也。《九真经》云：中央黄老君腰佩龙玄神虎符，带流金之铃，执紫毛之节，佩符录。<br />
　　驾钦接生宴束蒙。<br />
　　钦，倏效，言乘风气忽发而往。或云：效倏，龙名也。束蒙，束海仙境之山也。接生之方，与生气相接连，钦然而游其处。<br />
　　玄元章第二十七<br />
　　玄元上一魂魄炼，<br />
　　资一以炼神，神炼以合一。<br />
　　一之为物叵卒见，<br />
　　一者，无二之称也。心恬淡以得之，知得之而不可见。<br />
　　须得至真始顾陌，<br />
　　守真志满，一自归己。<br />
　　至忌死气诸秽贱，<br />
　　几飞丹炼药、服气吞霞等事，皆忌见死尸殓秽之事，此卫生家之共忌也。然至道冲虚，本无冷秽。未获真正，则冷秽有殊。殊而不齐，则是非起於内，生死见於外，则清冷者生之徒，浊秽者死之徒，故为养生之所忌也。<br />
　　六神合集虚中宴。<br />
　　六甲、六丁、六府等诸神俱在身中，身中虚空则宴然而安乐，不则忧泣矣。<br />
　　结珠固精养神根，<br />
　　结珠，谓咽液先后相次如结珠。固精，不妄泄。神根，形躯也。夫神之於身，犹国之有君，君之有人。人以君为命，君以人为本，互相资藉以为生主而调养之也。<br />
　　玉笆金钥常完坚，<br />
　　《老子》云：善闭者，无关挞不可开。钥，锁钥。笑，或为匙也。<br />
　　闭口屈舌食胎津，<br />
　　屈舌导津液，食津而胎仙，故日胎津。<br />
　　使我遂炼获飞仙。<br />
　　积功勤诚之所致也。<br />
　　仙人章第二十八<br />
　　仙人道士非有神，<br />
　　修学以得之也#6。<br />
　　积精累气以为真。<br />
　　有本或无此句，遂阙注#7。<br />
　　黄童妙音难可闻，<br />
　　黄童，黄庭真人，一名赤城童子。妙音，谓黄庭道#8之妙音也。<br />

                    <br>
                        　　玉书绛简赤丹文。<br />
　　《黄庭经》，一名《太帝金书》，一名《束华玉篇》也。<br />
　　字曰真人巾金巾，<br />
　　真人即黄童也。金色白，在西方，主肺。肺白，在心上，故日巾。《九真经》曰：青帝衣青玉锦衣，被苍华飞裙，建扶芝丹冠，巾金巾。又元阳子曰：真人凭午，倨子，履卯，戴酉。酉者金。<br />
　　负甲持符开七门，<br />
　　《老子六甲三部符》云：甲子神王文卿，甲戌神辰子江，甲申神扈文长，甲午神卫上卿，甲辰神孟非卿，甲寅神明文章。存六甲神名，则七窍开通，元诸疾病。<br />
　　火兵符图备灵关，<br />
　　《赤章》、《斩邪录》，皆役使三五火兵。又《卫灵神咒》曰：南方丹天，三熙流光；荧星转烛，洞照太阳；上有赤精开明灵童，总御火兵，备守三官。即火兵三五家事也。符者，呈八素六神、阳精玉胎、炼仙阴精、飞景黄华、中景内化、洞神鉴乾等诸符也。图谓《太一混合三五图》、《六甲上下阴阳图》、《六甲玉女通灵图》、《太一真人图》、《束井沐浴图》、《老子内视图》、《西升八史图》、《九变含景图》、《赤界》等诸图，可以守备灵关。灵关，即三关、四关等，身中具有之。<br />
　　前昂后卑高下陈。<br />
　　列位之形象也。<br />
　　执剑百丈舞灵幡，<br />
　　神兵幡剑之状。<br />
　　十绝盘空扇纷纭，<br />
　　空中作气，伟晔挥霍。<br />
　　火铃冠霄队落烟，<br />
　　金精火铃，冠彻霄汉。都伍队阵，状如落烟屯云之势。<br />
　　安在黄阙两眉问，<br />
　　存思火兵气状，俱在天庭。天庭，一名黄阙，两眉问是。<br />
　　此非枝叶实是根。<br />
　　学仙之本。<br />
　　紫清章第二十九<br />
　　紫清上皇大道君，<br />
　　亦名玉晨君也。<br />
　　太玄太和侠侍端，<br />
　　太玄、太和，真仙之嘉号也。<br />
　　化生万物使我仙，<br />
　　道气之功绩也。<br />
　　飞升十天驾玉输。<br />
　　乘钦而往。<br />
　　昼夜七日思勿眠，<br />
　　至诚则感。<br />
　　子能行此可长存，<br />
　　延年神仙之道。<br />
　　积功成炼非自然，<br />
　　学以致其道也。<br />
　　是由精诚亦由专，<br />
　　守一如初，成道有余。<br />
　　内守坚固真之真，<br />
　　不失节度也。<br />
　　虚中恬淡自致神。<br />
　　神以虚受。<br />
　　百谷章第三十<br />
　　百谷之实土地精，<br />
　　草实日谷，阴之类也。<br />
　　五味外美邪魔腥，<br />
　　非清虚之真气。<br />
　　臭乱神明胎气零，<br />
　　胎气，谓无味之味，自然之正气也。服气有胎息之法。零犹失也。<br />
　　那从反老得还婴？<br />
　　言不可得发白反黑，齿落更生。此一句应在自存神之下，超此不类者。<br />
　　三魂忽忽魄糜倾！<br />
　　忽忽，不恬淡。糜倾，朽败也。<br />
　　何不食气太和精，<br />
　　进劝服炼之道。<br />
　　故能不死入黄宁。<br />
　　黄宁，黄庭之道成也。<br />
　　心典章第三十一<br />
　　心典一体五脏王，<br />
　　神以虚受，心为柄神之宅，故为王也。<br />
　　动静念之道德行，<br />
　　谓念丹元童子也。夫念为有，忘为无。念则易心而后语，忘则灰心而神全，故道德行。<br />
　　清洁善气自明光，<br />
　　常念之故。<br />
　　坐起吾俱共栋梁，<br />
　　神以身为屋宅，故云共栋梁。吾，丹元子也。<br />
　　昼日曜景暮闭藏，<br />
　　《庄子》云：其觉也形开，其寐也魂交。交，闭也。<br />
　　通利华精调阴阳。<br />
　　谓心神用拾，与月相应。华精，目精也。心开则目开，心闭则目闭。昼阳而暮阴，故云调阴阳。<br />
　　经历章第三十二<br />
　　经历六合隐卯酉，<br />
　　举心之用拾，阴阳之所由也。昼为经历，暮为隐藏。六合，天地内上下四方。卯酉也#9，北为暮，幽隐属也。<br />
　　两肾之神主延寿，<br />
　　肾神玄冥，字育婴。配属北方，主暮夜，人能止#10精则长寿。河上公曰：肾藏精。<br />
　　转降适斗藏初九，<br />
　　九、阳数也。斗，北辰也。北辰主阴，谓阳气下与阴合。《易》曰：乾，吉在无首。无首，藏也。知雄守雌可无老，守雌，则藏九之义也。<br />
　　知白见黑急坐守。<br />
　　《老子》云：知其雄，守其雌；知其白，守其黑。皆藏九之义也。<br />
　　肝气章第三十三<br />
　　肝气郁勃清且长，<br />
　　肝位束方。束方木，主春，生气之本也。清长，气色之象。<br />
　　罗列六府生三光。<br />
　　存想生气遍照五脏六腑，如日月星辰光曜明朗也。<br />
　　心精意专内不倾，<br />
　　能之一也。<br />
　　上合三焦下玉浆。<br />
　　言肝气上则与三焦气合，下则为口中之液。亦犹阴气上则为云，下则为雨。雨润万物，玉浆润百骸九窍也。<br />
　　玄液云行去臭香，<br />
　　真气周流，则无灾病矣。<br />
　　治荡发齿炼五方。<br />
　　云行雨施，无所不通。五方，五脏也。<br />
　　取津玄膺入明堂，<br />
　　咽液之道，铃自玄膺下入喉咙。喉咙，一名重楼。重楼之下为明堂，明堂之下为洞房，洞房之下为丹田。此中部。<br />
　　下溉喉咙神明通。<br />
　　身命以津气为主也。<br />
　　坐侍华盖游贵京，<br />
　　华盖，肺也。肝在肺之下。贵京，丹田也。<br />
　　飘讽三帝席清冻，<br />
　　三帝，三丹－田中之道君也，亦名真人。言肝气飘飘，周流三丹田之所也。肝气为目精，故言席清冻。<br />
　　五色云气纷青葱，<br />
　　肝气与五脏相杂，上为五色云也。<br />
　　闭目内陌自相望，<br />
　　常存念之，五脏自见矣。<br />
　　使心诸神还相崇，<br />
　　赤城童子与五脏真人合契同符，共相尊敬也。<br />
　　七玄英华开命门，<br />
　　七窍流通，无留滞也。<br />
　　通利天道存玄根。<br />
　　身为根本也。<br />
　　百二十年犹可还，<br />
　　当急修行，时不可失。<br />
　　过此守道诚独难，<br />
　　去死近矣。<br />
　　唯待九转八琼丹，<br />
　　九转神丹，白日升天。《抱朴子》九丹论云：考览养生之书，鸠集久视之方，曾所披涉，篇已千计矣，莫不以还丹金液为大要焉。又《黄帝九鼎神丹经》云：帝服之而升仙，与天地相毕，乘云驾龙，出入太清。八琼，丹砂、雄黄、雌黄、空青、硫黄、云母、戎盐、消石等物是也。<br />
　　要复精思存七元，<br />
　　虽服神丹，兼习黄庭之道。七元者，谓七星及七窍之真神也。又五帝元君及白元、元英君，亦为七元道君。《洞房袂》云：存七元者，其咒曰：回元隐遁，豁落七辰。乃七元也。<br />
　　日月之华救老残，<br />
　　左目为日，右目为月。目主肝，配东方木行也。木位春，春为生气，故云救老残。<br />
　　肝气周流终无端。<br />
　　《庄子》曰：指穷为薪而火传。生得纳养而命续也。<br />
　　肺之章第三十四<br />
　　肺之为气三焦起，<br />
　　《中黄经》曰：肺首为三焦。肺之为气谓气嗽，气嗽起自三焦，故言三焦起。说三焦者多未的其实，今以为五脏之上系管为三焦。焦者，热也，言肝心肺头，焦热之义也。<br />
　　视听幽冥候童子，<br />
　　童子，心神，赤城中者。元阳子曰：窥离而下存童子。童子是目童也。谓人欲知死生，当以手指柱目毗，侯其目光，有光则生，无光则死也。<br />
　　调理五华精发齿，<br />
　　五华，五脏之气。《仙经》曰：发欲数栉，齿欲数叩也。<br />
　　三十六咽玉池裹，<br />
　　口为玉池，亦日华池。胆为中池。胞为玉泉。华池咽液入丹田，所谓溉灌灵根也。<br />
　　开通百脉血液始。<br />
　　身中血液，以口为本始也。<br />
　　颜色生光金玉泽，<br />
　　百节开通。<br />
　　齿坚发黑不知白，<br />
　　反老还婴。<br />
　　存此真神勿落落，<br />
　　斗专诚不堕。<br />
　　当忆此宫有座席，<br />
　　此宫谓肺官也。座席，神之所安。《中黄经》云：肺首为三焦，玄老君之所居也。<br />
　　众神合会转相索。<br />
　　众真同聚，虑有邪精。<br />
　　隐藏羽盖看天舍，<br />
　　此明脾官之事。脾为丹田黄庭，中央戊己，土行也。上观肝肺，如盖如舍也。<br />
　　朝拜太阳乐相呼，<br />
　　谓魂神与众仙合会也。《素灵经》云：太上神仙有太阳君、少阳君、太虚君、浩素君，群仙宗道之道乐也。<br />
　　明神八威正辟邪，<br />
　　八威，八灵神也。《真语》云：北帝杀鬼咒曰：七正八灵太上皓凶长卢巨数，手把帝钟素臬三神威剑，神王卫法，辟邪之道也。<br />
　　脾神还归是胃家。<br />
　　守雌存雄倾三光，脾神名常在，字魂停。脾磨食消，胃《老子》云：知其雄，守其雌。雌，家之事也。《中黄经》云：胃为太牝；柔弱也。三光，日月星也。仓。太仓，脾府也。外方内圆神在中。<br />
　　耽养灵根不复枯，<br />
　　外方内圆，明堂之象。脾为黄庭，人命之根本。心专养之，通利血脉五脏丰，延年神仙也。<br />
　　闭塞命门保玉都，<br />
　　元阳子曰：命门者，下丹田，精气入神之处也。养童下钥护其主。主，身也。身为玉都，神聚其所，犹都邑也。<br />
　　万神方砟寿有余，<br />
　　砟，报也。万神以养见报，故寿余也。<br />
　　是谓脾建在中宫。<br />
　　脾王#11中官，土德。<br />
　　五脏六腑神明王，<br />
　　以脾为主。<br />
　　上合天门入明堂，<br />
　　存五脏六腑之气，上合天门。天门在两眉问，即天庭是也。眉问入一寸为明堂。<br />
　　守雌存雄倾三光，<br />
　　《老子》云：知其雄，守其雌。雌，牝；柔弱也。三光，日月星也。<br />
　　外方内圆神在中。<br />
　　外方内圆，明堂之象。<br />
　　通利血脉五脏丰，<br />
　　神恬心静。<br />
　　骨青筋赤髓如霜，<br />
　　百豚九窍，皆悉真正。<br />
　　脾救七窍去不祥，<br />
　　脾磨食消，耳聪目明。<br />
　　日月列布设阴阳。<br />
　　日阳月阴，日男月女。<br />
　　两神相会化玉浆，<br />
　　男女阴阳，自然之津液也。<br />
　　淡然无味天人根，<br />
　　神虽合会，当味无味。<br />
　　子丹进僎肴正黄，<br />
　　候，气也。子丹真人进丹田之真气。脾为中黄，脾磨食消也。<br />
　　乃曰琅膏及玉霜。<br />
　　津液精气之色象也。<br />
　　太上隐环八素琼，<br />
　　谓绛官重楼十二环，即喉咙也。中有八素之琼液也。<br />
　　溉益八液肾受精，<br />
　　咽液流下入肾官，化为玉精也。<br />
　　伏於太阴见我形，<br />
　　太阴，洞房。为睹琼液之形象也。<br />
　　扬风三玄出始青。<br />
　　青扬风，感而化也。阴阳二气与和气为三，三生万物，生物微妙，故日三玄出始青。言万物生而色青也。《太平经》曰：积精成青也。<br />
　　恍惚之间至清灵，<br />
　　阴阳生气，至微至妙。<br />
　　戏於讽台见赤生，<br />
　　调畅之气化为赤子。赤子，真人也。级台，闯风台，神仙之游集也。<br />
　　逸域熙真养华荣，<br />
　　物外真气，自然养生。<br />
　　内盼沉默炼五形。<br />
　　内观形体，神气长存。<br />
　　三气徘徊得神明，<br />
　　三丹田之气也。<br />
　　隐龙遁芝云琅英，<br />
　　《仙经》云：肝胆为青龙，故日隐龙。五脏九孔八豚为内芝，故日遁芝。云琅英，脾气之津液。<br />
　　可以充饥使万灵，<br />
　　服气道成，役使鬼神。<br />
　　上盖玄玄下虎章。<br />
　　神仙之服御也。《元录经》云：仙人有玄羽之盖，神虎玉章也。<br />
　　沐浴章第三十六<br />
　　沐浴盛洁弃肥熏，<br />
　　盛，古冷字。肥，鱼、肉。熏，五辛。<br />
　　入室束向诵玉篇，<br />
　　太帝在东故也。<br />
　　约得万遍义自鲜，<br />
　　不出身中。<br />
　　散发无欲以长存。<br />
　　《仙经》：服九霞铃先散发。又胎息法：仰外散发，令枕高二寸五分，屈两手大母指，握固，闭目，申两臂，去身五寸，乃漱，满。中津液，咽之满三。徐徐以鼻内气，气入五六息则吐之。一呼一吸为一息。至十吐气可少频申。讫，复为之。满四九为一竟矣。寻观文意，此散发非专此道也。盖散发，无为自得之意，无外情欲而已。<br />
　　五味皆至正气还，<br />
　　合五为一，自然之道。<br />
　　夷心寂闷勿烦冤。<br />
　　问，静也。寂默清静。《道经》云：其政问问，其民淳淳。<br />
　　过数已毕体神精，<br />
　　专精所至。<br />
　　黄华玉女告子情，<br />
　　丹田阴神与己言也。<br />
　　真人既至使六丁，<br />
　　真人，指学者身也。至，谓精至。六丁，如上说者也。<br />
　　即授隐芝大洞经。<br />
　　隐芝，谓隐者也。以仙人喻芝英。<br />
　　十读四拜朝太上，<br />
　　《玉精真诀》曰：《东华玉篇》者，铃十读四拜。玉篇，谓此文。<br />
　　先谒太帝后北向，<br />
　　太帝在束，七元居北故也。<br />
　　黄庭内经玉书畅。<br />
　　仙道成矣。<br />
　　授者日师受者盟，<br />
　　斯文可重，故以为盟。<br />
　　云锦凤罗金钮缠，<br />
　　信誓之物。<br />
　　以代割发肌肤全，<br />
　　契诚不假，出血断发。<br />
　　担手登山敌液丹，<br />
　　受行黄庭道者，叉重盟而后传。<br />
　　金书玉景乃可宣。<br />
　　信洽方授。<br />
　　传得可授告三官，<br />
　　三官，天地水也。<br />
　　勿令七祖受冥患，<br />
　　传非其人，殃及先世。息，读为还也。<br />
　　太上微言致神仙，<br />
　　可尊可贵。<br />
　　不死之道此真文。<br />
　　一心敬重，奉而行之。<br />
　　黄庭内景玉经注卷下竟<br />
　　#1三：原作『二』，据《云岌七签》、《修真十书》改。<br />
　　#2情：《云岌七签》作『责』。<br />
　　#3二：《云岌七签》、《修真十书》并无。<br />
　　#4五：《云岌七签》『五』下有『行』字。<br />
　　#5口衔灵芒擭五皇：《道藏》白文本《太上黄庭内景玉经》及《修真十书》本并作『口衔灵芝担五星』。<br />
　　#6修学以得之也：《修真十书》作『修学以积精，治气以为精」。<br />
　　#7遂关注：有本或无此句，《修真十书》作『固精守气，积炼成真，修学以得之』。<br />
　　#8道：《云岌七签》作『真人』。<br />
　　#9也：《修真十书》作『以』，连下续。按此句《云岌七签》作『卯酉为朝暮』。<br />
　　#10止：原作『上J，据《云岌七签》改。<br />
　　#11王：《云岌七签》、《修真十书》并作『主』。<br />
　　<br />

                    </div></div><hr><script charset='utf-8' src='../../js/footer.js'></script></body></html>