<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法天枢院都司须知行遣式' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>天枢院都司须知行遣式</center></div><div class='fo'><center>经文出处:来自殆知阁</center><br/><br>
                        <br />
　　经名：。二篇同卷。底本出处；《正统道藏》洞玄部表奏类。<br />
　　表格<br />
　　臣某，二人已上则云臣某等。言云云。臣某诚惶诚惧，贺即云诚欢诚抃，辞末亦准此。顿首顿首。辞云云。谨奉表称。称甜，若贺式辞免陈乞，不甩状者各随。以闻臣某诚惶诚惧，顿首顿首，谨言。<br />
　　年　月　日。具位臣姓名上表。<br />
　　凡上表陈事皆用此式，笺亦仿此，但易顿首曰叩头，不称臣。如南斗北斗已下用笺。<br />
　　奏状式<br />
　　某司，自奏事即具官。某事云云。自奏而无事用者，於此便云右臣。右臣某云云。如列数事，即云右件如前云。谨录奏，不列事尾便称闻。谨奏。<br />
　　年　月　日。具官姓名状奏。<br />
　　凡状前及封面，以黄纸贴事。仍於状前批申发日时。应奏请事於年月日旁，贴乞降<br />
　　付某处。若借印者，亦於此处开说。差出者仍贴云，臣今见在某处，某月日发向某处。巳上用表奏者，亦各准此。封面具官臣姓名状奏谨封。实封云谨实封。实封者折角，重封两端用印，无印者，具臣名书字。封面不贴黄。在外奏者，止贴系机密及急速字。其用札子者，前不具官，不用右，不用年。改状为剖子事，末云取进止此，即直诣通落，不经司属。急速文字，其用膀子者，唯不年，不全幅，不封，如状小书。若於默奏时，则面北默奏，面前烧化。<br />
　　保奏式如保奏官将传法用<br />
　　具官姓名准令或格。略具合举条例。<br />
　　右臣某伏睹某官，姓名入辞入事。今保举堪充行，云云。入事。如后异，同例依<br />
　　天宪。谨具录奏　闻，伏候　勅旨。如保人於他处，即称仙旨。<br />
　　年　月　日。具位臣姓名状奏。<br />
　　单状式<br />
　　某司，自申状则真位。某事云云。自申状而事因者，於此便云右云。右云云。谨具申。如前列数事云，右件状如前云云。某司谨状。取处分即云伏候指挥。<br />
　　年　月　日。具位姓名状。<br />
　　单状凡所统摄，皆用此式。如申东岳之类，仍於状前贴出申发日时。<br />
　　牒式<br />
　　某司牒　某司，或某官某事云云，牒云云。如前列数事，则云牒件如前云云。谨牒。<br />
　　年　月　日　时牒。<br />
　　具位衔姓某押。<br />
　　凡非相统摄，后用此式。诸补牒式准此，改唯某司作某人姓名，不缺字辞，末云故牒。虽统摄而无申状例，及相等用上。於所辖而无符贴例者，则曰牒某处或某官，并不空字也。<br />
　　符式<br />
　　某司某事云云，某处主者云云，符到奉行。<br />
　　年　月　日符。<br />
　　具官衔姓名押。<br />
　　关式<br />
　　某司某事云云，右开某司故关。<br />
　　年　月　日关。<br />
　　具官衔姓名押。<br />
　　凡所隶而别职局者，用如天道院关仙籍案之类，同隶天枢也。<br />
　　帖式<br />
　　某司某事云云，右贴某处或某人云云。如前列数字，云右件帖云云。<br />
　　年　月　日帖。<br />
　　具官衔　押。<br />
　　凡差拨神将，治病行下用此。如引，则曰引。<br />
　　晓示式<br />
　　年　月　日晓示。<br />
　　具官　押。<br />
　　如有凡榜者，准此。唯年月日下书榜字，及列位依牒件。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>