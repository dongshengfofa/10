<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法上清诸真章奏' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>上清诸真章奏</center></div><div class='fo'><center>经文出处:来自殆知阁</center><br/><br>
                        上清诸真章颂<br />
　　经名：上清诸真章颂。撰人不详，约出於南北期。内载上清步虚三契项、上清旋行赞、步虚忧乐忽辞、洞真徊旋章、金章十二篇等颂章。一卷。底本出处：《正统道藏》洞玄部赞颂类。<br />
　　上清诸真章颂<br />
　　上清步虚三契颂<br />
　　无始洞空无，三黑精上门。　紫翮焕太空，四明植灵根。<br />
　　妙化发东琼，三便启西昆。　皓映九玄精，五华带锦云。<br />
　　离罗焕神灯，七星曜北元。　飘飘上法畿，翼翼帝一尊。<br />
　　落落高上章，羽童何纷纷。　流香本无色，恫入万仙群。<br />
　　左回三流劫，右转万矢关。　云华缨五云，八凤舞空轮。<br />
　　四时无停机，青白早明分。　九九改劫运，三三度一桩。<br />
　　天地有终会，否激归在幡。　洞明正一法，严终六天文。<br />
　　太平反空无，奉翼后圣君。　灵风起西门，锦云生东琼。<br />
　　二气焕玉洲，流香乘烟轻。　五华披风散，倏忽朗九清。<br />
　　骞林曜朱日，黄华逐月生。　中有采芝童，衣羽带飞青。<br />
　　风景万岭峰，逍遥宴绿軿。　总御九空输，运开无稽程。<br />
　　左命三天文，右摄六天兵。　检气及空洞，天度应运倾。<br />
　　劫运自有会，谁侧败与成。　洪波沦云纲，六合无遗形。<br />
　　白尸飘长流，孤魂因复零。　悲此去来际，方觉正法明。<br />
　　至学加精修，东华结琼名。　欣有白简人，相与乐太平。<br />
　　洞阙运天纲，王气转三微。　紫户吐琼简，金门纳神晖。<br />
　　八会交真风，晃朗重冥开。　天际九清外，落落高晨回。<br />
　　三色返空无，四候应玉畿。　河俟已鼓笔，五行潜相推。<br />
　　六度无终劫，运极乘气归。　万魔罗天布，群凶竞吐威。<br />
　　兆人负灾冲，积尸令人悲。　妙哉正法文，履劫明不衰。<br />
　　至时相奉迎，契在九天扉。　与尔期太平，放身无翼飞。<br />
　　上清旋行赞<br />
　　大道洞玄微，高虚总三轮。　金仙启灵扉，焕若九天分。<br />
　　太华散紫空，八真映素云。　玄母结上愿，行简之八门。<br />
　　万庆交灵会，扬烟唱下元。　妙诵感冲虚，得结高仙群。<br />
　　旋行礼空洞，稽首朝帝君。<br />
　　步虚忧乐慧辞<br />
　　结我自然气，凝化紫凤城。　高台超九岭，崚缯成飞琼。<br />
　　焕落重虚上，曲折洞八清。　紫盖曜云宫，流晖翳五灵。<br />
　　四达无穷野，八气回圆明。　扶摇运太空，七景转天经。<br />
　　运来若无相，时去随化倾。　九圆交度内，二象互相征。<br />
　　帝一固中元，四纲不颓灵。　南采飞皇宝，北列广寒庭。<br />
　　玄房交真会，虚歌自然生。　五帝命灵幡，魔旗征万精。<br />
　　魔从空中啸，道世乐未央。　故兴曲素辞，庆神欣太平。<br />
　　相与契何许，万劫为一龄。　回转九万劫，同游紫凤軿。<br />
　　空生紫凤台，琼阙参太微。　灵风洞八会，北牖阊阖开。<br />
　　上有啸歌儿，常唱运丧衰。　朝则乘景游，暮则附景归。<br />
　　二景齐一体，常恐失景晖。　九炁不常居，天地有倾危。<br />
　　大劫终一桩，百六乘运回。　洪泉涌九岭，大乌翔天垂。<br />
　　万蠢飘长流，顾山不得依。　号泣无崖际，能不伤人怀。<br />
　　贤圣勤诵经，故得乘景飞。　至时相奉迎，同会九天扉。<br />
　　数尽金马辰，万厉交横驰。　不见学仙人，但能哭尸悲。<br />
　　嗟此愚夫质，持命痛何哀。<br />
　　散忧九玄台，聚乐偕太空。　携契十天真，啸命东海童。<br />
　　四达八会气，玄运阆台风。　日朗西华馆，意合广寒空。<br />
　　婆娑紫凤下，萧条九岭峰。　流眄无穷野，仰观劫仞中。<br />
　　清歌宫商和，忧乐自相从。　二趣谐一契，理背反还同。<br />
　　相与乐未央，持始复持终。　酣饮玉池醴，仰饮飞华皇。<br />
　　灵瓜自可宴，味若日月光。　七曜流芳晖，斯乐岂可忘。<br />
　　大劫有终运，运交二象倾。　龙门断天河，三五反相征。<br />
　　赤镇据东井，华盖伏晨星。　玄晖昏八荒，秽气翳天精。<br />
　　三官相操促，五岳不固灵。　万疠交横驰，北帝勇魔兵。<br />
　　八纲罗天外，圣主乃能清。　是结自然气，崚嶒九重城。<br />
　　高观愍万兆，忧乐从是生。　玄歌散神衿，蒙欢反涕零。<br />
　　哀此顽夫辈，吝财贪色荣。　欣欣待命至，不顾祸自婴。<br />
　　贤智逆方来，晨夜勤诵经。　礼空念玄虚，以度不穷龄。<br />
　　若能寻道源，八节奏玉名。　将免九曜灾，令尔见太平。<br />
　　琼凤讲晨飙，紫台曜玉林。　流光拂重玄，嵯峨陵九阴。<br />
　　紫景散朱霞，飞烟互相寻。　七宝振琼条，灵兽骋云岑。<br />
　　万仙乘空咏，神风扬妙音。　上有高晨师，拱静啸与吟。<br />
　　八会自然容，虚降皆兰金。　琼嚼弥劫旦，玉浆散冲心。<br />
　　明珠唱灵歌，法容和清琴。　玉章至道宗，忧乐解人衿。<br />
　　紫盖曜云宫，流晖翳五灵。　四达无穷野，八气回圆明。<br />
　　扶摇运太空，七景转天经。　运来若无相，时去随化倾。<br />
　　九圆交度内，二象互相征。　帝一固中元，四纲不颓灵。<br />
　　南采飞皇宝，北列广寒庭。　玄房交真会，虚歌自然生。<br />
　　五帝命灵幡，魔旗征万精。　魔从空中啸，道世乐未央。<br />
　　故兴曲素辞，庆神欣太平。　相与契何许，万劫为一龄。<br />
　　回转九万劫，同游紫凤軿。<br />
　　空生紫凤台，琼阙参太微。　灵风洞八会，北牖阊阖开。<br />
　　上有啸歌儿，常唱运丧衰。　朝则乘景游，暮则附景归。<br />
　　二景齐一体，常恐失景晖。　九炁不常居，天地有倾危。<br />
　　大劫终一桩，百六乘运回。　洪泉涌九岭，大乌翔天垂。<br />
　　万蠢飘长流，顾山不得依。　号泣无崖际，能不伤人怀。<br />
　　贤圣勤诵经，故得乘景飞。　至时相奉迎，同会九天扉。<br />
　　数尽金马辰，万厉交横驰。　不见学仙人，但能哭尸悲。<br />
　　嗟此愚夫质，持命痛何哀。<br />
　　散忧九玄台，聚乐偕太空。　携契十天真，啸命东海童。<br />
　　四达八会气，玄运阆台风。　日朗西华馆，意合广寒空。<br />
　　婆娑紫凤下，萧条九岭峰。　流眄无穷野，仰观劫仞中。<br />
　　清歌宫商和，忧乐自相从。　二趣谐一契，理背反还同。<br />
　　相与乐未央，持始复持终。　酣饮玉池醴，仰饮飞华皇。<br />
　　灵瓜自可宴，味若日月光。　七曜流芳晖，斯乐岂可忘。<br />
　　大劫有终运，运交二象倾。　龙门断天河，三五反相征。<br />
　　赤镇据东井，华盖伏晨星。　玄晖昏八荒，秽气翳天精。<br />
　　三官相操促，五岳不固灵。　万疠交横驰，北帝勇魔兵。<br />
　　八纲罗天外，圣主乃能清。　是结自然气，崚嶒九重城。<br />
　　高观愍万兆，忧乐从是生。　玄歌散神衿，蒙欢反涕零。<br />
　　哀此顽夫辈，吝财贪色荣。　欣欣待命至，不顾祸自婴。<br />
　　贤智逆方来，晨夜勤诵经。　礼空念玄虚，以度不穷龄。<br />
　　若能寻道源，八节奏玉名。　将免九曜灾，令尔见太平。<br />
　　琼凤讲晨飙，紫台曜玉林。　流光拂重玄，嵯峨陵九阴。<br />
　　紫景散朱霞，飞烟互相寻。　七宝振琼条，灵兽骋云岑。<br />
　　万仙乘空咏，神风扬妙音。　上有高晨师，拱静啸与吟。<br />
　　八会自然容，虚降皆兰金。　琼嚼弥劫旦，玉浆散冲心。<br />
　　明珠唱灵歌，法容和清琴。　玉章至道宗，忧乐解人衿。<br />
　　释我无终龄，良娱乐何深。　自然高仙韵，安能同此钦。<br />
　　朝戏东华宫，夕游西华堂。　取乐二华馆，不与乐相逢。<br />
　　但闻玄歌子，悲声伤天童。　哀响流寒庭，抚悼世运穷。<br />
　　天马踊九河，乌母乘飞龙。　玄津无桥梁，二气隔不通。<br />
　　登我崚嶒台，仰观九难中。　秽气弥三灵，万兆负灾冲。<br />
　　八域无遗民，大小山岳崩。　念此不知学，闻经若痴聋。<br />
　　相与任运生，鲦欻得命终。　哀哉何期酷，念子伤我胸。<br />
　　紫凤乘空发，崚嶒九玄嵎。　气结则景见，气散则神无。<br />
　　飘飘有无际，天乐适我娱。　安同八会唱，齐我高仙俦。<br />
　　携契十天真，宴我九凤躯。　上登玉京阙，下戏阆风洲。<br />
　　羽骑迅琼输，紫烟空相扶。　极朝复待旦，偕乐无终忧。<br />
　　流眄任运迁，亿桩始一周。　欢我自然拎，散我怀世忧。<br />
　　自无玄灵宝，谁能同此游。　哀哉空洞内，兴乐复发忧。<br />
　　朝发东蒙岭，夕观西龙丘。　不见九灵母，北真道相游。<br />
　　辽问大象度，二气忽云周。　九龙运东井，天马发西嵎。<br />
　　北帝放天兵，五岳玄相符。　万魔已束带，五行早相谋。<br />
　　兵灾罗天布，万兆已被拘。　上下皆受会，荡除无稽留。<br />
　　哀此五难中，运至无亲疏。　高登八会宫，结我冥中俦。<br />
　　历观至学者，福地以相扶。　弃家寻我道，克得度尔躯。<br />
　　勤心修至经，道成当相须。　逍遥观凤台，岂不乐哉游。<br />
　　大乐会中元，中元聚乐庭。　上有八会气，婆娑紫凤生。<br />
　　金条附玉根，七宝结华铃。　龙超极岭峰，凤啸骇万程。<br />
　　不见离游宾，但闻凤云声。　宫商自相和，音响自然成。<br />
　　玄歌唱妙曲，忧乐结成音。　吾我自相求，谁知真人灵。<br />
　　锦云带夜月，紫耀翳飞琼。　三晨洞大晖，七元焕五星。<br />
　　灵幡有威光，流烟霭紫清。　自谓西华妙，未若紫凤城。<br />
　　上有解衿人，一面欢万龄。　偕乐无终劫，因觉天地倾。<br />
　　灵运自有已，数终自由玄。　去来顺运回，何为忧自缠。<br />
　　散忧八荒外，大象不圭真。　逍遥欢乐庭，谁与忧为亲。<br />
　　五难是常会，所伤自有人。　宫商虽不和，大归理自均。<br />
　　故与忧乐曲，以度学道身。　苦行研灵文，妙义自然鲜。<br />
　　但佩曲素章，克入无忧津。　乘空登凤台，高观承唐年。<br />
　　此乐将何乐，知忧在何间。<br />
　　高上玉晨忧乐之曲，空生凤台之上，灵文明於五方，金音逸朗於十天。玉京九曲上真，皆铸金为简，紫笔书文，齐声合唱玄歌忧乐之曲也，其辞深赜，妙趣洞渊，自非高上之俦，莫有能究其篇者。〔有〕#1金名东华，玉字凤阙，乃得见此文尔。得佩凤炁玄丘真书命魔灵幡，诵忧乐之曲，则五帝卫真，天魔敬护，保举上仙，得奉迎圣君於上清宫，游於凤台之堂也。<br />
　　凡受此文，每以本命、太岁、八节之日，及每月五日、十五日、二十五日沐俗清斋入室，先东向诵青帝曲毕，再礼朝玉真；转南向语赤帝曲毕，再朝礼玉真；转西向诵白帝曲毕，再礼朝玉真；转北向诵黑帝曲毕，再礼朝玉真；向太岁诵黄帝曲毕，再礼朝玉真。五方都毕、还北向九拜，朝玉晨君，仰咽气九过止。如此皆施五帝幡於室五方。出《上清高圣玉晨凤台曲素上经》。<br />
　　洞真徊玄章<br />
　　太上发玄蕴，焕烂数真文。　落落散天实，十方所共尊。<br />
　　不始亦不#2终，不明亦不昏。　仰登玉京台，逍遥憩昆仑。<br />
　　超度泉曲都，魔王领欲闻。　七祖受化生，解我宿世怨。<br />
　　入控飞玄景，出驾浮紫云。<br />
　　重晖曜玉晨，玄景开圆明。　迢迢洞真殿，晃晃七宝精。<br />
　　一念度八难，长与太上并。　缠旋献黄景，日华虚中生。<br />
　　世知杂俗道，莫闻智慧经。　大矣诃真戒，玄感魔王诚。<br />
　　万椿若一息，岂击千亿龄。<br />
　　太上体本无，散形度弱丧。　务猷宣玄术，天尊并赞扬。<br />
　　有缘文自表，无因经为藏。　若能得此道，首即生圆光。<br />
　　身挤无待津，取职逸仙堂。<br />
　　无无竟无永，有有安入妙。　天翰蔚无上，玄宗自有要。<br />
　　回转三宝轮，十方普震曜。　太上观玉京，魔王空中笑。<br />
　　天帝叉手唱，众真乘虚啸。　散华正我念，八愿自然超。<br />
　　灵仙乘庆霄，驾龙蹑玄波。　洽真表嘉祥，濯足人天阿。<br />
　　福应不我期，故尔释天罗。　道德冠三界，地纲亦已过。<br />
　　感遇云真会，净慧经莲华。<br />
　　无上觉四辈· 芒芒九太外。　幽显谅有由，无幽故无昧。<br />
　　速罗还玄轮，真仙幸华苍。　时游渺漭间，天人无见际。<br />
　　灵妙寄宣通，天人有津岸。　泛舟不测渊，常恐风波换。<br />
　　其缘有奇方、智势谁能算。　冉冉任玄苍、昭然冥因判。<br />
　　挺颖应真子，灵琴空中弹。　诤思恭十方，玄留不我羡。<br />
　　太上敷洞文，贤贤归本缘。　萧条三宝囿，繁华秀我因。<br />
　　伯史与入精，质净生金身。　终劫复始劫，愈觉灵颜新。<br />
　　希度礼无上，宝文降至真。　道林蔚天京，下光诸地仙。<br />
　　从容散灵威，洋洋大法宣。<br />
　　太上观十方，晻蔼融风穆。　圆光映三辰，真人披天服。<br />
　　魔王叉手立，司市酆京侧。　日月翳行曜，七宝焕无极。<br />
　　一切营此时，祸灭地狱息。　渺孚无景天，尊人莫能测。<br />
　　三宝繁十方，亹亹空中澄。　宛转随化理，一感法输升。<br />
　　漠漠缴昧间，四大与时兴。　空有靡不有，崔嵬多山崖。<br />
　　太上无滞念，灭念归大乘。<br />
　　凡十方回玄礼颂，先始北方，次东北方、东方、东南方、南方、西南方、西方、西北方、上方、下方。一颂一拜。回玄品者，出乎自然而然，虚峙九千余劫，其文乃见。元始天王学道於太上，后道成，太上命元始天王盛而撰焉，以配大戒。当以本命日，说三百部戒，而颂此文。若日中及夜半时修之也，先斋而后行道。不知本命，用甲子日。若十年以后，可正月一日行道尔。<br />
　　金章十二篇<br />
　　宴呵太霞宫，金阙曜紫清。　仙房映太素，四轩皆朱琼。<br />
　　掷轮空洞津，控辔舞绿軿。　玉华飞云盖，西妃运锦旌。<br />
　　翻然尘浊外，鲦欻佳人庭。　宿感应期来，所得已在冥。<br />
　　乘风想九霄，共酣丹华婴。　顾谢世中物，安知无中灵。<br />

                    <br>
                        　　北登玄冥阙，携手经高罗。　香烟散八景，玄风鼓绛波。<br />
　　仰超琅琅津，俯眄曲岳阿。　啸歌云上唱，凤呜洞九霞。<br />
　　乘炁浮太空，曷为蹑山阿。　金节命羽灵，征兵摧万魔。<br />
　　漱吸圆晨晖，积椿方婴芽。　纷纷趣竞中，不解可奈何。<br />
　　北垄郁霄蔼，绛树结紫华。　青蕊落凤林，碧捺秀岩阿。<br />
　　灵阙凌太空，琼房参太霞。　云兴曲室内，八风飞冥沙。<br />
　　九弥弹帝塘，龙啸唱节和。　扇飙五岳岭，握节征万魔。<br />
　　顾盻须臾顷，忽然椿已过。　哀哉朝生者，安知龄纪多。<br />
　　隅景布林宫，运轴冲漠幽。　至观映六庭，大小尽逍遥。<br />
　　龙吹缠盖云，虎吟骇万条。　三素启高图，丹霞蔚晨霄。<br />
　　羽旗横灵津，紫軿飞华翘。　控辔九天外，俯仰自寥寥。<br />
　　尘诛结嚣秽，神丧炁亦凋。　奚不寻远御，八千乃一朝。<br />
　　朝济碧海波，飞轮辞绿房。　高唱俦友篇，盖越沧浪中。<br />
　　三契玉霄宾，五期东华童。　羽飙升帝晨，宴此广寒宫。<br />
　　八音虚中弹，紫凤唱灵风。　绛霞遏明曜，八景飞太空。<br />
　　咀嚼琼泉津，浩秀还婴蒙。　至乐归五神，年积劫刃崇。<br />
　　脱屣将何难，劳忧丧天中。<br />
　　朝驾晨景晖，逸辔发紫清。　浮轮骋太霞，扬盖广寒庭。<br />
　　高真禁帝室，宫墉引四灵。　十绝舞空洞，飞烟绕锦屏。<br />
　　虎扇神风庆，紫云回龙骈。　鲦欻盻八方，一顾椿已倾。<br />
　　萧萧玄竞子，奚不寻太生。<br />
　　神圃秀隐芝，昆池灌盻田。　仰观玉清阙，嵯峨临绛津。<br />
　　紫霞映曲席，五云曜九玄。　八风起绝宇，幽蔼绿轩间。<br />
　　三元舍西宫，东华有佳人。　北冥唱七啸，明姬歌南真。<br />
　　抚璈参朱律，玉节扬六弦。　合契安非运，俱响广凤巅。<br />
　　同期命万魔，宅此群黑千。　超然来何难，乃启不穷年。<br />
　　驾炁盻空洞，乘景憩九天。　洞郁广晖羽，玄盖生无间。<br />
　　八烟飙寥轮，轨滞不许年。　抚璈八空响，我马亦无津。<br />
　　握节入东华，夕宴玄圃巅。　束带携五灵，解衿翘良人。<br />
　　冥感自适运，泛然亦有缘。　俱载凌厉翮，一扇动亿千。<br />
　　绛景浮玄晨，紫轩乘云征。　仰超金阙内，俯盻西华城。<br />
　　东华启五晖，神光焕七灵。　翳映三泛烛，流任自齐冥。<br />
　　风鼓空洞宇，香烟散玉庭。　手携织女舞，双衿落锦青。<br />
　　元徊交羽旗，华盖随云倾。　宴寝九度外，是非不我营。<br />
　　抱空泥丸内，天姿愈日婴。　岂况洞愆秽，中惨无聊生。<br />
　　扶桑翠空峰，朱云葩微明。　浪台有虚上，四观映高清。<br />
　　飞景控紫轮，三素辔丹軿。　寝偃太帝馆，崚嶒阿母庭。<br />
　　濯足碧濑波，提契玉醴罂。　曲晨乘风扇，飘飘时下倾。<br />
　　暂适地蔼中，回驾汜良真。　玄会自相要，流浪任幽冥。<br />
　　始知荣辱辛，方悟忧促龄。<br />
　　曲室可清静，颐神待日成。　何为讲当涂，百痾从是生。<br />
　　天庭生金华，内以彰阴邪。　玉谷参玄乡，琼炁互扶罗。<br />
　　天真立遐日，飞药吐灵沙。　清晨案天马，回驾神玄家。<br />
　　仙人来入室，又以灭百邪。<br />
　　道以斋为先，勤行登金阙。　故设大法桥，普度诸人物。<br />
　　宿世恩德报，道心超然发。　六斋礼空洞，十直神感彻。<br />
　　五老刊仙名，云舆相迎谒。　身飞升玄都，七祖咸解脱。<br />
　　上清诸真章颂竟<br />
　　#1『有』字据《曲素经》补。<br />
　　#2『不』字原本作『求』，据《太上洞真徊旋章》改。<br />
　　<br />

                    </div></div><hr><script charset='utf-8' src='../../js/footer.js'></script></body></html>