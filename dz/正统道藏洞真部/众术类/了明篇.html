<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法了明篇' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>了明篇</center></div><div class='fo'><center>经文出处:来自殆知阁</center><br/><br>
                        <br />
　　经名。宋先生述，毛日新编，出於南宋。一篇。底本出处：《正统道藏》洞真部众术类。<br />
　　<br />
　　宋先生述<br />
　　序<br />
　　盖尝论之，谓夫人之生斯世也，岂易得尔。戴天履地，灵於万物，余以奔名竞利，逐伪丧真，至於没齿不能闻道，虚度一生，略不少悟。诚可叹哉。殊不思宣尼尚谓：朝闻道夕死可矣，以宣尼之圣犹急於闻道，况我辈乎？余今所为道者，乃大道也。何哉？公而不私，正而不邪，出乎大朴之未散，先乎三光之未萌，寂然无声之可听，杳然无象之可观。苟能敬慕，不远於人，非比乎旁门小法，惑世异端之术也。<br />
　　盖以道本无名，人因寓物强名甚多，论其妙道之实，卓然惟一，难测难遇，非言可尽。兹由天幸，因遇宋先生於云之问，专记先生云：吾遇锺吕传授口诀，运归根复命之功，行补脑还精之道，二物烹煎而成大药，刀圭服了阴尽阳全，三田黑足身外见身，功成行满脱壳升仙。先生又云：天机非远，只在目前。若能坚心固守，断绝疑惑，道无不成。仍出所着歌词与和朗然子诗三十首，言近而指远，句清而道备，余敬而拜授。遂编成一集，名曰《 》。不敢独宝于家，愿得与众共之，惟冀好事君子无惜详观。时乾道四年十月一日三衢毛日新谨序。<br />
　　<br />
　　宋先生述<br />
　　遇真歌<br />
　　乙酉年，四月中，白日再遇锺离公。口诀亲传玄妙道，三千日夜积成功。<br />
　　感谢祖师传口诀，等闲不向愚人说。暗修功行上天知，轻泄漏慢邓都折。<br />
　　锁金关，无漏泄，开透双关行日月。含光默默返泥丸，神气相随朝帝阙。<br />
　　炉中真火赫炎炎，炼得真金白似雪。阴阳熙足现阳神，坐外神光明皎洁。<br />
　　三田精黑与神全，自知名姓是神仙。长生不死工夫别，不漏仙方誓不传。<br />
　　壶中仙景时时看，洞裹真人极少年。紫雾红光生卧室，风雷闪电起林前。<br />
　　一朝脱壳离尘去，跳出凡笼走上天。<br />
　　解迷歌<br />
　　道不远，在泥丸，休信闲人乱语言。看尽仙经千万卷，分明只说汞和铅。<br />
　　欲要真精无漏泄，须静灵台如朗月。灵台不静神不清，昼夜工夫休断绝。<br />
　　休断绝，要勤行，运满三田功自成。功既成时神炼就，神既炼就可长生。<br />
　　修真士，听此言，守谨神仙妙诀传。秘密天机休漏泄，漏泄之时累祖先。<br />
　　奉劝世人须发志，人人有分作神仙。<br />
　　和朗然子进道诗三十首<br />
　　一<br />
　　学道须坚五十年，终宵端坐莫贪眠。双关撞过昆仑顶，九窍冲开变化权。<br />
　　玉兔走来投北海，金乌飞入洞中天。刀圭便是长生药，服了凡胎定得仙。<br />
　　二<br />
　　夜静光华景物春，圆明自在本来真。杳冥于内观星斗，恍惚之中见主人。<br />
　　金鼎炎炎悬赤日，黄河滚滚鼓玄津。宝珠炼就功成后，灿烂金光顶上新。<br />
　　三<br />
　　静坐精思小室中，铁牛莫遣走西东。山头虎啸人难见，海底龙吟景不同。<br />
　　气足自然形不老，神全已觉貌如童。可怜贪利贪名者，一旦无常尽落空。<br />
　　四<br />
　　眼前白雪乱纷纷，满目黄花变紫云。顶上山泉时复响，耳中仙乐日常闻。<br />
　　丹田自有延年药，身上谁无浩劫纹。此理世问人少会，可伤城外许多坟。<br />
　　五<br />
　　荣华休羡学仙才，得道皆因此处来。鼎内铅生成大药，炉中汞长结灵胎。<br />
　　阳精不漏身无死，真息常存黑自回。混俗和光随分过，任他人笑作痴呆。<br />
　　六<br />
　　达了玄元万事休，任他春去又还秋。饮将玉醴形难老，捉得金精命自由。<br />
　　月魄日魂常会合，婴儿诧女更调缪。夜深独坐烧丹处，万点明星帐顶头。<br />
　　七<br />
　　运气来来一十春，因师指教得玄门。便将戊己为炉鼎，已得屯蒙辨晓昏。<br />
　　元气充准盈腹饱，真阳运动遍身温。死生感谢先生诀，万劫如何报此恩。<br />
　　八<br />
　　气入丹田火自生，眉问灼灼电光明。循环二气乾坤合，运转三宫日月行。<br />
　　炼就阳神添寿域，修成至宝复元精。假饶发白颜衰老，服了金丹也再荣。<br />
　　九<br />
　　功成名姓列天官，悟者元来有甚难。神火升腾天地泰，阴阳和会谷神安。<br />
　　回颜不用准凡药，返老何须觅外丹。静坐可观尘外景，世问无比百千般。<br />
　　十<br />
　　天机岂敢对人论，炼假成真浩劫存。红汞黑铅烧药本，金乌玉兔炼丹根。<br />
　　功成必定归蓬岛，德备还须谒帝合。霹雳一声神鬼惧，霞光万道照乾坤。<br />
　　十一<br />
　　暗地修行隐市尘，工夫忙裹不曾闲。须资密密频居室，何用区区走入山。<br />
　　金饭频准坚骨髓，玉浆时饮驻容颜。我今已得长生诀，炉内烧成九转丹。<br />
　　十二<br />
　　道要玄微理最探，修真须是要坚心。黄河运透充天路，绛阙镕成满鼎金。<br />
　　进火不须寻静室，求仙何必住幽林。身中尽有延年药，可笑愚人向外寻。<br />
　　十三<br />
　　无贪无爱胜山居，不惹闲愁事绪疏。得遇至人亲口诀，何须更看万家书。<br />
　　光阴有限催如箭，一岁还添一岁无。奉劝世人须早悟，不修不炼是愚夫。<br />
　　十四<br />
　　三田阴尽反阳纯，二物烹煎养就真。德重自然神鬼伏，道高诗句果惊人。<br />
　　夜深独坐观神剑，无限阴魔远离身。炼汞成砂应没老，寿同天地貌长新。<br />
　　十五<br />
　　小年懒意习文儒，虚度年光二纪余。无意贪求名与利，有心只待上虚无。<br />
　　刀圭会饮颜如玉，飞过金晶脸自舒。不识根源宗与祖，咽津行气馒区区。<br />
　　十六<br />
　　双关夹脊上泥丸，神气流通自驻颜。万顷金钱开宇宙，两轮日月透关山。<br />
　　河车搬运休停住，进火功夫莫放闲。炼取自家真大药，已知名姓出尘问。<br />
　　十七<br />
　　认取玄玄莫执迷，功成行满达无为。频吞玉掖滋容质，能饮琼浆济渴饥。<br />
　　二气相交生诧女，五行匹配长婴儿。自知达了天机理，脱壳升仙定有期。<br />
　　十八<br />
　　求仙何必外寻丹，争似存精返气还。髓实自然无老死，阳纯必定有童颜。<br />
　　金关玉户须牢锁，炉鼎烹煎功莫闲。一颗明珠才运动，光辉闪电两眉问。<br />
　　十九<br />
　　大道非难在志求，谁能肯向少年修。人生幻化何坚固，富贵荣华得几秋。<br />
　　百岁光阴如一梦，可怜随浪逐波流。贪财恋色何时彻，不作骷髅未肯休。<br />
　　二十<br />
　　学道来来二十秋，眼前俗景见如条。但行七返添精髓，长使黄河水逆流。<br />
　　万卷仙经何必看，一壶仙酒醉方休。有朝拂袖腾空去，物外逍遥有甚愁。<br />
　　二十一<br />
　　自说南华有姓名，不因师指道难成。绿偷日月通天地，为炼还丹出死生。<br />
　　阴裹阳生人不晓，无中生有是真精。先生教我出神法，闭目蓬莱捻指程。<br />
　　二十二<br />
　　华池咽罢看蓬瀛，万里如同一里程。药就驾云朝玉帝，功成跨鹤谢三清。<br />
　　直从行处知端的，还向元中定杳冥。如此学仙真可学，百千万劫镇长荣。<br />
　　二十三<br />
　　人人皆恋色和财，不肯回心向道来。形体衰残将欲死，追欢语笑起疑猜。<br />
　　一朝气散难寻气，一日灾来怎免灾。若要无生亦无死，分明造化在灵台。<br />
　　二十四<br />
　　学仙须是学三茅，万卷闲文懒意抄。争似澄心修内物，夜深金鼎虎龙交。<br />
　　烹煎水火无休歇，缎炼丹砂岂暂抛。已是十洲三岛客，看看拂袖出尘巢。<br />
　　二十五<br />
　　长生不死是仙家，一任年光变岁华。得道便归天上路，愚迷终是入泥沙。<br />
　　目前明有神仙路，争奈人心似夜叉。不觉命终沉苦海，寻思真个可伤嗟。<br />
　　二十六<br />
　　无限修真不识真，口中解说不能行。万般存想空劳力，枉费工夫坐五更。<br />
　　行气若知行气主，运精还识运精根。功成定是飞升去，仙簿元来有姓名。<br />
　　二十七<br />
　　饶君读尽世问书，性命元来并不於。争似回心修至道，夜深莫倦守丹炉。<br />
　　烧成大药归蓬岛，结就灵砂入太虚。莫道神仙无分做，人心只为太顽愚。<br />
　　二十八<br />
　　贪利贪名没了期，终朝恣意乱非为。争如向己修功行，炼就阳神绝虑疑。<br />
　　神水频浇添道气，自然容貌不能衰。一朝得赴瑶池会，相与诸仙世外期。<br />
　　二十九<br />
　　道在身中莫外寻，修功全是自家心。龙精虎髓谁人识，离坎相交道理深。<br />
　　炼药全凭天上火，烧丹须是鼎中金。愚人不达玄元理，馒看仙经怎晓音。<br />
　　三十<br />
　　尾闲运透九宫门，呼吸玄元天地根。要妙双关明夹脊，两轮日月斗高奔。<br />
　　阳全阴尽三田满，炼气成神浩劫存。功行满时天诏至，十洲三岛作仙人。<br />
　　三十诗篇和朗然，分明说尽道根源。天机漏泄令人悟，争奈愚夫不学仙。<br />
　　词<br />
　　苏幕遮<br />
　　气随神，神随气，神气相随，透入泥丸裹。长把金关牢锁闭，捉得金晶，暗地添欢喜。<br />
　　下辛勤，须发志，十二时中，莫把工夫弃。阴尽阳全神出体，功行成时，名列神仙位。<br />
　　丑奴儿<br />
　　真人本是凡人做，悟者何难。名利如山，隔断神仙路往还。<br />
　　谢师指教生死事，长在心问。长在心问，十二时中不暂闲。<br />
　　沁园春、<br />
　　速速修行，惜取身中无价珍。把金乌玉兔，炉中炼用，阴阳造化，养就阳神。<br />
　　虎啸龙吟。丹田裹，顶内时时仙乐声。泥丸裹，烹煎水火，铅汞成真。<br />
　　夜来端坐，澄心神，见真人颜貌新。用河车搬载，充开牛斗星辰。<br />
　　洁皎光射，分明服了刀圭。功成后，自知道仙班有姓名，诸仙请。<br />
　　待玉皇宣至，朝拜三清。<br />
　　武陵春<br />
　　七返还丹人怎晓，晓后有何难。夜静存神向内观，神水满泥丸。<br />
　　搬运金精无夜昼，呼吸不曾闲。功行成时出世寰，名姓列仙班。<br />
　　又<br />
　　虎逵龙蟠功最妙，交会在丹田。炉鼎烹煎火自然，日月炼为先。<br />
　　认取坎离为造化，真气要还源。向己澄静坐内观，九转炼成丹。<br />
　　丑奴儿<br />
　　河车怎敢停留住，搬入泥丸。水火烹煎，一粒丹砂炼汞铅。<br />
　　金丹大乐人人有，只要心坚。休说闲言，不走阳精便是仙。<br />
　　又<br />
　　因师传授朝元理，昼夜功勤。炼缎成真，偷得阴阳共半斤。<br />
　　壶中天地何曾夜，四季长春。洞裹光阴，交我如何与世论。<br />
　　又<br />
　　夜来子后披衣坐，心定神清。见个真人，脸似胭脂体似银。<br />
　　炉中火焰炎炎起，紫气腾腾。一粒丹成，管取飞升上帝京。<br />
　　太常引<br />
　　金丹只在自身中，真水火，炼成功。因遇吕仙公，<br />
　　识返本还元祖宗。阳全阴尽，神光现处。认得自真容。<br />
　　名姓列仙官，已跳出乾坤世笼。<br />
　　点绛唇<br />
　　二气工夫，河车搬入昆仑脑。世人谁晓，此是玄元道。<br />
　　存得阳精，年老身不老。三田饱，行功都了，拂袖游蓬岛。<br />
　　又<br />
　　这个工夫，因师传授知元祖，论甚子午，说甚龙和虎。<br />
　　只在目前，明有神仙路。速修取，有朝归去，消了阴司簿。<br />
　　捣练子<br />
　　真水火，谢师传，黑铅红汞鼎中煎。现神光满目前。<br />
　　丹砂就，是神仙。金晶捉住寿同天。待功成玉帝宣<br />
　　临江仙<br />
　　说甚坎离龙共虎，休言火候周天。阳精不走自神全，双关明有路，直上至泥丸。<br />
　　牢锁金关并玉户，日魂月魄烹煎？三宫都满体牢坚，肠神朝上帝，永劫作天仙。<br />
　　丑奴儿<br />
　　金公本是乾家子，住在坤宫。真虎真龙，吃尽三尸及九虫。<br />
　　丹砂锻炼泥丸裹，赫赫长红，一日成功，直见三清太上公。<br />
　　浪淘沙<br />
　　我有一张琴，随坐随行，无弦胜似有弦声。欲对人前弹一曲，不遇知音。<br />
　　夜静响珍轰，神鬼俱惊。惊天动地若雷鸣，只候功成归去后，擭向蓬瀛。<br />
　　又<br />
　　师指炼金丹，牢锁金关，工夫进火莫交闲。向己澄心观内景，闪电眉问。<br />
　　妙用在泥丸，神鬼难看。愚迷不悟隔千山，悟即如同观返掌，出世何难。<br />
　　又<br />
　　铅汞要加添，火候频煎，体中气足返阳全。养就婴儿并姥女，同坐同眠。<br />
　　髓实自身坚，运满三田。刀圭服了得神仙，只候功成并行满，独步朝元。<br />
　　糖多令<br />
　　搬载波黄河，金关牢闭锁。运九还须是功多，光透帘帏红似火。见金钱，万千朵。<br />
　　逆水涌银波，充开牛斗过。进工夫蹉跎，见个真人便是我。暗心欢喜笑呵呵。<br />
　　桃源忆故人<br />
　　自从师指天机道，万卷仙经都晓。若会运精归脑，颜貌长不老。<br />
　　真铅真汞人知少，乌兔烹煎成宝。身外有身方了，玉帝金书召。<br />
　　惜黄花<br />
　　天机大道，达者稀少。运戊己，龙蟠更虎绕。这一颗丹砂，凡世人难晓。<br />
　　问木金、坎离颠倒。阳全阴尽，形容不老。将水火烹煎，自然炉宠。<br />
　　待行功成就，炼无价宝，去朝元，七祖都了。<br />
　　阮郎归<br />
　　一输明月照三峰，彩霞飞满空。分明见我主人公，明珠透上宫。<br />
　　丹药炼，鼎中红，频频要用功。功成定是出凡笼，闲游仙洞中。<br />
　　武陵春 。<br />
　　七返阳全阴去尽，精髓满三田。修到无为必自然，论甚后和先。<br />
　　认五行真水火，须要识根源。自己丹取砂着意看，何用外寻丹。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>