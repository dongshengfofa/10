<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法黄帝授三子玄女经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>黄帝授三子玄女经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详。底本出处：《正统道藏》洞真部众术类。<br />
　　<br />
　　天一所在甲戊，庚旦大吉，夕小吉。乙巳昼神后，夜传送，丙丁旦登明，暮从魁，六辛昼胜先，夜功曹，壬癸昼太一，夜太冲。占与人期会，天罡临日辰者，会在日辰前为已过，在日辰后为未至。又神在门，会行人未，主人近行在外已至，主人远行在内未至。罡加孟，神在内，加仲在门，加季在外。天罡、大吉加午未者，唤人必来。非此者，凶。时上见王相必来，相克无气来。<br />
　　求物，天罡加孟，不得临仲，得半；加季，尽得。占行人至时，甲乙行丙丁至，不至还以甲乙日至。他例此。<br />
　　诸欲娶妇嫁女，必记初许嫁之日，以为本。其娶妇时，慎无令克其许嫁日辰也。克日害舅，克辰害姑。姑与舅是夫之父母也。尽克日辰，为不利一家。<br />
　　假令甲子日许嫁，庚辛日纳财，皆为克日。戊己纳之，为克辰也。<br />
　　假令辛未日纳，皆为克日。辰戊申己酉日，亦然也。又欲令日辰阴阳中，及用传中有天后无腾蛇，白兽相克，吉谓内妇时。如此者，即吉。又无令夫家之门，伤妇年，即妇有咎。<br />
　　假令二月乙未日巳时，天罡加巳，妇年立辰，从魁加之夫家门，在子地；太一加之夫家门，在丑；胜先加之，此并为夫家门伤妇年也。谓夫家门上火神，克妻家门上金神也。若夫门立酉，功曹加酉，妇在束方卯来氏西酉，入功曹，即妇有咎。他仿此。又无令妇年上神，伤夫家之门，即夫家有咎也。<br />
　　假令妇年立辰，从魁加之夫门在酉，功曹临之，夫门在戌，太冲临之，此为妇年上神，伤夫家之门。即夫家有咎。门者所出之辰，凡娶妇为入顽，嫁女为出顽，从方入圆为入顽，从方出圆为出顽也。又不欲所出入之神伤日辰，为女固有败伤。又不欲令伤日，为害翁。谓神将共伤日也。<br />
　　假令一月庚子日，魁罡加丑之时也，太一临庚上，其将得朱雀，谓小吉为天一临戌上，即太一为前二加庚也。此为神将，并伤日。伤日害舅。若日并伤神，将为害矣。<br />
　　假令二月癸丑日巳时，胜先加癸，将得剩蛇，此为日并伤神，将害夫。又辰中有微气往助之者，为夫死。<br />
　　假令二月甲戌日辰时，而传送加甲，甲木也，传送金也，金伤木。又戌中之金复往助之者，为夫死。伤辰为妇，谓神将共伤辰也。<br />
　　假令二月庚申日，魁加丑，丑时也，太一临申，将得朱雀。此为神将，并伤辰也。<br />
　　假令二月壬子日，魁加辰，胜先临子为用，将得胶蛇。此为日辰，并伤神将也。但辰伤妇，谓辰伤其阳神神将者。又曰：内有微气往助之者，为妇死也。<br />
　　假令二月丁巳日，魁加卯，神后加巳，巳火也，神后水也，水伤火。又丁巳丁是壬妻故也。复往助之，为妇死，以其上将为所坐形状。<br />
　　假令二月甲戌日，魁加辰，传送为青龙，而加甲，为夫妇死，死坐送行酒食故也。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>