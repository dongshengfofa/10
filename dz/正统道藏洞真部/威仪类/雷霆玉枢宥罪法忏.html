<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法雷霆玉枢宥罪法忏' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>雷霆玉枢宥罪法忏</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详。二忏同卷。底本出处：《正统道藏》洞真部威仪类。<br />
　　<br />
　　恭闻高上神霄之天，九天应元之府，辽邈岂惟於劫仞，感通端自於一心。恭燃道德之真香，仰叩虚无之圣境，谨凭一炷徧达万灵。以今臣等皈命投诚，启告供养<br />
　　无上至真道经师宝三境高尊，<br />
　　九天应元雷声普化天尊，九霄雷霆帝真卿师使相，十方诸天帝君，三十六天上圣，玉枢启教雷师皓翕真君，雷部官众，三界万灵。恭望洪慈，俯垂降格，普仗真香，悉同供养。<br />
　　臣闻赤书玉字昔<br />
　　元始开碧落以度人，凤笈龙章由雷师自神霄而阐化。恭惟<br />
　　九天应元雷声普化天尊，道前号应九天贞明之大圣，寔乃玉清真王之化身。恩被十方，德沾万汇。统天三十六，天天归宰制之权。历劫千五百，劫劫斡慈悲之念。苟运寸诚而称诵，当令万愿以克从。凡所希求，悉应其感。臣等以今，谨为入事意向来诚意，已具敷宣，谅沐<br />
　　高真，俯垂省览。伏惟<br />
　　九天应元雷声普化天尊，大圣大慈，至皇至道，为旱生父，为万灵师。若人称名，咸得如意。<br />
　　以今臣法众等，谨与某恭对<br />
　　道前，志心皈依，虔诚朝礼<br />
　　九天应元雷声普化天尊。睿号自一天至三十六天，由一拜至三十六拜，声声不息，拜拜无停。恭望道慈流光宝座，俯鉴由中之悃，曲垂从欲之仁。臣等下情无任，瞻望恩光激切，屏营之至。谨启。<br />
　　次赞曰<br />
　　祖炁氤氲满太虚，九天元是九天居。<br />
　　驱雷役雨飞金篆，活物生人备玉枢。<br />
　　三界有情皆得度，十方无路不通车。<br />
　　大哉普化明元始，日月齐光信不诬。<br />
　　众和：皈命礼大哉普化天尊<br />
　　臣闻一炁分真，九天布化，至皇至道，为群生父，为万灵师。一旦古亘今，运三界心，总五雷令，调和阴阳而陶冷万物，经纬天地而作成四时。身坐玉梵层台，手举金光如意，说玉枢妙旨，传授雷师皓翁，普利益於众生，遂流通於下士。如先觉，如后觉，皆知奉於真宗。若有知，若无知，悉超悟於至道。臣等钦承<br />
　　宝训，得阅琅书，洪惟<br />
　　普化天尊，抑乃长生大帝，主治九天应元之府，总制五雷斩勘之司。鉴观万天，浮游三界，掌雷部鬼神之录，握人间善恶之权。赏罚无私，毫分罔失，储勋累行者则登庸简录，邪心不孝者则斩神诛魂。是故皈命<br />
　　神霄，投诚王府。切念某等，凡胎浊质，走肉行尸，历劫迨今，罪如山积。心三恶业，贪嗔愚痴。身三恶业，杀盗邪淫。口四恶业，两舌恶骂。绮语妄言，起心动念，恣意妄行，亵渎圣真，冒触天地，呵毁风雨，裸露星辰，违背君师，忤逆父母，欺凌孤弱，傲睨亲朋，杀害群生，抛撒五谷大秤小斗，人百已千，酷法严刑，强侵冒占，奸私邪淫，妖巫叛逆。从微至着，日积月深，遂至鬼妬神僧天嗔地怒。诸如罪犯，无路首陈。今对道前，求哀忏悔。伏愿雷声普化，帝德好生。赦前生今世之愆，悉同冰泮。禳三衰九横之厄，成似雪消。俾身位之安宁，冀门庭之清肃。见存眷属，举臻覆护而享康荣。过往祖先，俱沐超凌而登快乐。臣等称扬名号，着想尊容。遥瞻三十六天，倾心皈敬。求忏百千，万罪随念解除。各运恭虔，先伸赞咏：<br />
　　天尊千五百劫先，清浄心发广大愿。<br />
　　普愿未来一切众，诸天诸地十方界<br />
　　若或有人闻吾名，皈命一声悉超涣。<br />
　　今日臣等皈命礼，九光殿中曲密房。<br />
　　玉梵七宝层台上，九天贞明大圣尊。<br />
　　惟愿不舍当来誓，肸蜜垂光浊道场。<br />
　　龙旅鸾辂奖飘飖，三十六天同下盻。<br />
　　臣等小兆多生幸，一心皈向普化君。<br />
　　志心朝礼，每一天下，称和礼拜圣号一声。<br />
　　高上道寂天，<br />
　　高上阳岐天。<br />
　　志心朝礼，九天应元雷声普化天尊，<br />
　　高上洞光天，<br />
　　高上紫冲天，<br />
　　高上玉灵天，<br />
　　高上清虚天。<br />
　　志心朝礼，九天应元雷声普化天尊，<br />
　　高上微果天，<br />
　　高上正心天，<br />
　　高上道元天，<br />
　　高上太皇天。<br />
　　志心朝礼，九天应元雷声普化天尊，<br />
　　高上玄冲天，<br />
　　高上极真天，<br />
　　高上梵炁天，<br />
　　高上辅帝天。<br />
　　志心朝礼，九天应元雷声普化天尊，<br />
　　高上玄宗天，<br />
　　高上历偏天，<br />
　　高上左罡天，<br />
　　高上主化天。<br />
　　志心朝礼，九天应元雷声普化天尊，<br />
　　高上符临天，<br />
　　高上保华天，<br />
　　高上定精天，<br />
　　高上青华天。<br />
　　志心朝礼，九天应元雷声普化天尊，<br />
　　高上景琅天，<br />
　　高上丹精天，<br />
　　高上安墠天，<br />
　　高上广宗天。<br />
　　志心朝礼，九天应元雷声普化天尊，<br />
　　高上浩帝天，<br />
　　高上希玄天，<br />
　　高上庆舍天，<br />
　　高上天娄天。<br />
　　志心朝礼，九天应元雷声普化天尊，<br />
　　高上变仙天，<br />
　　高上升玄天，<br />
　　高上敬皇天，<br />
　　高上移神天。<br />
　　志心朝礼，九天应元雷声普化天尊，<br />
　　高上琼灵天，<br />
　　高上升极天。<br />
　　围绕赞曰<br />
　　无上玉清王，统天三十六。九天普化君，化形十方界。披发骑麒麟，赤脚蹑层冰。手把九天炁，啸风鞭雷霆。能以智慧力，摄伏诸魔精。济度长夜魂，利益於众生。如彼银河水，千眼千月输。誓於未来世，永歇天尊教。<br />
　　礼足各长跪忏悔<br />
　　臣法众等，志心皈身皈神皈命：<br />
　　无上三宝高尊，九天应元雷声普化天尊，雷霆列圣，在会群真。伏望大慈，同垂巨泽，普降洪恩。以今臣等，皈命投诚，一心忏悔。切念某，爰从曩劫，乃至今生，故犯误违，千愆万罪，日深月积，曾未披陈。杀盗邪淫，贪嗔痴爱，是非海阔，人我山高。或损害有情，侵伤物命。或迷真背道，犯戒违科，衅结幽司，名拘阴籍。或在七元曹局之内，或在三官府署之中，或下鬼之诉诬，或上天之谴责。未蒙原赦，恐致缠绵，兼虑九曜嵚，五行奇蹇，阴阳交运，甲子分元。或逢六害七伤，或值孤辰寡宿，流年冲并，本命衰微，劫杀亡神，天罗地网。或土木方隅之有犯，或水火囚狱之为灾，咒诅侵凌，冤雠报对，苗凶罔测，述滞多端。非赖忏陈，曷由解释。仰祈上圣，俯鉴愚衷，祈臣泽於方来，赦多愆於已往。灾随电扫，福逐云生，行藏消非横之虞，视履纳泰和之庆。星辰顺度，运限开通，一切时中，永依道荫。志心稽首，礼谢无上至真三宝。<br />
　　三启颂　　三礼谢<br />
　　哗经　　　回向<br />
　　向来礼忏，讳经功德，已遂周匝，恭对道前，特伸回向。伏愿<br />
　　三宝高尊，九天上圣，雷部官众，三界万灵，同赐鉴明，普垂福佑。降九霄五雷之炁，敷锡其人。赦千生万劫之愆，消除诸障。恭望<br />
　　天尊大慈，天尊大圣，随心叶祷，应念而成。俾令某身命永坚，室家胥庆。所求者遂，所感者通，所欲者从，所禳者却。此生他世，常遇正因，一切有情，同登道岸。为上因绿，稽首称念<br />
　　三清三境天尊，<br />
　　雷声普化天尊，<br />
　　玄恩赦罪天尊，<br />
　　福生无量天尊，不可思议功德。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>