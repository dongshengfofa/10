<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法上乘修真三要' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>上乘修真三要</center></div><div class='fo'><center>经文出处:来自殆知阁</center><br/><br>
                        <br />
　　经名：上来修真三要。金元间圆明老人迷。圆明疑为马釭再传弟子高圆明。二卷。底本出处：《正统道藏》洞真部方法类。<br />
　　卷上<br />
　　圆明老人述<br />
　　夫闻至道恢弘，莫非返还心性，体用权实，纪纲合和，一也。玉炉起火，神翕斡转天盘，浮云扫净，想时方运子午，乾息坤消，应是日月之功。天长地久，谁肯轻闲放过，一寸光阴，价值万锭黄金。达道之士，走遍寰中，难觅百姓日用，谁知要妙穷极，药病双遣，到此方是修真大道。<br />
　　三法颂<br />
　　认得无端辈，这贼唤则心。大呵一声住，三法一齐擒。<br />
　　把定恰好处，由自两家强。拈来当心斩，三法一齐忘。<br />
　　四蹄奔途性不回，<br />
　　牧童才去放，堤防马心贼。撇断蹄　中锁，心去意难追。<br />
　　万中难选把缰垂。<br />
　　这马情性乱，嘶喊走束西。牧童随后赶，难保马心贼。<br />
　　下手才始闲处放，<br />
　　牵去村南放，不防这马惊。一念东西走，片饷两三程。<br />
　　形骤盲黑落深隙。<br />
　　绊在荒郊处，牧童馑守看。遥头频嘶喊，擒来休放闲。<br />
　　这马好难擒捉住，<br />
　　套项连蹄锁，牢拴不住看。尤自心不保，咆哮又放轰。<br />
　　牢络首，绊相随。<br />
　　狂心迎风走，背却本来家。一去无寻处，何处在天涯。<br />
　　意狂常与三十棒，<br />
　　休做良才用，难凭意马心。一念逐风去，无贤何处寻。<br />
　　自然伏手得明白。<br />
　　驽马偏难教，背缰咬主人。擒来三十棒，伏手自然真。<br />
　　络首加鞭不放闲，<br />
　　把定绳头做，频使背加鞭。绊在闲处放，牧童守自然。<br />
　　牧童搀则意双关。<br />
　　擒手背加鞭，牢心用意牵。牧童难保意，良心不自然。<br />
　　裸体背上无鞍辔，<br />
　　牵来才待喂，拖断紫丝缰。背槽又吹主，狂心大不良。<br />
　　莫做寻常一眼看。<br />
　　不是真个兽，休作良马看。些儿轻放过，走了两家难。<br />
　　彷徨驰骋雄哮性，<br />
　　这马雄哮性，奔远疾似飞。好与三十棒，伏手得明白。<br />
　　专心固，勿凶顽。<br />
　　前口重加胖，牢看不教闲。牧童勤心慢，失迷两家难。<br />
　　这马且休良才用，<br />
　　常拴尤不喂，加鞭尽日骑。饿到三更后，良性稍然兮。<br />
　　乐然微得喜容颜。<br />
　　这马天性劣，长行千里心。牧童责顾戏，脱手最难寻。<br />
　　放去收来不问他，<br />
　　撇在荒郊外，相顾尽交他。拂袖闲吟去，收来付本家。<br />
　　诚心摆手晚枢歌。<br />
　　频看须索两堤防，牧童牵来在路傍。不移一步专心守，管教良马性无狂。<br />
　　野草寒泉独为伴，<br />
　　野草独为伴，寒泉作近邻。良马溪边立，牧童乐性真。<br />
　　顺目扬眉待怎么。<br />
　　闲闲物外乐逍遥，拈放纵横不滞骄。廓达了无独自在，超然紊却一草瓢。<br />
　　须臾不保良马性，<br />
　　意马日日走，牧童几时闲。擒来休放过，把定自然安。<br />
　　偷闲歇，勿张罗。<br />
　　牧童枢歌笑未休，独骑闲闲物外游。流水空山云作伴，归来清彻乐无忧。<br />
　　牵首回身归家放，<br />
　　归来独自晚枢歌，长叹光阴有几何。撒手却还林泉下，逍遥物外任蹉跎。<br />
　　黑马银头性不讹。<br />
　　天生良善性，不废牧童心。闲倚枯松坐，逍遥自在吟。<br />
　　牧童歌舞紧相随，<br />
　　牵去寒潭洗，形光脱体腻。牧童歌舞去，良马紧相随。<br />
　　闲歇身心暂得居。<br />
　　良马把缰垂，才待报主恩。五明真堪拟，超然独出群。<br />
　　欲待远歌高处乐，<br />
　　赤马过西江，牧童岸头立。拳住休放过，打死有何疑。<br />
　　又防不保牵盈回。<br />
　　黑马纵横走，白牛日日关。牧童朝紫府，清风散满天。<br />
　　渐得此兽安自性，<br />
　　白马性温良，牧童不用忙。清风明月下，独坐点丹方。<br />
　　休贪戏，马心贼。<br />
　　系在无中守不空，放下收来自不穷。骏骥岂妨君子志，只为青鬃收五明。<br />
　　背意裸断蹄中锁，<br />
　　闲来物外舞春风，拈起无为一自穷。玉汉不妨流水过，牧童才会觅参同。<br />
　　前功总废相双垂。<br />
　　锁在元命柱，时时不放闲。饿得毛焦瘦，放下不用看。<br />
　　撇去荒郊不用看，<br />
　　白马系灵台，牧童甚乐哉。牵来君不见，脱体出尘埃。<br />
　　闲观绿水与青山。<br />
　　马食涧下草，牧童闲处歇。晚来归故里，遥指天边月。<br />
　　闷来独往岩中歇，<br />
　　闷时点丹书，闲来舞一曲。长笑束风外，牧童得自如。<br />
　　一坐红输两三竿。<br />
　　白马青鬃道不空，骑来方外觅参同。拟将一点坤元体，收入乾官宝蕴中。<br />
　　牧童才知君子性，<br />
　　蟾光锁云溪，牧童自舞吹。拈来速放下，平地一声雷。<br />
　　清阴下，水潺潺。<br />
　　牧童严中坐，马在松下立。樵夫向前问，牧童总不知。<br />
　　纵横自在无人问，<br />
　　良马林中歇，牧童岩下吹。逍遥无里碍，心槁性似灰。<br />
　　乐然喜笑满容颜。<br />
　　良马乘风去，轻拈在目前。自在岩下外，牧童枕月眠。<br />
　　垂缰曾救主人公，<br />
　　这马性如绵，牧童守自然。本来无一物，无无体自圆。<br />
　　性善安闲道不空。<br />
　　意马本是空，强名走西束。拈来都打罢，明月伴清风。<br />
　　歌舞万章无尽美，<br />
　　牧童歌舞最风流，闲闲闲处乐无忧。达遍天涯无我喜，撮来挂在月梢头。<br />
　　古来堪做本家风。<br />
　　雪岭嵩风运，寒潭月自凝。绿岩仙桂秀，方外野鹤呜。<br />
　　直然养得纯和性，<br />
　　逍遥独乐天涯客，云外清闲无所迫。枢歌声韵彻天清，舞袖又嫌天地窄。<br />
　　童又喜，任纵横。<br />
　　时来常笑舞春风，出有入无不滞空。洞裹清风真堪拟，天边凝瑞大圆明。<br />
　　信步闲游方外景，<br />
　　白马共牧童，悟者意无穷。真空玄妙理，顿觉自然明。<br />
　　绿岩独对与青松。<br />
　　牧童体自然，蟾光锁碧天。草堂清玲处，句句韵幽玄。<br />
　　牧童自在乐岩前，<br />
　　探药忙童歇，驮经白马闲。西来束渡意，灭迹不相干。<br />
　　客看诗书不记年。<br />
　　无韵清歌乐，闲吟众妙门。三棒都打罢，松竹一壶纯。<br />
　　性空勿须擒意马，<br />
　　保守心猿定，童安自不游。丹成知造化，物外有何修。<br />
　　忘机绝却把心猿。<br />
　　浩浩月明前，当心打一拳。真容不变处，便是谷神全。<br />
　　这会下手拿住性，<br />
　　性在安闲处，乐道更无休。鼎中凝翠结，挂在桂枝头。<br />
　　睡无忧省无牵。<br />
　　喜戏在其中，收来觅参同。七返成丹体，无由九转功。<br />
　　运动八纯消息理，<br />
　　劈开混沌，凿破乾坤。识得无有，本分家风。<br />
　　顺常时用返经权。<br />
　　不记经年久，双关不放闲。朗然明照彻，无梦到邓邺。<br />
　　清风斜日就天涯，<br />
　　鹤舞知丹说，童歌妙意冲。相对无多语，明月照蟾官。<br />
　　好对山童共饮茶。<br />
　　独饮赵州茶，拂袖出烟霞。方外无伴倡，寰海闹如麻。<br />
　　溪畔放骄无我固，<br />
　　鼓掌笑言开，方外野鹤来。牧童清闲处，别是一蓬莱。<br />
　　闲花野草是吾家。<br />
　　一觉吕黄根，外在野花乡。安然游做梦，壶中日月长。<br />
　　端的有些真诚信，<br />
　　良马本无性，牧童体自圆。本来无一物，何处不安然。<br />
　　逍遥处，乐烟霞。<br />
　　绿水与青也，烟霞洞裹仙。拨开天边月，涧下一澄天。<br />
　　人生百岁浑如梦，<br />
　　拂袖上青巅，闲行取自然。拈来收一物，放下一壶天。<br />
　　随绿度日布和麻。<br />
　　清风明月下，春风何时罢。碧潭清玲句，尽是闲人话。<br />
　　心似槁木若寒灰，<br />
　　牧童性清闲，涧下水潺潺。闲观方外景，依旧山是山。<br />
　　不做功夫自舞吹。<br />
　　拈起千般有，放下一也无。舞袖方外去，独跨一轮孤。<br />
　　骏骥收来岩下卧，<br />
　　颠耍一猿猴，牧童倒骑牛。擒来相随定，常乐喜无休。<br />
　　好向峰前避世居。<br />
　　三界十方现，清风转手随。拈放都打罢，觉后放一线。<br />
　　乐然有个无动性，<br />
　　拈弄无中有，运斡众妙门。点开玄牝眼，凡圣一时分。<br />
　　高处坐，乐辉辉。<br />
　　拈起十方界，放下乐天真。古今无改变，壶中日月新。<br />
　　斩断葛藤休引梦，<br />
　　白马岩下外，牧童睡正酣。人马无摇动，明月对青山。<br />
　　清宵何处不明白。<br />
　　三吹四号法，童马并无踪。无为真大道，元来本家风。<br />
　　忘言一性总包含，<br />
　　忘言心不生，心生即累生。二物双忘处，无物不包笼。<br />
　　密隐潜形外小庵。<br />
　　灵台密隐法，八叶共七花。无影茅庵内，独坐点丹砂。<br />
　　马死孤身闲步去，<br />
　　马死性无忧，孤身万里游。一灵无里碍，是个不即留。<br />
　　纵横歌舞假痴态。<br />
　　散诞亦无愁，纵横得自由。歌舞乘风去，明月照南楼。<br />
　　迅步有似闲人性，<br />
　　无明真实性，空性却法身。觉后无一物，无性物自真。<br />
　　常守一，勿言三。<br />
　　常守不空空，无物本家风。脱体全忘处，隐在太虚中。<br />
　　不夜辉光无遮障，<br />
　　挂起轩辕镜，寒光射碧空。清风岩下起，一片彩云踪。<br />
　　炉煨书卷罢清谈。<br />
　　我心似秋月，碧潭光皎洁。无物堪比伦，教我如何说。<br />
　　双忘人马杳无言<br />
　　双忘最难言，妙用体绵绵。绝学无为本，无为本自然。<br />
　　内守全真养自然。<br />
　　内守金真戒，行出四生外。本来无一物，廓然大自在。<br />
　　大道不须生善巧，<br />
　　大道一无情，善恶巧中生。拈起都打罢，玄门大道亨。<br />
　　饥餐渴饮困时眠。<br />
　　饥来要吃饭，困时自在眠。本来无拘束，何处不自然。<br />
　　得一忘心专守一，<br />
　　得一忘心守，无心性坚久。默默运周天，面南看北斗。<br />
　　众妙门，玄又玄。<br />
　　妙门常闭无个是，拈起才开八万里。斩断葛藤休引梦，了知玄玄玄上清。<br />
　　炼就玉胎分造化，<br />
　　炼就玉胎客，个中有几人。通天彻地运，团团一味真。<br />
　　壶中别有一重天。<br />
　　仰望不见天，低头不见地。虚空妙难言，道化无边际。<br />
　　法身清净彻三天，<br />
　　我从清净来，后从清净去。清彻九天外，一灵无着处。<br />
　　名强都忘总莫言。<br />
　　谁捧没弦琴，妙手点清吟。蓦然春雷震，影响九霄闻。<br />
　　宝塔无形常见在，<br />
　　东土生芝草，西来结金花。无为真呆子，堪作七层塔。<br />
　　金龙帝跨永延年。<br />
　　一击玄门破，参彻众真机。轩辕朝金阙，巨灵跨鹤飞。<br />
　　性灭心忘无个事，<br />
　　性灭心性尽，廓然成混沌。无为狮子儿，如何不守分。<br />
　　光裸裸，赫蟾津。<br />
　　光裸裸，赫蟾津，赤洒洒，丹凤髓。圆陀陀，方外镜，明晃晃，紫磨仙。<br />
　　始生不知谁之子，<br />
　　无无生一气，一气太初新。不知谁之子，返本性天真。<br />
　　元来始初紫金仙。<br />
　　元始玉清天，众号体自然。皓皓个明镜，大罗紫磨仙。<br />
　　卷上竟<br />
　　卷下<br />
　　圆明老人述<br />
　　周易参同大道第－<br />
　　西江月<br />
　　混沌屯蒙如卵，昏昏默默盈空。浩然太素抱鸿蒙，一气循环凝重。内隐真水真火，氤氲盘结如冰。中心元始造玄功，三气齐分太定。<br />
　　诀日<br />
　　妙手点开浑身眼，双关拨动五明珠。心药采就三百字，性炼阴符一卷书。<br />
　　乾坤体用正道第二<br />
　　苏幕遮#1镜心<br />
　　大参同，人难会。点、开圆明，照觉迷天睡。举动施为明与昧。乾裹丹元，休把真空背。坤中药，方以类。采得将来，付与丁公配。合就」丸先天味。食了登仙，鹤驾游方外。<br />
　　〔浪淘沙〕<br />
　　稽首众神仙，勘破乾坤。九真息出运江烟。箭射红心师资准，赢得周天。方外采汞铅，丹药双全。一般消息两般玄。拈起二阴朱砂鼎，打罢圆全。<br />
　　诀日<br />
　　心药坤中隐，丹对性裹乾。火候无斤两，妙本处先天。<br />
　　夫自混沌而流出乾坤体用。两卦老阴老阳各六爻，乃先天象帝之元。<br />
　　乾性、坤心、有无，乃丹药之理。乾有六爻，每爻三十六，坤有六爻，每爻二十四。乾数二百一十六，坤数一百四十四，两卦一十二爻，配就三百六十日也。修行之人，按天合地，造化修炼，朝收暮探，日炼时煎，成丹岂不妙矣。<br />
　　乾坤丹鼎正道第三<br />
　　逍遥令#2<br />
　　君问道，只要谷神通。但把乾坤为鼎器，两般消息妙无穷。湛湛越澄清。瑶池客，方外运玄功。放下万绿都不坚，明珠在掌好参同。撞透海云锺。<br />
　　苏幕遮<br />
　　玉炉中，烧丹药。毁炼三成，最上真个妙。海底龟蛇勤收捉。纳在壶中，炼就圆明觉。照无边，光灼灼。顺手拈来，直下长生勺。功行十分凭戒约。一对芒鞋，穿上踏云脚。<br />
　　诀曰<br />
　　玄牝通消息，绵绵炼谷神。无为真大道，丹鼎点全真。<br />
　　夫丹〔鼎〕 之图，自体用乾坤而流出，丹鼎乾坤而消息。一十二爻，阴遇阴变二数，故老阴二十四；阴遇阴#3变三数，〔故〕 老阳三十六。修行之人，按鼎内之修乾息之气，锻坤消之精，以阳炼阴成丹也。<br />
　　丹药偃月正道第四<br />
　　苏幕遮<br />
　　药无穷，频收采。丹鼎纯烹，一味通三昧。万法都无真个会。清静家风，最上为精粹。付知音，偏可意。开口参同，方外生智慧。乾裹圆明添活计。了见之时，纳被蒙头睡。<br />
　　诀曰<br />
　　夹脊双关肘后般，存神纳九赴朝元。还丹消息轻轻运，半夜骑鸾到广寒。<br />
　　望蓬莱<br />
　　真消息，明月照天涯。玉兔彩蟾十五夜，金乌飞吐红霞。一点道人茶。<br />
　　清霄外，静隐紫丹砂。偃月炉中烹玉药，朱砂鼎内结金花。赠与道人家。<br />
　　夫偃月炉者，自丹鼎而流出乾婴清净，乃坤妮动浊互挟。两卦十二爻，每卦有六爻，五日为一侯，炼月中七十二候之丹，十二月之要也。<br />
　　火候升降正道第五<br />

                    <br>
                        　　苏幕遮<br />
　　灭无争，真火候。升降全凭，一点丹无漏。锁定元初兴宇宙。月到离宫，自有神明佑。炼天和，真药就。片饷工夫，看是谁参透。玉笋钻冰仙乐奏。朝现三清，万劫长春寿。<br />
　　诀曰<br />
　　一点真阳火，齐升到广寒。降来归气海，调息虎龙翻。<br />
　　临江仙<br />
　　宝剑重磨光色显，圆明正照无边。月华皓皓锁蟾天。<br />
　　一轮含弘处，松桧几居仙。满面玉尘风舞动，银峰铺翠云轩。<br />
　　鹤来先报玉皇宣。跨鸾归去也，拂袖赴朝元。<br />
　　夫乾坤升降阴阳之图，自偃月炉中而流出。乾坤两卦乃阴阳之父母，外除四象，坎离震兑是也。云阴中养阳，坤抱乾隐。坤乾两卦十二爻位，乾遇坤变一十二爻，故得二十四气也。十五日为中气，十五日为节气也，中气属阴，节气属阳。六十四卦，去四象有六十卦，每卦六爻，六六三十六，即三百六十日。冬至到午，一百八十阳爻，乾息，乃炼黄金。夏至到子，一百八十阴爻，坤消，乃炼水银。乾坤乃阴阳六十四卦之父母，得一忘一是也。坤身乾心，炼丹之要也。<br />
　　三昧正道第六<br />
　　苏幕遮<br />
　　闭玄关，通三昧。采药仙翁，收得真消息。柳岸庐花添青翠。满地白云，只许人不会。但拈来，偏如意。本分家风，分付真心地。一颗神珠明丽丽。照破尘沙，相遇人授记。<br />
　　诀日<br />
　　收得三昧火，终日在坤宫。灵丹成一粒，分付与丁公。<br />
　　浪淘沙<br />
　　虚运一周天，消息坤乾。阴阳升降月华鲜。铅汞点就七千数，渐入功圆。<br />
　　缎炼体绵绵，放下周全。正当子午罢抽添。八万四千功行满，顿了神仙。<br />
　　夫周天火候者，乃自偃月炉中出。两卦十二消息。乾六息，六阳爻，自子行至巳，金鼎之纯乾丹成。乃坤六消，六阴爻，自午行至亥，土釜之纯坤药成。天地乾坤，众生万物大造也。自初九爻至冬至，一日至十五日，上行七千，子至午六个节六个中，午至子六个中气，六个节气，往来各八万四千之数。修行之人一呼一吸，脉行三寸，都行八百一十丈，十六丈二尺气之行交，大则一日炼八万四千之丹，小则一时行一万三千五百之药。三－兀七返正道第七<br />
　　乾坤三元三宫<br />
　　西江月<br />
　　妙本三元真火，收来缎炼成丹。药全二百四十元，颗颗圆明体现。丹裹红－霞缭绕，丁公食了飞仙。黄房睡觉总无言，方始婴见才恋。少阳四七二十八，少阴四八三十二。<br />
　　苏幕遮<br />
　　聚三华，合四象。一气流通，上下频升降。飞入泥丸光百丈。岁久年深，炼成琼璃帐。证先天，朝无上。当位中庸，三五三十棒。打就不来亦不往。心这个家风，端的无虚妄。<br />
　　诀曰<br />
　　渐舍三元，顿除四象。一法皆无，是甚模样。<br />
　　七返真药正道第八<br />
　　西江月<br />
　　七返朱砂返本，丹须日用烹煎。坤宫药物采归乾，黑虎赤龙相见。泰否调和得一，中一庸主五还元。灵光射透九重天，静处当峰月现。<br />
　　诀曰<br />
　　云灿青。天晓，虚圆万里明。月波千处见，一点太阳生。<br />
　　苏幕遮<br />
　　觅元因，恰一对。七返真药，两味丹才配。火候刀圭深青翠。上下升降，观面人不会。下功夫，休贪睡。不属中问，要妙非内外。夹脊双关飞扎瑞。一颗明珠，飞上苍龙背！<br />
　　诀曰<br />
　　一颗明珠，劈开两块。撇了相塔，存得宝在。<br />
　　九还大丹正道第九<br />
　　西江月<br />
　　九转灵丹妙药，从来一点元真。仙家收得做天人，普度人人有分。本来朱砂一味，还元黑锡白银。河车搬运与心君，了见不离方寸。<br />
　　苏幕遮<br />
　　妙还元，镇常在。丹药白银，那个人不爱。武王将来教君解。琢就银壶，提向街头卖。要三成，弃两坏。最上功夫，巧造十分大。圆满一旬褊饮快。醉赴蟠桃，归去君休怪。自子午戌九还丹<br />
　　诀曰<br />
　　丹裹乾坤大，壶中日月长。一点真消息，曾得与君尝。<br />
　　本源无赊，还元无取，一点丹砂，曾得便与。<br />
　　乾坤日月正道第十<br />
　　苏幕遮<br />
　　采壶中，凝日月。片饷工夫，缎炼无休歇。满岸芦花白如雪。丹药飞来，教我如何说。道无明，真一诀。得也第卢，自在闲守拙。直待鹤来方外接。白日飞升，有分朝金阙。<br />
　　诀曰<br />
　　丹裹乾坤，壶中日月。频采将来，炼成白雪。<br />
　　苏幕遮<br />
　　出五行，修方外。彼岸芦花，郁郁彤云坠。浩浩风光贪困睡。唤觉从头，点对都交会。雪中月，壶中日。独跨扁舟，虚运松风瑞。妙本将来医尔罪。普劝诸公，休把元初昧。<br />
　　诀曰<br />
　　跳出五行，觅着方外。清诤法身，最上一会。<br />
　　西江月<br />
　　拨转飞天妙本，炼就一粒丹砂。朝求暮采道人荼，圆满一旬点罢。玉衡缠教定正，运动八面云霞。小庵独坐俺仙家，除睡万绿不坚。乾坤两卦十二爻，二六时中每时八刻四秒，故得一百八铢，刻刻时时而下功夫炼丹<br />
　　挂金索<br />
　　万万余车，白钙一和。调饼圆成，彷似天来大。混沌蒸熟，恰好则一个。顺手拈来，看是谁嚼破。<br />
　　真元超脱正道第十一<br />
　　苏幕遮<br />
　　大真元，超法界。缎炼精华，历劫常不坏。七朵金莲神通大。普度群迷，同赴蟠桃会。紫金丹，白玉块。处处圆明，朗朗常现在。一派清流通方外。遍体阳神，出入谁能赛。<br />
　　诀曰<br />
　　方外全真，梅梢丹月。大无不包，奥妙难说。<br />
　　逍遥令<br />
　　真大道，脱体做神仙。两个一般无二样，功成行满玉皇宣。鹤驾赴朝元。浮空去，万法总无言。我本独超三界外，玄元不二妙真全。寰海度人船。<br />
　　无为大道第十二<br />
　　苏幕遮<br />
　　这无为，先天造。有有无无，端的无穷妙。最上不空谁曾到。强曰为名，假作字之号。道真常，大秘奥。觉象圆明，得一元顿教。代代相承心印宝。压尽傍门，独显真大道。<br />
　　诀曰<br />
　　妙相通玄谷，真空体自然。字之曰大道，不许世情传。　　<br />
　　望蓬莱<br />
　　无无处，大道本无言。万法拈来则一句，强名曰道字丹仙。象帝乃根元。真无处、妙化有无先。不空寂无传最上，希夷微妙谷神篇。宗祖在先天。<br />
　　〔满庭芳〕<br />
　　顿悟玄机，渐离尘境，双忘顿渐无为。修真大道，了见本希夷。戒律精持道德，做神仙、方外先知。凭心地，三千功满，八百行无亏。诸公，休生退，勤劳谨务，慈俭明白。〔要〕先人后己，忍让慈悲。割断俗绿最上，遇玄门、加志无移。神明佑，超拔七祖，同赴彩云归。<br />
　　纯觉心性歌<br />
　　予修此心无坚碍，觉性灵明常现在。心开辉廓满十方，性了神通遍法界。悟心闲，性．自解，心是真仙人返坏。会得速去性中寻，顿心谁肯还宿债。性离边，心光大，性始劫来兆内外。心定古今旧家风，性似寒灰独坐快。心槁木，性普盖，心色即空绝相戒。教君识破性敦纯，所歇身心去己爱。守汝心，性可赖，心忘都泯生何怪。性虚因果杳无踪，心易冲和勿向背。性静笃，心清泰，性俭温良休自卖。心慈惭愧莫贪慎，性信若宽人少罪。心如火，性犹柴，心合赤子若婴孩。性同泰山无摇动，心喻日月皓灵台。性白牛，心牧寨，性战三尸自教败。心王便是主人公，心为利剑情先退。心金丹，性药海，离宫姥女无心采。性车坎府运周天，捉住乌龟心自拜。心偃月，性朗晦。朱砂鼎圆心凛贝。曹溪路上郡鄹性，聚宝瓶中铅汞会。心全真，性大道，心性总除观自在。欲觉法身大罗仙，休把元初心性坏。<br />
　　卷下竟<br />
　　＃１此词牌原本误作『浪汹沙』。<br />
　　＃２此词牌应为『望江南』。<br />
　　＃３阴遇阴：於义不通，当作『阳遇阳』。<br />
　　<br />

                    </div></div><hr><script charset='utf-8' src='../../js/footer.js'></script></body></html>