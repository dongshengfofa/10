<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法修真十书黄庭内景玉经注' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>修真十书黄庭内景玉经注</center></div><div class='fo'><center>经文出处:来自殆知阁</center><br/><br>
                        卷之五十五<br />
　　黄庭内景玉经注并序<br />
　　梁丘子撰<br />
　　夫万物以人为主，人以一心为宗，无主则法不生，无心则身不立。心法多门，妙用非一，有无二体，随事应机。故有凡圣浅深，愚智真假，莫匪心辩，识运用之所由也。但天下之道，殊途而同归，百虑而一致，从厅入妙，权实则二阶，总迩符真，是非同乎一见。有《黄庭经》者，东华之所秘也，诚学仙之要妙，羽化之根本矣。钊襞习未周而观想粗得，裁灵万品模拟一形，义有四宗会明七字，指寻象喻内外两言。绌听坟体之余，任嘘纵咽之暇，舐笔磨墨，辄贻原筮，扶桑大帝君命旸谷神王传授南岳魏夫人《黄庭内景经》。黄者，中央之色；庭者，四方之中。外指事，即天中、人中、地中，内指事，即脑中、心中、脾中，故曰黄庭也。内者，心也；景者，色象也。外喻即日、月、星、辰、云、霞之色，内喻即筋、骨、藏府之象。心居身内，存观一体之象色，故曰内景也。一名琴心。又琴者，和也，诵之可以和六府宁心神，使得仙矣。一名《大帝金书》，扶桑大帝君宫中尽诵此经，以金简刻书之，故曰《金书》。一名《东华玉篇》，东华者，东方诸宫名也。东海，青童君所居，其中玉女仙人皆诵咏之，刻玉书之，以名《玉篇》。当清斋九十日，诵之万遍，使调和三魂，制炼七魄，除去三尸，安和六府，五藏生华，还返婴孩，百病不能伤，灾祸不能害。万遍既毕，自然洞观鬼神，内视肠胃，得见五藏。其时，当有黄庭真人、东华玉女，教子之神仙焉。常诵咏之者，则神室明正，胎真安宁，灵液流通，百关调畅，血髓充缢，肠胃虚盈，五藏结华，耳目聪明，白发还黑，朽齿再生。所以却邪病之纷若者，谓我已得魂精六纬之姓名也。清虚玉真口诀云：夫《黄庭经》者，扶桑大帝君金书炼真之秘言也，读诵之者，当在别室烧香，洁净乃执之也。此经所辟百邪，若入山林及空暗之地，心中震怖者，正心向北，诵经一遍，即神静意平，如与千人同旅。能读之万遍，目见五藏肠胃，及天下鬼神役使在己。若困病，心存读之，垂死亦愈。大都通忌食六畜、鱼腥、五辛，及履掩污之事。若脱履掩污之者，沐浴盥漱烧香於左右，读经一遍，百病除也。<br />
　　上清章第－<br />
　　上清紫霞虚皇前，<br />
　　三清之境，有太清、上清、玉清。此三清之中，一切大圣之所居也。按《玉台经》云：虚皇者，大道君之所理也，即大道之域，包罗三清。又玄都十号云：太灵虚皇，天尊也，即元始之本号也。道君欲明七言之所始乎紫霞之官故也，亦名紫琼官，赤白紫宸官也。<br />
　　太上大道玉宸君，<br />
　　太，上之尊也，按《本行经》云：有元　　始五老之君号也。玉晨君，即黄者君之号也。<br />
　　问居药珠作七言，<br />
　　《秘要经》云：仙宫中有寥阳之殿，药珠之阙，翠云之房，道君在中而说经。人身备有之故也。<br />
　　散化五形变万神，<br />
　　谓能变化黜聪明，离形去智，同於大道，先本后迹，故假神托用。神者，随应也，散有五形，变万神。<br />
　　是为黄庭曰内篇。<br />
　　因中而得名也。<br />
　　琴心三迭舞胎仙，<br />
　　琴，和也。迭，积也。存三丹田使和积如一，则胎仙犹胎息之仙，犹胎在腹，有气但无息也。<br />
　　九气映明出霄间。<br />
　　三田之中有九｀气，炳焕而无不烛。《大洞经》云：三丹田、三元及三洞房合为九官，官中有天皇，九魄变为、九气，化为九神也。<br />
　　神盖童子生紫烟，<br />
　　观照存思，假目为事。下文云：眉号华盖覆明珠，神盖，眉也，明珠，目瞳也。紫烟，精妙气也。<br />
　　是曰玉书可精研。<br />
　　文因迹始，专则之通。<br />
　　咏之万遍升三天，<br />
　　精备神充，名上三清。<br />
　　千灾以消百病痊，<br />
　　精神俱故也。<br />
　　不惮虎狼之凶残，<br />
　　无余伤也。<br />
　　亦以却老年永延。<br />
　　唯此一章都说黄庭之道也。<br />
　　上有章第二<br />
　　上有魂灵下关元，<br />
　　上魂，天分也；下关，地分也。魂灵无形，关元有质，人法天地形象。<br />
　　左为少阳右太阴，<br />
　　左东右西，卯生酉杀。<br />
　　后有密户前生门，<br />
　　前，南；后，北。密户后二窍，言隐密也。生门前七窍，言藉以生也。为九窍。<br />
　　出日入月呼吸存。<br />
　　日月者，阴阳之精也，左出右入。身有阴阳之气，法象天地之气，出为呼气，入为吸气，呼吸之问，心当存之。<br />
　　元气所合列宿分，<br />
　　元气，一也。使心与道合，存日月星辰灵光，照耀罗列，一身分明与天合。<br />
　　紫烟上下三素云。<br />
　　紫烟，目精之气也。存见三丹田中上下俱有白气，流通一体。又云：目光有紫青绿三色，为三素云。仙经云：云林夫人咒曰：日月童，三云两目真君精故也。<br />
　　灌溉五华植灵根，<br />
　　素云之气，在口为玉液，存咽之以灌五华者，五藏之英华。灵根，命根植生之也。<br />
　　七液洞流冲卢问。<br />
　　七窍之液，上下洞流，上冲下回，卢颌之问，明堂之中。<br />
　　回紫抱黄入丹田，<br />
　　内象喻也。脾气黄，目气紫，七液周流，抱黄回紫，出入呼及俱入丹田。<br />
　　丹田有三，所灵命之根也。按《大洞经》云：眉间入三分为双丹田，入骨际三分为台阙，左青房，右紫户，二神居之。眉间却入一寸为明堂，左明童君，右明女君，中明镜神君。眉问却入二寸为洞房，左无英君，右白元君，中黄老君。眉间却入三寸为丹田，亦名泥九官，左有上元赤子君，右有帝卿君。又却入四寸为流珠宫，有流珠真君居之。又却入五寸为玉帝官，玉清真母居之。又当明堂上一寸为天庭官，上清真女居之。又洞房直上一寸为极真官，太极帝君居之。又丹田直上一寸为丹玄宫，有中黄太乙君居之。又流珠直上二寸为太皇官，太上君居之，男为雄，一，女为雌，一。男女并可修之。<br />
　　幽室内明照阳门。<br />
　　幽隐之室内，自思存心，目明鉴了，如如日月。神者，无方之谓也。心神无方，存之则有，遗之则亡。<br />
　　口为章第三<br />
　　口为玉池太和宫，<br />
　　口中液水为玉津，一名醴泉，亦名玉浆，贮水为池也。百节调柔，五藏和适，皆以口为官主也。一本作太和宫，於文韵不便也。《大洞经》云：心存胃口，有一女子，婴儿形，无衣服，正立胃管，张口承注魂液。仰吸五气，当即藏满口中，内外津液，满口咽之，遣直入玄女口中，五过毕，叩齿三通，微咒日：玉清高上九天九灵，化为神女，下入胃清，金和玉映，心闲神明，服食日精，金华充盈。<br />
　　漱咽灵液灾不干，<br />
　　灵液真气，邪不件正。<br />
　　体生光华气香兰，<br />
　　不食五谷，体无滓秽。<br />
　　却灭百邪玉炼颜。<br />
　　肌肤若冰雪，绰约若处子。<br />
　　审能修之登广寒，<br />
　　广寒，北方仙宫之名。冬至之日，月伏广寒之宫，其时育养月魂於广寒之地，天人探精华之彩，以辨日月之光。<br />
　　昼夜不寐乃成真，<br />
　　动修静定，则为真人。<br />
　　雷鸣电激神泯泯。<br />
　　调神理气，精魄恬愉，虽震雷而不惊惧。又曰：雷为电激，为叩齿存思，乃是神用，不得言泯泯也。<br />
　　黄庭章第四<br />
　　黄庭内人服锦衣，<br />
　　黄庭内人，谓道母；黄庭真人，谓道父，身备有之。锦衣具五色也，即谓五藏之真气也。三庭之中，备有之故也。<br />
　　紫霞飞裙云气罗。<br />
　　《十方经》云：高上玉皇衣文明飞云之裙，即神仙之服也。<br />
　　丹青绿条翠灵柯，<br />
　　五色杂气共生枝条仙衣之所。<br />
　　七筵玉钥闭两扉。<br />
　　外象喻也。七窍开合，以喻关钥，用之以道，不妄闭也。筵，钥之饰也。存神叉闭目，日闭两扉。<br />
　　重掩金关密枢机，<br />
　　金，取坚刚也。老子经云：善闭无关键而不可开，言养生善守精神不妄泄。<br />
　　玄泉幽阙高崔鬼。<br />
　　玄泉者，口中之液也，一曰玉浆，一名玉液，一名玉泉。两目间为阙庭，两肾问为幽阙，如门之左右象巍，中然为道，肾在其内，故曰幽阙也。据肾在五藏之下，而云高者，形伏存神则在丹田之上，故曰高也。<br />
　　三田之中精气微，<br />
　　内指事也。丹田之中，神气变化，感应从心，非有非无，不可为也。象赢入妙，铃基有条，故以气则用心为主，因立象至静至微，不可以数求之。《道机经》云：天有三光日月星，人有三宝三丹田。丹田中气左青右黄，上白下黑也。<br />
　　娇女窈窕翳霄晖。<br />
　　《真诰》云：娇女，耳神名也。言耳听朗彻，明掩玄晖。<br />
　　重堂焕焕扬八威，<br />
　　重堂，喉咙名也，一曰重楼，亦名重环。本经云：绛官重楼十二级。绛官，心也。喉咙在心上，故日重堂，喉咙者，津液之路也，流通上下，滋荣一体，焕明八方。八方之神曰八威也。<br />
　　天庭地关列斧新，<br />
　　两眉间为天庭。紫微夫人咒日：开通天庭使我长生。列斧新，言勇壮也。<br />
　　灵台盘固永不衰。<br />
　　心为灵台，言有神灵居之，静则守一，动则存神，神具体安，不衰竭也。<br />
　　中池章第五<br />
　　中池内神服赤珠，<br />
　　胆为中池，舌为华池，小腹为玉池，亦三池之名。《胆部章》曰：龙旗横天掷火铃。赤珠，言火铃也。<br />
　　丹锦云袍带虎符。<br />
　　丹锦云袍，心肺之色也，在胆上，故曰云袍虎符也。《九真经》云：黄老君之服，玄龙、神虎符，带流金之铃，并道君之服也。<br />
　　横津三寸灵所居，<br />
　　内指事也。脐在胞上，故日横津。脐下三寸为丹田，真人赤子所居也。<br />
　　隐之翳郁自相扶。<br />
　　谓男女之形体也。隐郁交合，自然之道。按《内外神芝记诀》云：五藏之液为芝。即隐芝也，又名内芝。<br />
　　天中章第六<br />
　　天中之岳精谨修，<br />
　　天中之岳，为鼻也，一名天台。《消摩经》云：鼻欲数按其左右，令气平也，所谓灌溉中岳，名书帝录也。<br />
　　灵宅既清玉帝游。<br />
　　面为灵宅，一名天宅。以眉目口之所居，故为宅。修之精通则神仙游矣。《大洞经》云：面为尺宅。又或云赤泽。<br />
　　通利道路无终休，<br />
　　《太素丹景经》云：一面之上，常欲两手摩拭之，高下随其形不息，则通利耳目口之气脉故也。<br />
　　眉号华盖覆明珠，<br />
　　明珠，目也。<br />
　　九幽日月洞虚元。<br />
　　《五神行事》云：眉上去引刊划堂紫阙，左日右月。又《玉历经》云：　　太清上有五色华盖九重，人身亦有，当存目童如日月明也。<br />
　　宅中有真常衣丹，<br />
　　真龙心神，即赤城童子也，亦名真一，亦名赤子，亦名子丹，亦名真人。存见之常在目前，与心应，而象心气色也。<br />
　　审能见之无疾患。<br />
　　元阳子曰：常存心神则无病也。<br />
　　赤珠灵裙华倩荣，<br />
　　心神之服色，外喻也。<br />
　　舌下玄膺生死岸。<br />
　　内指事也。玄膺者，通津液之岸也。《本经》云：玄膺，气管受精符也焉。<br />
　　出清入玄二气焕，<br />
　　谓吐纳阴阳二气，焕然普明。<br />
　　子若遇之升天汉。<br />
　　人能善遇吐纳之理，即成天仙。<br />
　　至道章第七<br />
　　至道不烦决存真，<br />
　　专之则至。<br />
　　泥丸百节皆有神。<br />
　　神者，妙万物而因象立名。<br />
　　发与苍华字太元，<br />
　　白与黑谓之苍，最居首上，故曰太元也。<br />
　　脑神精根字泥丸。<br />
　　丹田之宫，黄庭之合，洞房之主，阴阳之根，泥丸脑之象也。<br />
　　眼神明上字英玄，<br />
　　目喻日月，在首之上，故曰明上。英玄，童子精色也。内指事。<br />
　　鼻神玉胧字灵坚。<br />
　　隆陇之骨象如玉也，神气通天，出入不竭，故曰灵坚也。<br />
　　耳神空闲字幽田，　　<br />
　　空闲幽静,　　听物则审神之所居，故曰幽田。<br />
　　舌神通命字正伦。<br />
　　咽液以舌，性命得通。正其五味，各有伦理。<br />
　　齿神锷峰字罗千，<br />
　　牙齿坚利，如崿刃锋摧，罗众物而食之。<br />
　　一面之神宗捉丸。<br />
　　脑神，丹田百神之主。<br />
　　妮丸九真皆有房，<br />
　　《大洞经》云：三元隐化则成三官，三三如九，故曰三丹田。又有三洞鱼合上一二元为九官，中有九真神，三九二十七神气和人当存之，亦谓九皇。九魂变九气，以为九神，各居一洞房也。<br />
　　方圆一寸处此中。<br />
　　房有一寸，脑有九瓣。<br />
　　同服紫衣飞罗裳，<br />
　　九真之服，皆象气色，飞犹轻故也。<br />
　　但思一部寿无穷。<br />
　　存思九真，不死之道。<br />
　　非各别住居脑中，<br />
　　丹田之中，泉神所居。<br />
　　列位次坐向外方。<br />
　　神统丹田，而外其面，以捍不祥。《八素经》云：真有九品，向外列位，则当上真上向，高真南向，太真东向，神真西向，玄真北向，仙真东北向，天真束南向，虚真西南向，至真　　西北向。天真者，不视而明，不听而聪，不言而正，不行而从也。<br />
　　所存在心自相当。<br />
　　心存玄真，内外相应。<br />
　　心神章第八<br />
　　心神丹元字守灵，<br />
　　内象喻也。心为藏府之元，南方火之色，柄神之宅也，故曰守灵。<br />
　　肺神皓华字虚成。<br />
　　肺为心之华盖，皓白也，西方金之色。肺色白，其质轻虚，故曰虚成也。<br />
　　肝神龙烟字含明，<br />
　　肝位木行，东方青龙之色也，於藏主目。日出东方，故曰含明也。<br />
　　翳郁道烟主浊清。<br />
　　翳郁，木象，得火而烟生，得阳而气清，清即目明，浊即目暗。<br />
　　肾神玄冥字育婴，<br />
　　肾属水，故曰玄冥。肾精为子，故曰育婴。<br />
　　脾神常在字魂停。<br />
　　脾中央土位也，故曰常在，即黄庭之宫也。脾磨即食消，神力象壮，故曰魂停也。<br />
　　胆神龙曜字威明，<br />

                    <br>
                        　　胆色青光，故日龙曜，主於勇悍，故曰威明。外取东方青龙雷震之象。<br />
　　六府五藏神体精。<br />
　　资保一身，废一不可，故曰神体精。心肝脾肺肾叔五藏，胃大肠小肠膀胱三焦胆为六府。所言府者，犹府邑之府，取受物之义，故曰府也。藏者，各具一质而共藏於身，故为藏也。言三焦者多矣，而未的其真，盖心肝腑三藏之上，而系管之中为三焦。《中黄经》云：心肝肺三焦。当指其所也。又据五方之色，脾为五藏之主，而今其以心为主，何也？答曰：心居五藏中，其质虚受，是神识之体，运用之源，故偏方而得其主，动用而获其神，不可以象数言，不可以物悉取，皆自然之理也。<br />
　　皆在心内运天经，<br />
　　以五藏六府各有所司，皆法象同天地，顺阴阳，自然应摄之道，故曰运天经也。<br />
　　昼夜存之自长生。<br />
　　依此五神服色思存，不拾不死之道。仙经：存五藏之气，变为五色云，当顶上覆荫一身，日居於前，月居於后，左青龙，右白虎，前朱雀，后玄武，即去邪长生之道也。<br />
　　肺部章第九<br />
　　肺部之宫似华盖，<br />
　　金官也，肺在五藏之上，日叶如盖也。<br />
　　下有童子坐玉阙。<br />
　　童子名皓华，肺形如盖，故以下言之。玉阙者，肾中白气，与上肺连之也。<br />
　　七元之子主调气，<br />
　　元阳子曰：七元之君负甲持符，辟除凶邪而布气七窍，．主耳目聪明。七元，七窍之外元气也。<br />
　　外应中岳鼻齐位。<br />
　　中岳者，鼻也。又为齐，齐为昆仑。鼻为七窍之门户，位犹主也。<br />
　　素锦衣裳黄云带，<br />
　　素，肺膜之色也。黄膜蔓延罗绪，有象云气也。<br />
　　喘息呼吸体不快。<br />
　　有时而然。<br />
　　急存白元和六气，<br />
　　白元君，主肺官也。《大洞经》云：白元君居洞房之右是也。<br />
　　神仙久视无灾害，<br />
　　邪不干正。<br />
　　用之不已形不滞。<br />
　　常存此道，形气荣华。至诚修炼之所及也。<br />
　　心部章第十<br />
　　心部之宫莲含叶，<br />
　　火官也，心藏之质，象莲花之未开也。<br />
　　下有童子丹元家。<br />
　　心神，丹元也，守灵神在心内。而云下者，据华盖而云之也。<br />
　　主适寒热荣卫和，<br />
　　寒热，阴阳静燥之义也。人常和适以荣卫其身。老子经云：静盛寒，燥胜热，清静为天下之正是也。<br />
　　丹锦衣裳披玉罗。<br />
　　心象离。丹锦，衣裳外阳也。披玉罗，内阴也。<br />
　　金铃朱带坐婆婆，<br />
　　金铃，内药之象也。朱带，血脉之象也。坐婆婆者，言神安静也。《九真经》云：黄老君带流金之铃也。<br />
　　调血理命身不枯。<br />
　　心安体和，则无病矣。<br />
　　外应口舌吐五华，<br />
　　心主口舌，吐纳五藏之津，识五行之味，故言外应五味也。<br />
　　临绝呼之亦登苏，<br />
　　人有病吃，当存丹元童子，朱衣赤冠以救护也<br />
　　久久行之飞太霞。<br />
　　常修此道，能获飞仙。<br />
　　肝部章第十一<br />
　　肝部之宫翠重裹，<br />
　　木官也，肝色苍翠，大小相重之象也。<br />
　　下有青童神公子。<br />
　　肝，东方木位，主青，故曰青童。左位为公子，一名含明，上有华盖，故日下也。<br />
　　主诸关镜聪明始，<br />
　　肝主春三月，阳之本始，窍主目，五行之关镜，故日聪明始也。<br />
　　青锦披裳佩玉铃。<br />
　　青锦，肝之色。玉铃，白脉垂象也。《升玄经》云：三天五帝皆带大玉之佩。《素灵经》云：灵耀君衣青锦丹裳，皆神仙之服也。<br />
　　和制魂魄津液平，<br />
　　内指事也。束春和煦，万物生也。<br />
　　外应眼目日月精。<br />
　　肝外主眼，左日右月也。<br />
　　百病所锺存无英，<br />
　　诸疾荐之，但存无英公子。<br />
　　同用七日自充盈。<br />
　　五藏兼存，故言同用。几七日为一竟者，一游也。<br />
　　垂绝念神死复生，<br />
　　垂死，存念肝神青衣童子还，得活愈。<br />
　　摄魂还魄永无倾。<br />
　　《太微灵书》云：每月三日、十三日、二十三日夕，三魂弃身游外，摄之者常仰眠，去枕伸足，交手心上，暝目闭气三息，叩齿三通。毕，存心中有赤气如鸡子，从内出於咽中，赤气转大，覆身变成火，以烧身使匝，觉体少热，呼三魂名，日爽灵、胎光、幽精，即微咒曰：太微官中黄始青，内炼三魂，胎光安宁，神灵玉宝，与我俱生，不得妄动，监者太虚，若欲飞行，唯诣上清，若有饥渴，得饮玄水玉精。又每月朔望晦，光魄盛总交通，存思精炼反还之法，当此乃仰眠伸足，掌心掩两耳，令指根绕於项上，闭息七遍，叩齿七通，心存鼻端白气，如小豆大，须臾渐大，冠身上下九重，气忽变成两青龙，在两目中，白虎在两鼻孔中，朱雀在心上，苍龟在左足下，螣蛇在右足下，两玉女着锦衣，手把火光当两耳门。毕，咽液七过，呼七魄名：尸狗、伏矢、雀阴、天贼、毒秽、臭肺，即咒日：素气九还，制魂邪奸，天狩守门，娇女执关，炼魄和柔，与我相安，不得妄动，看察形源，若有饥渴，听饮月黄日丹。<br />
　　肾部章第十二<br />
　　肾部之宫玄阙圆，<br />
　　水官也。玄阙圆者，两肾之形状也。玄，水色。内象喻之也。<br />
　　中有童子冥上玄。<br />
　　肾为下玄，其神玄冥，字育婴。心为上玄幽远，气与肾连，故言冥上玄。<br />
　　主诸六府九液源，<br />
　　九液交连，百脉流通，废一不可。五藏六府，乃九窍之津液也。<br />
　　外应两耳百液津。<br />
　　肾宫主耳，气衰则聋，阴阳和合，则百脉津液流通也。<br />
　　苍锦云衣龙舞蟠，<br />
　　苍锦，肾色之象也。云衣，肾膜之象也。龙蟠，肾脉之象也。《九真经》云：道君常服青锦之衣、苍华之裙也。<br />
　　上致明霞日月烟，<br />
　　肾气充之，耳目聪明不衰，外象喻也。<br />
　　百病千灾急当存。<br />
　　元阳子曰：寒暑相生，男女相成，肾中二神，裳衣华清，左男戴日，右女戴月，存想见之，永无息故也。<br />
　　两部水王对生门，<br />
　　肾藏双对，故日两部。肾宫水王则化为赤子，故日对生门。<br />
　　使人长生升九天。<br />
　　赤子化为真人而升九天，九天常谓九气青天，其气主生也。<br />
　　脾部章第十三<br />
　　脾部之宫属戊己，<br />
　　土官也。戊己，中央辰。<br />
　　中有明童黄裳裹。<br />
　　明童，谓魂停。黄裳，土之色。<br />
　　清谷散气摄牙齿，<br />
　　脾为五藏之枢也。脾磨食消，生气乃至，齿为罗千，故摄牙齿。<br />
　　是为太仓两明童。<br />
　　太仓，脾府。此明童谓脾神，名混康也。<br />
　　坐在金台城九重，<br />
　　注念存思神状常然。<br />
　　方圆一寸命门中。<br />
　　即黄庭之中丹田之所也。<br />
　　主调百谷五味香，<br />
　　口中滋味，脾磨食之所政。<br />
　　辟却虚赢无病伤。<br />
　　内指事也。<br />
　　外应尺宅气色芳，<br />
　　尺宅，面也。饥饱虚赢，应形於面色也。<br />
　　光华所生以表明。<br />
　　是以知虚实也。<br />
　　黄锦玉衣带虎章，<br />
　　脾主中黄，谓黄庭真人服锦衣也。《玉请隐书》云：太上道君佩神虎玉章也。<br />
　　注念三老子轻翔。<br />
　　三老者，谓无老玄老君也。念脾中真人，自然变化。子，谓受黄庭之学也。<br />
　　长生高仙远死殃。<br />
　　庄子日：方生方死，方死方生，方可方不可，方不可方可。以此而谈，其理均也。故长生者不死，寂灭者不生，不死不生则真长生，不生不死则真寂灭，何死殃之所及也。<br />
　　胆部章第十四<br />
　　胆部之宫六府精，·　　<br />
　　六府，已解於上。《太平经》云：积清成精，故胆为六府之精也。<br />
　　中有童子耀威明．o　　<br />
　　经云：胆神龙耀，字威明，勇悍之义也。<br />
　　雷电八震扬玉旌，<br />
　　八方雷震，谓胆有威怒之象也。玉旌，则气之貌。<br />
　　龙旅横天掷火铃，<br />
　　胆色青，龙旅，威战之具也。火铃者，胆边内珠之象也，怒则奋扬，故言掷也。<br />
　　主诸气力摄虎兵。<br />
　　胆力主於悍难，故摄虎兵。<br />
　　外应跟瞳鼻柱间，<br />
　　内指事也。心之喜怒，应於眉端也。<br />
　　脑发相扶亦俱鲜。<br />
　　人之震怒，发铃冲冠。<br />
　　九色锦衣绿华裙，<br />
　　青锦，东方九气之色。绿华裙者，胆膜之象。佩金带玉龙虎文。胆神威明之服饰也。<br />
　　能存威明乘庆云，<br />
　　内象喻也。思存胆神不倦，则仙道也。<br />
　　役使万灵朝三元。<br />
　　三元道君名处三清上，诸天神仙并朝宗也。<br />
　　脾长章第十五<br />
　　脾长一尺掩太仓，<br />
　　太仓，胃也。《中黄经》云：胃为太仓。元阳子曰：脾正横在胃之上也。<br />
　　中部老君治明堂。<br />
　　脾，黄庭之官也。黄者，老君之所治，上应明堂。明堂，眉间入一寸是也。<br />
　　厥字灵源名混康，<br />
　　脾磨食消，内外相应。大肠为胃之子，混元阳受纳之，安康也。<br />
　　治人百病消谷粮。<br />
　　胃官荣华，则无病伤。<br />
　　黄衣紫带龙虎章，<br />
　　脾居胃上，故日黄衣也。紫带龙章，胃络之象也。<br />
　　长精益命赖君王。<br />
　　太仓混康，为君为王。<br />
　　三呼我名神自通，<br />
　　存思脾胃之神，则心灵洞鉴之。<br />
　　三老同坐各有朋，<br />
　　上元老君居上黄庭官，与泥丸君、仓华君、青城君、及明堂中君臣、洞房中父母、及天庭真人等共为朋也。又，中元老君居中黄庭官，与赤城童子、丹田君、皓华君、含明英玄君、丹元真人．等共为朋也。又，下元老君居下黄庭官，与太乙君、魂停君、灵元君、太仓君、丹田真人等共为朋也。常存三老和百神，流通部位营卫，无有差失也。<br />
　　或精或胎别执方。<br />
　　按《玉历经》云：下丹田者，元命之根本，精神之所藏，五气之元。在脐下三寸，附着脊，号为赤子府，男子以藏精，女子以藏胎，主和合。赤子，阴阳之门户也。其丹田中气，左青右黄、上白下黑也。<br />
　　桃核合延生华芒，<br />
　　太乙君名字也。处中使神气盈美也。<br />
　　男女回九有桃康。<br />
　　丹田下神名桃康，主人之精胎，能回通三田，成九神之气。<br />
　　道父道母对相望，<br />
　　阴阳两半成一，故对相望。<br />
　　师父师母丹玄乡。<br />
　　道与宗师，阴阳之主也。丹玄乡，为存丹田之法。<br />
　　可用存思登虚空，<br />
　　学仙之道。<br />
　　殊途一会归要终。<br />
　　合三以为一，散一以为三，此道之要也。《玄妙内篇》云：兆欲长生，三一当明也。<br />
　　闭塞三关握固停，<br />
　　经云：口为天阐生神机，手为人关把盛衰，足为地关生命扉。又脐下三寸为关元，亦日三关，主固精护气，不妄施泄也。<br />
　　含漱金醴吞玉英，<br />
　　金醴玉英，口中之津。《大洞经》云；服玄根之法，心存胃口有一女子，婴儿形，无衣服，正立胃管，张口承注魂液，仰吸五气，当漱灌口，内外津液满口吞之，遣入玄女口中，五过毕，叩齿五通，咽液七过也。<br />
　　遂至不饥三虫亡。<br />
　　《洞神诀》云：上虫白而青，中虫白而黄，下虫白而黑。人死则三虫出为尸鬼，各化为物，与形为央，击之冲破也。其余诸虫皆随人而亡。故学仙者清谨，备五清之气，然后服药物以去三虫。又云：上尸名彭珊，使人好滋味，嗜欲痴滞；中尸名彭质，使人责宝好喜怒；下尸彭矫，使人爱好衣服，就淫女色，是以三名虫也。<br />
　　心意常和致忻昌，<br />
　　道通无碍。<br />
　　五岳之云气彭亨，<br />
　　五藏之气为五岳之云。彭亨，流通无壅之称也。<br />
　　保灌玉旁以自偿，<br />
　　玉旁，鼻庐也。三虫、既亡，真气和合，出入玄牝，绵绵不绝，故曰自偿。<br />
　　五形完坚无灾殃。<br />
　　五体与五藏之形也，存练道成，虚室生白，五藏坚完，自然灾病不生，神气自应。<br />
　　卷之五十五竟<br />
　　卷之五十六<br />
　　黄庭内景玉经注<br />
　　梁丘子注<br />
　　上睹章第十六<br />
　　上睹三元如连珠，<br />
　　三元，为三光之元日月星，非指上中下之三元辰也。<br />
　　落落明景照九隅。<br />
　　三光在上而下烛，九隅，九方也。言常存日月，洞照一身也。<br />
　　五灵夜烛焕八区，<br />
　　五灵，谓五星也。烛焕罗列一身，常能存之，则与天地同休。<br />
　　子存内皇与我游。<br />
　　大道无心，有感即应。<br />
　　身披凤衣衔虎符，<br />
　　仙官之服御也。<br />
　　一至不久升虚无。<br />
　　一者，无二之称也。学道传一，与灵同体，则神仙可到也。《南华真经》曰：人能守一，万事致毕矣。方寸之中念深藏，方寸之中为下关，关在脐下三寸，方圆一寸以藏精。<br />
　　不方不圆闭牖窗。<br />
　　方静圆动，不动不静，但当杜塞，不妄泄也。<br />
　　三神还精老方壮，<br />
　　还精神於三田，则久寿延年矣。<br />
　　魂魄内守．不争竞。<br />
　　魂阳魄阴各得其一。《易》日：一阴一阳之谓道。<br />
　　神生腹中衔玉当，<br />
　　内守不泄，神生衔当，腹中内明，口吐珠玉。按《五神行事诀》云：两眉问直入上三寸为玉当紫关。<br />
　　灵注幽阙那得丧。<br />
　　腹中神生，灵气流通，故不亡也。固精阙於肾，肾主水，色黑，气通於耳。双立阙者，象於峻极也。<br />
　　琳条万寻可瘾仗，<br />
　　身随众灵，森然交映，如万寻玉树可　　阴庇也。外象喻也。琳条，玉树条也。万寻，高远也，象身形洞真神明所庇阴。<br />
　　三魂自宁帝书命。<br />
　　修身神安，帝书下召。真道既成，名书帝录，则久视之也。<br />
　　灵台章第十七<br />
　　灵台郁霭望黄野，<br />
　　心日灵台，脾为黄野，常专一存见黄庭也。<br />
　　三寸异室有上下。<br />
　　三丹田上中下三处各异，每室方圆一寸也，故云三寸。今人犹谓心为方寸，即其所也。<br />
　　问关荣卫高玄受，<br />
　　三田之问各有闲关荣卫，部分至高至低，心当受以存念也。<br />

                    </div></div><hr><script charset='utf-8' src='../../js/footer.js'></script></body></html>