<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法修真十书黄庭外景玉经注卷' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>修真十书黄庭外景玉经注卷</center></div><div class='fo'><center>经文出处:来自殆知阁</center><br/><br>
                        之五十八<br />
　　黄庭外景玉经注<br />
　　梁丘子注解<br />
　　老子闲居作七言，<br />
　　老子者，先天地而生，后天地而存，有三十六校七十二名，及胞李母八十二年而生，故作《 黄庭》 以遗后世。运周反覆，道毕自然。得其人，跪而受之。不得其人，万世勿语也。<br />
　　解说身形及诸神。<br />
　　老子恬淡自然，周流八极，恍惚莫测，变化无常，自能把符摄录，总校诸神。道无二家，究备使然，道无二亲，常与善人。<br />
　　上有黄庭下关元，<br />
　　黄庭者，在头中，明堂、洞房、丹田此三处是也。两眉问却入一寸为明堂，二寸为洞房，三寸为丹田，此三处为上元。一也。黄庭者，两半於洞房中共生赤子，则为真人也，常思之，慎无失，赤子化为真人，在明堂中，字子丹，故知一者在明堂一处也。行气导引，闭目内视，安心定志，混沌无涯，政精上流泥丸，运真人子丹也。明堂中有君臣，后洞房中有父母，丹田中有夫妇。一解云：黄庭者，脾也，长尺余，在太仓之上，脐上三寸。脾为中主黄老君，中央神也，治在其中矣。关元，在脐下三寸，元阳之门在其前，悬精如镜，明照一身，不休是道。<br />
　　后有幽阙前命门。<br />
　　幽阙者，两肾也，如覆杯，却着脊，去脐三寸，上小下大。又有日月命门者，及脐下也。<br />
　　呼吸庐问入丹田，<br />
　　呼吸，喘息，气出为呼，入为吸。庐，鼻也，谓吐故纳新之要。眉问却入三寸为丹田官也，谓引气从鼻入至丹田也。<br />
　　玉池清水灌灵根。<br />
　　玉池，清水，口中津液也。灵根者，舌也，常当啄齿漱液，灌溉舌根。<br />
　　审能修之可长存。<br />
　　令人昼夜修行不懈，可得长生。<br />
　　黄庭中人衣朱衣，<br />
　　存思脾中有子母，从胃管入脾中，着赤衣。<br />
　　关门壮钥合两扉。<br />
　　下丹田之门，钥无妄开也。<br />
　　幽阙使之高巍巍，<br />
　　两肾在阙门之门，地官之楼，生气之府，上通於耳，耳在头两边，故日巍巍。<br />
　　丹田之中精气微。<br />
　　脐下三寸是也，方圆亦三寸，其气微妙，存之则在，忘之则无，又易失，故日微。<br />
　　玉池清水上生肥，<br />
　　玉池，口也。清水，口中津液也。上生肥者，津液会聚舌上，故日肥也。<br />
　　灵根坚固老不衰。<br />
　　灵根者，舌根也，常卷舌根啄齿，行之勿令舌根凋燥，常存其神，久寿不衰。<br />
　　中池有士衣赤衣，<br />
　　常存思心中赤子，着赤绫绛衣居丹田，古凶缓急，可驱使也。<br />
　　田下三寸神所居。<br />
　　谓脾也，在下胃上焦，下有脐，中灵根神所居也。<br />
　　中外相距重闭之，<br />
　　令人闭精自守，勿妄施，若闭以金关玉钥也。<br />
　　神庐之中当修理。<br />
　　神庐为鼻，鼻中毛，常须修理除去之，行气鼻中，除邪恶也。<br />
　　悬膺气管受精符，<br />
　　舌下为精符，喉咙为气管，精气从上下也。上元合会气微妙，真人上下通神路也。<br />
　　急固子精以自持。<br />
　　令人闭气，还精自守，勿妄施泄。还精补脑，不死之道。<br />
　　宅中有士常不绛，<br />
　　常存思心神着绛丹衣出入，无灾害，可却众邪也。<br />
　　子能见之可不病。<br />
　　精念心神，思之不止，内见赤子，则身无病也。<br />
　　横立长尺约其上，<br />
　　脾横长尺余，覆在太仓之上。<br />
　　子能守之可无恙。<br />
　　常守养脾神，思之不止，则无灾病也。<br />
　　呼嗡庐问以自偿，<br />
　　以鼻引气，入口咽之，元气润泽，故德天之偿也。<br />
　　保守完坚身受庆。<br />
　　保精养气，身神光泽，故日受庆。<br />
　　方寸之中谨盖藏，<br />
　　丹田方寸，念守精气，谨洁护持，为馑盖藏也。<br />
　　精神还归老复壮。<br />
　　还精炼形，以填脑气，齿坚发黑身不老。<br />
　　使以幽阙流下竟，<br />
　　引明堂中赤子，下看绛官，值脐且存，变爻精流入丹田，以养其形。又思两肾间气从上至下，吸气自上及黄庭。一日眉问为幽阙使也。<br />
　　养子玉树令可壮。<br />
　　常当守下元精气，如玉坚闭。精守神令，可枝壮也。<br />
　　至道不烦无旁午，<br />
　　无至愤乱，安心定意，正行向午也。背子向午，腰带卯酉。<br />
　　灵台通天临中野。<br />
　　心为灵台，上通气至脑户，下通气至脾中。其气周匝一身也。<br />
　　方寸之中至关下，<br />
　　喉咙广一寸也，明堂中真人下和丹田，上还明堂也。<br />
　　玉房之中神门户。<br />
　　阴阳为神门户，主其精约也。男日精，女日约，男以藏精，女以月水，故日门户。<br />
　　皆是公子教我者。<br />
　　心为太府公，正当左肾为司徒公，右肾为司空公，皆受精气，不得漏泄，能守一则见之。<br />
　　明堂四达法海源，<br />
　　眉头一寸为明堂，气皆流达，如海之元也。<br />
　　真人子丹当吾前。<br />
　　赤子为真人，字子丹，在明堂中，常能思之寿乃可延。<br />
　　三关之中精气深，<br />
　　关有三部：天关，口也；地关，下部也；人关，两手也。掌握固闭塞三关，邪气不生也。<br />
　　子欲不死修昆仑。<br />
　　昆仑者，头也。令人养脑中泥九，不死得长生也。<br />
　　绛宫重楼十二级，<br />
　　喉咙十二环，在心上为绛官也。<br />
　　宫室之中五气集。<br />
　　五藏之气，心为帝王，最居中央，众神来会於赤子之侧也。<br />
　　赤城之子中池立，<br />
　　赤城，心也，舌谓之子，口为中池也。<br />
　　下有长城玄谷邑。<br />
　　小肠为长城，引气入於胞中也。<br />
　　长生要妙房中急，<br />
　　养性要妙，闭固精门。<br />
　　弃捐淫欲专守精。<br />
　　长生要妙，守精为上。<br />
　　寸田尺宅可理生，<br />
　　目为寸田，面为尺宅，理生仰观上部，一神也。<br />
　　系子长留心安宁。<br />
　　常观赤子之身形也，魂魄常在，万神不倾，恬淡无欲，心不恐惶，故自安宁。<br />
　　观志游神三奇灵，<br />
　　守上部灵根舌也，守中部灵根脐也，守下部灵根精房也。<br />
　　闲暇无事心太平。<br />
　　恬淡寂寞，守虚无情，身体安宁，心太平也。<br />
　　常存玉房神明达，<br />
　　玉房，神之门户，常存精气往来，神明自达。<br />
　　时念太仓不饥渴。<br />
　　太仓，胃也，五谷之厨，时思念之，不复饥渴。<br />
　　役使六丁神女谒，<br />
　　帝思黄庭中真人，则六丁玉女自来自卫，可役使也。<br />
　　闭子精路可长活。<br />
　　绝邪弃俗，关闭精路，可得长生。<br />
　　正室之中神所居，<br />
　　正室，明堂洞房也。常思赤子生其中、为真人。存之则在，不思则忘也。<br />
　　洗身自理无敢污。<br />
　　清静独处，焚香思真，绛官真人、诸玉女当来见形，与凡人言语。<br />
　　历观五藏视节度，<br />
　　常思五藏诸神，勿离己身。<br />
　　六府修治洁如素。<br />
　　六府也，胆为一，胃为二，膀胱为三，大肠为四，小肠为五，脐为六，都府也。凡此六府，常须洁净。<br />
　　虚无自然道之故，<br />
　　虚无十有二气，自然为先，人离道远，无知其真。<br />
　　物有自然事不烦。<br />
　　能知自然为真人，坐在立亡，万世常存，何烦也。<br />
　　垂拱无为身体安，<br />
　　恬淡无为，块然独处，安心定志，正气自居，故身体安泰也。<br />
　　虚无之居在帏问。<br />
　　幛问，自阵闭洞房，修道常居此都，不与人争，故日幛问之居。<br />
　　寂寞旷然口不言，<br />
　　闲居自处，念道思真，见之勿惊，闭口不言也。<br />
　　恬淡无欲游德园。<br />
　　寒不衣，暑不汗，恬淡无欲，块然独居，出隐於山，不食荣贵也。<br />
　　清净香洁玉女存，<br />
　　清净独处，专心自禁，香熏斋洁，玉女侍卫也。<br />
　　修德明达道之门。<br />
　　令人守命门、端坐正念、无邪视也。修道明白，观表知裹，神自为人开道户也。<br />
　　之五十八竟<br />
　　之五十九<br />
　　黄庭外景玉经注<br />
　　梁丘子注解<br />
　　作道优游深独居，<br />
　　作道当入净室中，及胎炼形，还於精神也。<br />
　　扶养性命守虚无。<br />
　　虚无者，自然也。守道养形，修契自然，无离於己身也。<br />
　　恬淡无为何思虑，<br />
　　恬淡清净，养神爱体，远害万里，无复思虑也。<br />
　　羽翼已成正扶疏。<br />
　　学道俱备，身体轻举，恍恍惚惚，如有毛羽，来即举升，故曰扶疏。<br />
　　长生久视乃飞去，<br />
　　得道不死，度世长存，乃能白日魂飞入太清也。<br />
　　五行参差同根节。<br />
　　五藏法五行，或上或下，参差同一喉咙也。<br />
　　三五合气要本一，<br />
　　上下三五合一室，三五亏则返一也。<br />
　　谁与共之斗日月。<br />
　　左目为日，主父，治在其中。右目为月，主母，治在其中。斗者，七星候也，亦为七政。<br />
　　抱玉怀珠和子室，<br />
　　碌碌如玉，落落如石，行气握之，念如运珠。<br />
　　子能知之万事毕。<br />
　　修道守一，服气延年，反命神仙，万事毕矣。<br />
　　子自有之持勿失，<br />
　　闭精自守，念赤子也。<br />
　　即得不死入金室。<br />
　　修道审入九室，返胎炼形，修理玄白，真气恬然，闭塞三关，邪气不生也。<br />
　　出日入月是吾道，<br />
　　日月为两目也，侠於左右，所治也在紫房官中，出为道之真。<br />
　　天七地三回相守，<br />
　　天有七星，地有三精，元气回行，无穷极也。<br />
　　升降进退合乃久。<br />
　　元气升降，上下混沌，亦无形端，天地得之乃能长生。<br />
　　玉石珞珞是吾宝，<br />
　　玉白如石，在下部也。<br />
　　子自有之何不守。<br />
　　闭精自守，受气养神。<br />
　　心晓根基养华采，<br />
　　根基者，谓人知守一也。华采者，谓入面目悦泽，体有光华也。<br />
　　服天顺地合藏精。<br />
　　天气下降，地气上升，二合成德，变化相生，闭气守精，养神炼质。<br />
　　九原之山何亭亭，<br />
　　泥丸中气王色明，真人太一住其中。亭亭，心也。<br />
　　中住真人可使令，<br />
　　真人赤子，可为使令也。不出户知天下，不窥牖见天道。<br />
　　内阳三神可长生。<br />
　　阳，谓元阳也，白也，须臾变异。长生之要，守三黑之神者也。<br />
　　七日之五回相合，<br />
　　七窍五藏，共相和同，共於一室。<br />
　　昆仑之山不迷误。<br />
　　昆仑为头也，真人所游戏其中。日月运行，寒暑更变，终不误也。<br />
　　蔽以紫宫丹成楼，<br />
　　丹田上通紫官，中有五城十二楼，真人在其中游戏。<br />
　　侠以日月如连珠，<br />
　　两目也，玄气明照，出若连珠，五色恍恍，子常念之，寿命无穷也。<br />
　　万岁昭昭非有期。<br />
　　真人得道，万岁易形，男八女七，从此而生。与日月相守，天地相保。<br />
　　外本三阳神自来，<br />
　　三阳，三九历候也。婴儿生时，一神魂魄来入形中也。<br />
　　内养三阴可长生。<br />
　　鼻引阳气，取之以内养。赤子、真人、婴儿是日三阴，亦食神也。<br />
　　魂欲上天魄入泉，<br />
　　魂阳魄阴也。谓世人无道德，魂魄离身，归散本也。<br />
　　还魂返魄道自然。<br />
　　拘魂制魄，令不动作，帝在身中，道以自然。<br />
　　之五十九竟<br />
　　之六十<br />
　　黄庭外景玉经注<br />
　　梁丘子注解<br />
　　璇玑悬珠环无端，<br />
　　璇玑运转，气豚流通，无复休竟也。闭口养神，漱炼醴泉如流珠。<br />
　　迅牝金钥常完坚。<br />
　　阴为牝，阳为钥，两不相伤得中和之气，还精炼形，故得完坚。<br />
　　载地悬天周乾坤，<br />
　　地载人，人悬天，道不在上、不在下，微妙在乾坤中央，故周流天下也。<br />
　　象以四时赤如丹。<br />
　　明堂四达，应为四时，真人子丹之所居矣。子能思之，咀嚼其气，则寿无穷也。<br />
　　前仰后卑各异门，<br />
　　头与足、肾与心，心赤肾黑，本同根水火相克，故异同。<br />
　　送以还丹与玄泉。<br />
　　丹者，血也，化入下源，变为白精。当此之时，缩鼻还之，上至泥丸，下至口中，变为玉泉也。<br />
　　象龟引气至灵根，<br />
　　以鼻引气至於舌根，咽送腹中，则雷呜应之，真气使之然也。<br />
　　中有真人巾金巾。<br />
　　赤子着绛衣，冠金巾也。<br />
　　负甲持符开七门，<br />
　　服符六甲，辟却邪凶，布气七窍，耳目聪明。又云背子向午，腰带卯酉。符者，气也。<br />
　　此非枝叶实是根，<br />
　　自然要道，非虚文也。<br />
　　昼夜思之可长存。<br />
　　昼夜思道，勿懈也。开目视真，闭目思神，可得长生。<br />
　　仙人道士非有神．, <br />
　　道无二家，充备使然。同共一根，无复他神，和心定志，故道日生。<br />
　　积精所致为专年。<br />
　　阴阳不妄施，精神不漏泄，积精受气，寿可万岁矣。<br />
　　人皆食谷与五味，<br />
　　俗人食土地之精，以身死报地。圣人食元和之气，以身仙报天。<br />
　　独食太和阴阳气，<br />
　　学仙之士，朝食阳气，暮食阴气，并食元气。<br />
　　故能不死天相既。<br />
　　得道者不死也，年命无极，与天相既也。既者，通也。<br />
　　试说五藏各有方，<br />
　　五藏象五行，四肢象四时，土为之主，居中央。<br />
　　心为国主五藏王。<br />
　　心如鸡子，危而难安。国有贤，致太平。心处清，身安宁。<br />
　　意中动静气得行，<br />
　　谓存守内神，身心安静，不妄惊动，气易行之故也。<br />
　　道自持我神明光。<br />
　　守一念道，持护我精，神明光也。<br />
　　昼日昭昭夜自守，<br />
　　谓思心中赤气，明照万神。守日月光，思两肾根，昼即守光，夜即守神故也。<br />
　　渴自饮浆饥得饱。<br />
　　饥食自然之气，渴饮华池之浆，不饥不渴，可得长生。<br />
　　经历六府藏卯酉，<br />
　　耳也根生六府，藏出卯酉，要妙达矣，不可得也。<br />
　　转阳之阴藏於九，<br />
　　阳反属阴，转体相克，还藏於九。九为头也，故经云：左二右七，藏九居一也。<br />
　　常能行之不知老。<br />

                    <br>
                        　　常以鸡呜时仰外被发，啄齿三十六通，吞津咽气，远死之道。<br />
　　肝之为气修而长，<br />
　　谓修气上行，达於顶以补泥丸。<br />
　　罗列五藏生三光。<br />
　　五官六府各得所主，肾上下各有日月三光。三光者，日月星侯之谓也。<br />
　　上合三焦道饮浆，<br />
　　三焦，三关元也。饥食自然气，渴饮华池浆，不复饥渴也。<br />
　　精候天地长生道。<br />
　　精是吾神，气是吾道，佩精思气上下，食方理也。<br />
　　我神魂魄在中央，<br />
　　中央魂魄，两肾也。左魂右魄，昼当以魂守魄，暮当以魄守魂。拘魂制魄，不得动作也。<br />
　　津液流泉去鼻香。<br />
　　阴阳交接，漏液失精，饮食无味，鼻失芬香。<br />
　　立於悬膺含明堂，<br />
　　舌下为悬膺，肺为明堂。含气咽之，灌於明堂，流行身中也。<br />
　　通我华精调阴阳。<br />
　　谓畜精养神也。负阴抱阳，调精神也。<br />
　　伏於玄门候天道，<br />
　　门为鼻也，候上部之一神。<br />
　　近在我身还自守。<br />
　　令守神精，自念已也。<br />
　　清净无为神留止，<br />
　　内当修道作无为，外当修道作无欲心不烦乱，精神留止。<br />
　　精气上下关分理。<br />
　　气当精思上下部，守一神也。<br />
　　七孔已通不知老，<br />
　　头面七孔，精神门户，通利身识，不知老也。<br />
　　还坐天门候阴阳。<br />
　　朝食阳气，暮食阴气，都会於口中也。<br />
　　下於喉咙通神明，<br />
　　喉咙有十二时亭长，皆持玉戟，使守喉咙。真人住其中，主通气上下。<br />
　　过华盖下清且凉。<br />
　　眉为华盖，神住其中。<br />
　　入清虚困见吾形，<br />
　　入脑户见泥丸君也。<br />
　　期成还丹可长生。<br />
　　却自住年，身不衰老，故得长生。<br />
　　还过华池动肾精，<br />
　　从脑户历脊，下至肾中也。<br />
　　望於明堂临丹田。<br />
　　眉问却入一寸为明堂，却行三寸为丹田也。<br />
　　将使诸神开命门，<br />
　　鼻引真气，昼夜绵绵。鼻为天根。<br />
　　通利天道藏灵根。<br />
　　头圆象天。灵根，舌也。<br />
　　阴阳列布如流星，<br />
　　面有七孔，象七星。极阴反阳，观日而望见列星也。精施气布，入玄庭矣。<br />
　　肝气似环终无端。 <br />
　　肝气周流身中，似环无端也。<br />
　　肺之为气三焦起，<br />
　　肺气出由三关。天关，口也。人关，手也。地关，下部也。<br />
　　伏於天门候故道。<br />
　　天门为口。候故道者，通脑户也。<br />
　　清液醴泉通六府，<br />
　　漱涌华池，灌沃舌根，流通大肠、小肠、胆、青、膀胱、命门，乃六府也。<br />
　　随鼻上下开二耳。<br />
　　元气出入鼻中上下，通於二耳，任以为也。<br />
　　窥视天地存童子，<br />
　　天为头，地为下部，童子为存念守一神也。<br />
　　调和精华理发齿。<br />
　　令人吸五气，啄齿三十六通，咽液三十六过，乃理玄白也。<br />
　　颜色光泽老不白，<br />
　　令人却白住年，面目即生光泽，发不复白也。<br />
　　下于喉咙何落落。<br />
　　喉咙中有十二亭长，持玉戟使守喉咙。<br />
　　诸神皆会相求索，<br />
　　谓诸神聚会也。心意存之在八极也。<br />
　　下入绛宫紫华色。<br />
　　谓心神赤气色紫也。<br />
　　隐藏华盖通神庐，<br />
　　眉为华盖，下通气至鼻也。<br />
　　专守心神传相呼。<br />
　　当存念心神为国主，诸神为民，使呼召，无有不到也。<br />
　　观我诸神辟除邪，<br />
　　精思内达，见於神明，邪气无复敢干也。<br />
　　脾神还归依大家。<br />
　　赤子还入黄庭中。脾为中主，制御四方，道之深者也。<br />
　　藏养灵根不复枯，<br />
　　令人养灵根，不复乾燥也。舌下有醴泉，出如流珠，常含而咽之，勿妄吐也。<br />
　　至於胃管通虚元。<br />
　　本文缺此一句，按御临本收入。<br />
　　闭塞命门似玉都，<br />
　　人生系命於精约，常当爱养精约，勿妄施泄，精凝如玉，在下部也。<br />
　　寿传万岁将有余。<br />
　　令人却向住年，还丹养命，身不衰老，可得长生。<br />
　　脾中之神游中宫，<br />
　　脾在太仓，上朝为老君，守坐堂上，游明堂官，为太一君也。<br />
　　朝会五神和三光。<br />
　　脾官中主诸神，皆会於阙下。三光，日月照也。<br />
　　上合天气今明堂，<br />
　　自气上升，下还脑中，今会明堂中也。<br />
　　通利六府调五行。<br />
　　五藏六府各有所主，五行下法五常，主为五星也。<br />
　　金木水火土为王，<br />
　　金为白，木为青，水为黑，火为赤。土为黄，为中主，制御四方。<br />
　　通利血脉汗为浆。<br />
　　五内安宁，血豚不惊，手足汗液，神明之信也。<br />
　　二神相得下玉英，<br />
　　谓道有雌雄，转相成玉，两不相伤也。<br />
　　上禀元气年益长。<br />
　　谓食元气，勿伤内精，气与神和，故寿三百年，得为地仙，游於人间矣。<br />
　　循护七窍去不祥，<br />
　　面有七窍，皆悉开通，耳目聪明，音声孔彰，邪气不生，喜气自至。<br />
　　日月列布张阴阳。<br />
　　谓两目也。左目为日，主父，主阳。右目为月，主母，主阴。<br />
　　伏於太阴成其形，<br />
　　谓婴儿在於胎中，幽隐慎固，阴成其形也。<br />
　　五藏之主肾为精。<br />
　　肾却着脊，去脐三寸，主吐精气，头戴日月星辰。<br />
　　出入二气入黄庭，<br />
　　谓元气从鼻口两孔中出入，通於黄庭。黄庭者，脾也。<br />
　　呼吸虚无见吾形。<br />
　　握固炼形，自见虚无之形。<br />
　　强我筋骨血脉成，<br />
　　谓骨轻肉腾也。肉化为骨，肠化为筋，血化为精，神化为丹，乃成神仙。<br />
　　恍惚不见过青灵。<br />
　　谓坐在立亡，过历脑户，变化无常也。<br />
　　坐於庐下观小童，<br />
　　鼻者，庐也。观见赤子住其中也。<br />
　　日一夕存在神明光。<br />
　　朝暮存神，不离己身，光辉常在目前。<br />
　　出於无门入无户，<br />
　　既已得道，能自隐於出入。行步不由门户，而乃为神也。<br />
　　恬淡无欲养华根。<br />
　　恬淡无欲，以道自存，修行玄白，养黑发根。<br />
　　服食玄气可遂生，<br />
　　谓服食两肾间白气，故云玄气。<br />
　　还返七门饮太渊。<br />
　　谓面有七窍，皆通达也。饮太渊者，谓咽食口中体泉也。<br />
　　通我喉咙过青灵，<br />
　　气为道也，气从喉咙中下历於胆也。<br />
　　问於仙道与奇功。<br />
　　仙有三千六百法，备有万端，得道禀气，守自然不死之衍，各有奇功。<br />
　　服食灵芝与玉英，<br />
　　不独名山有芝草玉英也，五藏中亦有芝草玉英，常服藏中芝英，故寿同天地也。<br />
　　头戴白素足丹田，<br />
　　巾月履日，还精补脑，名日炼形，长生不死之道。<br />
　　沐浴华池灌灵根。<br />
　　华池，口也。灵根，舌也。当漱满醴泉，灌沃舌根也。<br />
　　三府相得开命门， <br />
　　洞房、华盖、明堂，为官府也。命门者，鼻也。开通阴阳，合会耳目，故令聪明也。<br />
　　五味皆至善气还。<br />
　　漱满口中醴泉，五味皆至，还丹炼形，故得长生也。<br />
　　大道荡荡心勿烦，<br />
　　大道如江海，持之不极，思行守一。勿侈思虑，恐乱神也。<br />
　　被发行之可长存，<br />
　　分发食日月之精，与日月相保，故得长生也。<br />
　　吾言毕矣勿妄传。<br />
　　此道非人勿妄传也。<br />
　　之六十竟<br />
　　<br />

                    </div></div><hr><script charset='utf-8' src='../../js/footer.js'></script></body></html>