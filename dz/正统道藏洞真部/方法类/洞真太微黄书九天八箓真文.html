<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法洞真太微黄书九天八箓真文' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>洞真太微黄书九天八箓真文</center></div><div class='fo'><center>经文出处:来自殆知阁</center><br/><br>
                        <br />
　　经名：。又名《九天八箓真文交带文》。撰人不详，约出矜东晋南朝。原系《洞真太微黄书》八卷之一。言佩符期真法术。底本出处：《正统道藏》洞真部方法类。<br />
　　<br />
　　玄都交带诀<br />
　　太微八会上帝书，上撰飞玄紫炁之字，讽其文以摄万邪，佩其字以游九天，威六国，万神奉而卫之。宿命得受此道者，可以游五岳，入三清，厌不祥。太微中有三皇一帝。皇者君之宰辅，一曰皇君，二曰皇天，三曰皇老，此即三元之炁，混沌之真，出入上清太素太和之宫。天真三皇藏八会之文於委羽，太微天帝藏一通龟山，刻於青石室中。玄都仙王昔受之於太微三老皇，并襟密授仙人，因名之曰《交带真文》。皆从师受此道，金五两，仪衣一领，结带为信盟，重其道，秘其文也。<br />
　　西城王君昔受之於龟山王母，因名之曰《太微黄书》，或曰《九天八箓》。传非其人，三祖尸灭，殃流子孙。<br />
　　诸得有交带真文者，已有生名於太微宫中者，上下逆顺四面皆成字也。入山游五岳及夜卧，恒能讽之於口，猛兽千祆万邪不敢犯试子也。佩之左肘，可游六国，制天下，厌万兵。上下四往，皆成列行，以青缯为地，黄笔书，佩之左肘，得见太平金阙皇君。吾欲使鬼神，自服五字，从上下行起，五年则役使鬼神。<br />
　　《太微黄书》凡有八卷<br />
　　太微天帝授之太上<br />
　　太微八垣四门高上经第一<br />
　　太微九灵中华紫素经第二<br />
　　太微玉虚宝章经第三<br />
　　太微玉室宝云中耀第四<br />
　　太微三炁九变水火母第五<br />
　　太微中神五道步空飞行第六<br />
　　太微石景金阳素经第七<br />
　　太微九天八录真文交带文第八<br />
　　右《太微黄书》八卷，其第一第二第三第四不行於世，其第五第六第七传当为真人，其第八此则是也，当传宿命当为信人者，自非栖研远尚，好仙信真之人，皆不得妄传，妄传则三祖受刑於水官。<br />
　　若发应感，宜可传者，付之并告以要言，有之者神仙。<br />
　　斋三日乃受，受者一年九朝太微帝君。朝以朔旦，北面於静寝内，束带斋服四拜，拜毕叩齿三通，而跪祝曰：<br />
　　太微上真，天帝太皇，小臣某甲，有乞有言，上皇四帝，司命太微，紫玄丹灵，日月同晖，金精宝惧，皇天八威，愿得长生，天地齐归，鬼神为使，金石为开，制六国，摄万兵，□□□□□□奔雷，享年无极，福庆巍巍，利出贞入，颜色轻飞，目童耳聪，四体不衰，玉女奉侍，驾景太微。<br />
　　毕，起，又再拜，跪。<br />
　　行九字，佩带之，自然解四面八行之字，后及三十六国音。<br />
　　黄帝得此文，霸天下，摄万兵，役鬼神，自然神明圣智。贺瑀得此三行，乃使鬼神；杜邮、费慈得十三行，使天下神；徐光得五行，服之三年，使十四鬼，取天下物。真人於赤城山中授许远游，远游传授弟子思玄、第二子道翔。<br />
　　太上黄中理气九微玄城<br />
　　精既太和主命永无逝九<br />
　　天长算灵侍爱中元上真<br />
　　来监乂上元赤子总延生<br />
　　下元丈人使千灵玄上飞<br />
　　真主养生高上元君益天<br />
　　精紫微朱宫称太平猛兽<br />
　　册卫尔形驱我九口长牙<br />
　　天力四目首吞虎平河食<br />
　　金柱八风吹海张炎叩檐<br />
　　山焦禽剥凿齿衔蛇矍天<br />
　　颠牙父八文蛟羊蹋辰斗<br />
　　抗丘走万马牙斧猛目啖<br />
　　石衔豹舞狮子金头食鬼<br />
　　苟张山栢地雷呜兽电天<br />
　　牛破山赋蛹百虚行飞走<br />
　　附强禽在我备尔神长益<br />
　　炁命付魂行海及丘山使<br />
　　天兽从尔身太上真丈人<br />
　　保长生得神仙登九微玄<br />
　　右《太微黄书交带文》，以青缯为地，雌黄书之。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>