<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法至真子龙虎大丹诗' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>至真子龙虎大丹诗</center></div><div class='fo'><center>经文出处:来自殆知阁</center><br/><br>
                        <br />
　　经名：。北宋周方撰。一卷。底本出处：《正统道藏》洞真部方法类。<br />
　　序<br />
　　宣德郎权发遣提举淮南西路学事借徘鱼袋卢天造<br />
　　少室山隐居布衣周方，字归一，道号至真子。方常览仙经，每穷虚旨，探登真之门户，详炼气之枢机，欲身契虚无，乃心忘尘境。纵游诸郡，多历名山，京洛之间，或逢高士，亲承传付便话幽微，判玉水之根元，割金丹之宗祖。指水虎火龙之妙用，诀土金火水之玄机，明乾坤反覆之宜，晓昼夜循环之候。方闻倾心踊跃，注意惧听，乃卜名山，择真胜地。乾坤为鼎，天地为炉，坎离为至药之宗，铅汞作大丹之体。须凭四象又按三才，法戊己成其真形，驾河车运为正质。发则阴阳交媾，胜则日月盘旋。虎啸则玉磬炉前，龙吟则金华鼎内，水火结伏，龙虎相乘，刻漏无差，金丹成矣。淮王遇而炼秋石，服之拔宅升天；轩皇得而探金华，餐毕跨龙登汉。此丹非金石之类、草木之名，非三峰少女之方，非百数吸精之术。已上皆是不遇明师，或得汞而不得铅，或明水而不明火。故云孤阳不产，寡阴不生。且如母之孕儿，鹦之抱卵。若逢师指，得遇丹方，功成而名列上清，行满而身游紫府。今乃略伸拙意，用剖真机，聊述宏纲，用传同好。天圣四年丙寅岁九月九日序。<br />
　　<br />
　　铅中有汞号黄芽，时辈凡流莫馒夸。解把虎龙调鼎鼎，能师日月运河车。<br />
　　安排炉鳌飞金液，造化乾坤炼玉华。上法岂同蝉蜕去，逍遥自是玉皇家。<br />
　　弃却闲昤罢读书，持心一志采玄珠。乾坤鼎裹炼三汞，日月炉中烹五符。<br />
　　解聚世情多遍历，能生枯骨下真躯。行功速彻刀圭力，跨虎乘龙上玉都。<br />
　　认得根宗悟得坤，束西南北自为邻。离宫隐奥九还药，坎裹深藏七返银。<br />
　　白雪降时分甲乙，黄芽产日定庚辛。金丹火候三年满，且泛束都万万春。<br />
　　金乌玉兔路无差，三女三男本一家。意马又随红仅艳，心猿常泛白榆花。<br />
　　曾朝王母杯琼液，只候丁公破玉瓜。八百绿中同会去，千朝丹伏倚烟霞。<br />
　　十载区区历世机，就中此道少人知。鹏搏瞑海非无日，龙跃丹砂自有时。<br />
　　袖隐金锤除五虎，匣藏宝剑杀三尸。雷车一震乾坤静，夺得明珠在坎离。<br />
　　移山覆海用神炉，化剑为龙吼鉴湖。雷震一声除魍魉，电飞千里杀阴蛆。<br />
　　乾坤已夺无为宝，离坎新添造化珠。金骨点成铅汞力，双鸾直引至蓬壶。<br />
　　去谒神仙叩洞门，嫦娥帐裹抱龙孙，金花朱日连根取，鼎炼铅霜造化尊。<br />
　　制伏虎龙为事业，岂拘乌兔走朝昏。大终甲子循环满，必驾河车渡海村。<br />
　　采摘铅华配甲庚，日魂月魄定亏盈。三才鼎裹攻金笑，万象炉中炼石精。<br />
　　野马收归龙虎惧，颠猿伏得鬼神惊。天门开处灵光至，远了星河豁地明。<br />
　　吕家曾与我真铅，只向玄中悟得玄。赤马捉归金谷内，青牛赶放玉溪前。<br />
　　星烟夜裹追符使，云洞朝来发剑仙。除剪业虹期此日，沧波回去棹征船。<br />
　　大丹一诀自先生，白简黄衣奏赤城。金鼎炼时封子号，玉炉烹日系仙名。<br />
　　神砂伏火华光罩，灵汞飞凝彩气清。魂魄养成经九转，壶中豁落透申明。<br />
　　卓剑安炉炼日华，水中真水号流霞。离宫有径青龙室，坎户无门白虎家。<br />
　　节候恣情收白雪，向前选日采黄芽。玉壶倒尽天庭液，换骨通灵一粒砂。<br />
　　白金变紫最殊功，解点衰颜反幼童。灵液到壶藏坎户，神丹开鼎透离宫。<br />
　　依稀已达仙家景，髻髭将游闻苑风。炼经千日开炉看，万象都钻一鼎中。<br />
　　苦把行藏说与君，悟时须是解须真。莫教浪扑倾舟棹，窃忌风高举钓纶。<br />
　　锻炼蟾光火内汞，速烹日景水中银。还丹宝质三周满，野鹤逍遥板苑人。<br />
　　眼前真境五峰云，解采玄珠种谷神。锻炼日魂滋朽骨，煎烹月魄聚游尘。<br />
　　黄芽鼎内归壬癸，白雪炉中判丙寅。四象暗交龙虎惧，乘搓泛海上天津。<br />
　　鼎非金鼎是真铅，只向玄中远又玄。牝马收时朝紫府，乾牛放日贮丹田。<br />
　　蟾宫赫奕离龙子，呜凤威晖兑虎仙。须藉甲兵施水火，炼成秋石自延年。<br />
　　十载洪波一息机，钓鳖非是等闲时。壶中快乐长春景，海内逍遥在世奇。<br />
　　修僎锦鳞餐稻饭，瓶斟金液自凝脂。平生不挂是非事，表我分明宇宙知。<br />
　　乱峰深处五云生，裹隐丹砂最许名。正见鼎中施造化，祖师炉内断分明。<br />
　　乾坤已夺婴儿性，铅汞将凝姥女情。炼就一丸龙虎药，定知入口鬼神惊。<br />
　　戴月簪星着羽衣，此流应未见希夷。汞生铅裹铅何识，道在人中人不知。<br />
　　恍惚光阴虚过日，寂寥门户岂寻师。安排金鼎烹龙虎。服了童颜彻骨滋。<br />
　　一溪泉石古峰前，四季花开别洞天。日月流晖金鼎上，虎龙昤啸玉炉边。<br />
　　匣中炼就星辰剑，囊裹修成锦绣篇。斩绝阴蛆清宇宙，自然返老得延年。<br />
　　还丹九转是三年，须藉金公结汞铅。姥女销宫朝紫户，婴儿握固运丹田。<br />
　　玄珠采得乾坤静，流液收归宇宙坚。要识长生根祖事，长生根祖在人边。<br />
　　世人不解觅长生，馒去寻山静处行。须修丹药谁惺悟，藉施阴德甚分明。<br />
　　华池养就无为物，水火烹成恍惚精。吞却龙虎壶中宝，须滋形质定常荣。<br />
　　修道须明阴与阳，阴阳门户见皆昌。龙生束海须知位，虎在西山自有方。<br />
　　八卦鼎中添水火，三才炉内覆青黄。还丹克日工夫就，遁迹神都且泛觞。<br />
　　野鹤孤云宇宙中，一壶灵药一条饰。囊中传写三清录，袖裹诛妖隐剑龙。<br />
　　十载精穷书卷卷，六时渴饮酒千锺。自行南北束西路，少有同声向此逢。<br />
　　一契希夷寂寞中，海山群岳总相同。直须只把颠猿制，更且收将野马笼。<br />
　　白雪产时分汞象，黄芽生自和真风。还丹三载纯阳后，跨鹤逍遥过海束。<br />
　　世人不会识铅花，绛雪青龙白虎家。须假精魂和气魄，炼成元液变神砂。<br />
　　离宫火盛金生宝，坎户泉声汞产芽。服饵主周延甲子，满身光透庆云霞。<br />
　　五味还来号至精，婴兄姥女自忘情。阴中产就纯阳物，火内烧成太易卿。<br />
　　妖气散为千景象，元神收得一般名。到壶吞却离龙子，返老移颜骨格清。<br />
　　捉得金虹夺得珠，活吞入口美如酥。骊龙走日飞神剑，海怪奔时镇铁符。<br />
　　白雪返魂填玉柜，黄芽宝质发红炉。华池浇灌灵龟胜，万象齐钻在鼎壶。<br />
　　一物分形几万般，坚心修整不为难。但将玉水和铅汞，须藉金华下火丹。<br />
　　药透三关趋坎户，神清六腑镇泥丸。烧香奉戒虔恭处，自有真仙降宝坛。<br />
　　至道分明事不烦，淡然一味岂艰难。龙居二八门中隐，虎在三五数内安。<br />
　　铅汞合和青凤髓，乌蟾匹配紫琅牙。南方女子能收掌，采得归来作大丹。<br />
　　上玄下玄天机密，大道须明三五一。冬后阳生乾卦中，立春仲遇坤爻毕。<br />
　　龙分金水杀庚辛，夏至火林从甲乙。诀得还丹妙更微，自然放荡心舒逸。<br />
　　炼丹子细辨阴阳，一个壶中二物昌。识药之时明鼎器，下功至日选炉方。<br />
　　三才得胜乾坤主，四象归从天地王。服却龙精和虎汞，自然有位霸仙乡。<br />
　　乌兔奔腾下玉虚，河车般运向琼壶。炼丹须按三才鼎，养药令安四象炉。<br />
　　铅汞烹为流液质，虎龙锻作降真酥。轩皇昔日青云路，留得踪由许丈夫。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>