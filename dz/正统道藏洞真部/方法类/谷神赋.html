<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法谷神赋' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>谷神赋</center></div><div class='fo'><center>经文出处:来自殆知阁</center><br/><br>
                        <br />
　　天水逸人大信注<br />
　　经名：。一卷，宋赵大信撰。底本出处：《正统道藏》洞真部。<br />
　　<br />
　　天水逸人大信注<br />
　　道唯谷神，<br />
　　神灵性质混同元，胞处胎中禀性全。象法行时初起一，谷声能应从三田。<br />
　　在玄牝门。<br />
　　玄真初启牝门开，性合中官号养孩。气逐气从荣卫去，神驱神向窍中来。<br />
　　能含而三关不死。<br />
　　能含玄育闭天关，解使灵根法自然。息旋分时知后息，源从生处却还源。<br />
　　善养而一气长存。<br />
　　长存一气号神都，上法三才出妙符。玄法但依三圣则，洞天争得有殊途。<br />
　　气中有精，<br />
　　气中有宝是真精，能闭能藏勿嗜情。水在鱼中鱼在水，精在人中人得生。<br />
　　须守黑而知白。<br />
　　知白守黑黑为臣，知黑守白白是君。君臣若得相和睦，魂魄千年不去身。<br />
　　向外无物，<br />
　　内清无外还灵通，端的能持不肯从。了悟梦身身是梦，莫令真气杂邪风。<br />
　　但固蒂以深根。<br />
　　深根固蒂本从胎，天地生成禀象来。二气不交相感应，三田中有一人媒。<br />
　　原夫<br />
　　万物芸芸各反源，信夫真是洞中天。若将少女为真卫，误却修行枉过年。<br />
　　出自希夷，<br />
　　夷中有宝希本无，吸咽因生蚌有珠。阴反阳神胎自结，杳冥深处法能俱。<br />
　　存乎要妙。<br />
　　存乎先使百神清，伫守虚中物象成。要妙每通呼与吸，机关莫使漏玄精。<br />
　　谷能自养，<br />
　　谷响声中神最灵，洞天畜养法玄瑛。若交息后通几物，从此调中却视生。<br />
　　神则归窍。<br />
　　神动百关按有方，窍通真气法能长。三焦不使时来往，五藏须忧寒暑伤。<br />
　　知柔藏影於中虚，<br />
　　知柔圣典理皆同，微妙神能有气通。玄辩虚中凭取象，仙经重载法门空。<br />
　　善闭含光而内昭一。<br />
　　善闭含光一路开，灵关胞就四同材。内明虽有冲虚志，须会胎中物自来。<br />
　　生可长永，<br />
　　本来生处更能生，枯蒂还从旧蒂荣。反质自能通变化，成婴何虑不珑玲。<br />
　　死能救疗。<br />
　　六气思疢疢何生，澄神神静气还清。勤将静夜通灵体，三虫何曾伐五行。<br />
　　虽云自然，'<br />
　　自然解脱自能持，方得灵根合道微。四象好看蟾有则，三秋帘外月光肥。<br />
　　在静而专。<br />
　　有志诚心亲道绿，冲虚全是气为先。玄神定得修真趣，便了玄中最上玄。<br />
　　无大废而外畅，<br />
　　勤行莫使废玄功，日用须知外物通。　一藏龙光归净室，世问无物更能洪。<br />
　　但多藏而内坚。<br />
　　多藏蕴志内能坚，一片真心海法源。自得自然知子性，不方曲智智能圆。<br />
　　如能晓其含真，则乃命在我；<br />
　　但晓根中道性淳，合真默默影其身。气益气兮相於我，命补命兮人不人。<br />
　　若不知其守一，则玄之又玄。<br />
　　古今得一道为初，玄处三才象五图。用者须知神出没，法能相似又玄珠。<br />
　　尔乃含之微微，<br />
　　玄微之道实玄微，一气相呼一气归。有似风生云雾应，象天天且不能违。<br />
　　处之默默。<br />
　　处在玄中处道时，默而无说默而持。古今得者言无得，显衍非人叉祸之。<br />
　　气用万端而求泯，<br />
　　气用万般则结劳，本来清净绝脂膏。神容古貌存真一，混沌开时一度淘。<br />
　　绝利一源而取则。<br />
　　混沌胎泽保深根，开辟清时法自圆。志路且依三圣则，仙经重秘一微言。<br />
　　心是枢机，目为盗贼。<br />
　　枢机欲作万般生，心纳邪风目恃明。景色不能将自诫，瞥然又脱一浮生。<br />
　　爱嗜欲而无所求，<br />
　　欲开邪志动心关，散乱元神性岂安。蠢蠕尽皆为乐目，拟求乐目事应难。<br />
　　则修真之不可得。<br />
　　魂游夜夜魄归身，世世芸芸欲学真。至道岂教迷色系，尘寰到处有真人。<br />
　　察其负阴抱阳，<br />
　　万物负阴反抱阳，须历三淳入帝乡。清净若知神后用，时人得者定心冻。<br />
　　地久天长。<br />
　　阴阳含气自相当，始觉天长地久昌。洞底有精明历历，碧光秋色月苍苍。<br />
　　洞迷者寻之有路，<br />
　　迷洞须从碧玉溪，仙人从此化金泥。欲知圣迹传真处，一树双飞野鹤栖。<br />
　　窒塞者去之无方。<br />
　　根本无知慧不聪，耳须多听智能聋。蓬随麻长能端直，麻在蓬中性亦同。<br />
　　见赤子之潜萌，<br />
　　赤子港萌性比孩，亦如萌逐正阳来。三春涌出潜龙应，四象交时白虎催。<br />
　　号而不嘎；<br />
　　牝牡号而伏嘎音，欲合先吞势不禁。二气不从胎命系，始知真一理玄深。<br />
　　知灵龟以自得，<br />
　　灵巍象合体天时，龙盖神坤万岁基。上下若知通密处，高低偃月世闲稀。<br />
　　舍之则藏。<br />
　　拾之无形质可求，取则云雷动始休。就烟火燥乾还湿，泽润从他以盖流。<br />
　　念黄橘之神凝，<br />
　　黄凝真是帝为头，神在虚中气上收。大道不劳方外觅，理通穷极更何求。<br />
　　劝玄珠而并长。<br />
　　玄珠玉树有根基，能脆能柔志号希。悟者早栖须隐去，仍怀挤物又扶赢。<br />
　　专用含畜，<br />
　　神用专须志复坚，含畜知玄气有门。法度刚柔同出没，象时方见事难论。<br />
　　不离影响。<br />
　　如响如影影随形，影形无语响能声。机道用时无一物，象开法质自余盈。<br />
　　还中玉质，<br />
　　气中玉质雪为衣，学者知之不细知。　即问志人无厚志，少於玄理达玄微。<br />
　　焉能生於见疑；<br />
　　不达清论不明真，误旨俱为失路人。淡泊不能滋善志，焉能忘意法元神。<br />
　　阐外尘埃，岂能混於存想。<br />
　　闽无尘起外无埃，清净恬神敢混来。存应用时通律候，阴阳相激震为雷。<br />
　　视之不见，得之若惊。<br />
　　玄象法中无物形，自然道德响如声。古今不测神仙意，造化生成出杳冥。<br />
　　老聘传之於尹喜，<br />
　　降世传真号大仙，函关石壁有遗言。往来得者知多少，西过流沙法自然。<br />
　　惠子得自於庄生。<br />
　　惠子当时学未精，悟言方得过庄生。一超身入玄元地，千万年中说道情。<br />
　　至道哉，养神在心，不死由我，<br />
　　重之不足复叹之，养神之道实玄微。静信若令交宝气，他人无知我自知。<br />
　　生而从水，发者就火。<br />
　　二源仙水法难穷，潮浪流真不易通。曾向骊山亲老母，太阴何用月为官。<br />
　　若知动之死地，则无可之於不可。<br />
　　畏修死地慎耽情，修福由能在此生。大道玄慈无不可，返魂保命得延龄。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>