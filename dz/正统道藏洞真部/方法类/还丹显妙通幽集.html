<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法还丹显妙通幽集' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>还丹显妙通幽集</center></div><div class='fo'><center>经文出处:来自殆知阁</center><br/><br>
                        <br />
　　经名：。一卷，原题少室山潜真子迷，疑出於北宋。底本出处：《正统道藏》洞真部方法类。<br />
　　序<br />
　　凡以丹宠留心，黄芽役虑，不明铅汞，浪费珠珍。或求百草之霜，欲明制伏；或合五矾之匮辄务变通。徒消岁月之功，莫达铅汞之旨。余自从弱冠，常切亲人才，逾立年，便逢至道。既悟希夷之旨，方知恍惚之问，轩帝去而垂衣，刘安升而弃鼠，事不虚传，迩唯昭验。故达者指余曰：龙虎者，金水也；金水者，铅汞也；铅汞者，阴阳也；阴阳者，坎离也；坎离者，夫妇也；夫妇者，男女也。始自一源，终分数号，其皇同出而异名也。吾切见世人，向庚辛而求虎，诣甲乙以寻龙。殊不知龙在庚辛，虎居甲乙，火炎壬癸，水居丙丁。自古圣人不直书其事，盖为此道至易也。故讶日：龙从火裹出，虎向水中生。又日：龙不居东淇，虎不在西虏。又日：俄然木位化为金，便是大丹心。此之谓也。余今不期多幸，获究玄文，敢罄菲材，效元阳子《金液集作》显妙通幽诗三十首，以俟后来君子与余同志者，印证耳。<br />
　　<br />
　　少室山潜真子迷<br />
　　诗曰<br />
　　一转安排虎作头，先须深入水中修，经旬用意除铅汞，火炼河车向甲求。<br />
　　二转安排听一灵，将来还向水中烹，经阳鼎裹殷勤炼，被着青衣嫁与庚。<br />
　　三转勤修在北方，从兹一度合阴阳，水蒸火烁七十二，壬癸夫妻出洞房。<br />
　　四转修来未十旬，开炉辟鼎若浮云，直须洗换衣鲜洁，莫使尘埃有污熏。<br />
　　铅汞修持经五转，三花馥馥若轻红，开炉出水重添火，又却安排入坎官。<br />
　　六转绵绵逾五月，庚夫甲妇正绸缪，直教固济须牢密，莫使炉中有水流。<br />
　　金水合时非一体，虎龙交处一重形，仙人留此神丹诀，会取束西白与青。<br />
　　一味灵砂属四神，炉中一个小乾坤，《参同契》里分明说，神水华池几处门。<br />
　　由来志士炼丹砂，此道先须识马牙，龙虎合时无异药，谁知黄帝美金华。<br />
　　圣人垂意事朦胧，铅汞元来属正束，女却刚强男侄妮，一时和合入中宫。<br />
　　唯有灵砂理最探，一阳须向水中寻，莫烧世上坚顽药，必定无成损尔金。<br />
　　西方姥女火中胎，束极朱南水裹来，唯有中宫堪混一，不曾纤粟染尘埃。<br />
　　至道凡人莫强知，青龙谁见着青衣，黄芽不向黑方了，妮女终须逐火飞。<br />
　　金液神方非一门，华池要妙理难论，君臣父子归中土，青魄经年嫁与魂。<br />
　　铅汞从来体一真，由来学士自迷昏，凭君子细寻南北，水火分形是药根。<br />
　　纯阴才尽却纯阳，土裹港身水裹藏，若共五行无计会，如何得作药中王。<br />
　　凡流若欲炼金丹，经诀先须认九还，莫弄四黄并八石，终身不得到三山。<br />
　　初炼流珠变化砂，将来鼎裹合金华，凡徒不信长生术，九转功成切莫夸。<br />
　　神丹见说极多方，燕雀无由产凤凰，除却真铅与真汞，其余皆不合宫商。<br />
　　甲乙龙从离象出，庚辛虎自坎乡生，为夫为妇能相守，不改当时性与情。<br />
　　仙人留语赞黄芽，金水同为一鼎花，只自变为龙虎后，坎离同入紫河车。<br />
　　坎男离女未成时，早被天公配二仪，及到变为夫妇后，立名翻作圣无知。<br />
　　家家罔象藏龙虎，处处朦胧隐坎离，自为从来迷不识，圣人争肯露希夷。<br />
　　炉中久炼见铅精，扑扑红霜似粉轻，百斛珠玑非价直，即知霄汉是前程。<br />
　　时时一粒碾为尘，火上徐徐掺水银，谁羡满堂珠与玉，脱凡即便作真人。<br />
　　相逢道话馒云云，那个真中得正真，徒配四黄并八石，宁知白虎与龙亲。<br />
　　壬寅水裹抽庚虎，戊己炉中镇甲龙，赖得南方有无忌，殷勤相守赤形容。<br />
　　中男中女两相逢，二八年华理一同，更有将军为绍介，调缪全是得金筑。<br />
　　阴炼铅精九转终，百年耆老却成童，白虎这回休反北，青龙从此不归束。<br />
　　庚辛为鼎火为媒，丙午纯阳隐子胎，历历绵绵三百日，不知此道自何来。<br />
　　紫烟真人解大丹颂<br />
　　世人何处认黄芽，此物铅中在我家，铅汞共成天地气，脱胎方见紫明砂。<br />
　　二气丹砂物最灵，真成正气是黄精，汞中有物铅中取，人自迷津落路行。<br />
　　大道分明在目前，时人不会俟归泉，黄芽便是乾坤气，性志根基似汞连。<br />
　　合其大道合其源，子母相逢不敢言，先汞后铅真大道，莫交失伴鹄来轩。<br />
　　此物皆从二八圆，吉年吉月入炉安，千朝火候知时节，莫遣芽乾汞不乾。<br />
　　日月延人人自亡，分明真道不能强，家家尽有铅兼汞，何处迷津落草荒。<br />
　　铅汞居川不在山，三田日夜好追攀，往年纵却疏狂性，渐渐廷赢作鬼颜。<br />
　　大道空留两卷经，自然匹配作仪刑，天生牝牡从前有，何得他州问药名。<br />
　　用铅须得汞相和，二姓为亲女唱歌，炼到紫河车动地，白云相伴鹤来过。<br />
　　甲乙神驱造化图，青龙知是子铅酥，分明制出何难会，却道仙家诳我徒。<br />
　　真龙白虎合为胎，十月怀耽始满开，此是铅芽真口诀，世人何处觅三才。<br />
　　姥女初生醉似泥，千朝暗室不束西，虔心日夜勤加火，莫遣随时汞不齐。<br />
　　芽在中宫汞在南，寻常斟酌莫交贪，还丹不是难求药，自是无机口不钳。<br />
　　满市黄芽无所归，世人轻易作尘泥，公卿尽识真灵药，祇为贪婪混着伊。<br />
　　天地初分日月高，状如鹦子又如桃，阴阳正气知时节，直待三年脱母胞。<br />
　　大道从来不负人，分明铅汞弃如尘，世人只为无分别，二气丹砂水火亲。<br />
　　此物天生人不知，阴阳真气兑居离，坎居五色真名姓，认得黄芽作圣归。<br />
　　分明运动自追寻，芽在中宫不在心，元气若能为大道，须知大道莫沈昤。<br />
　　莫道人心自不寻，铅芽日月在中宫，北方诧女是灵药，得伴相随去大蓬。<br />
　　铅汞传来几万秋，几人识得几人修，若交俗姓知灵药，地上仙人似水流。<br />
　　沁园春解<br />
　　七返还凡，在人，先须炼己待时。<br />
　　七返功，人难会，返本还元，七转收归兑阳九。但行阴六位，何虑三峰雪裹安然睡。在人修，须发志，烹炼依时，勿使心游外。澄李湛然无垢腻，神水频浇，别有甘甜味。<br />
　　正一阳初动，中宵漏永，<br />
　　一阳生当复卦，子后披衣握固，端然　坐。玄牝驱驰冲项过，一撞三关，始觉工夫大。木铅浆，金汞火，水火之中有个婴兑外。漏永中宵星斗磨，唯指天呈，莫遣交差错。<br />
　　温温铅鼎，光透帘帏，造化争驰，<br />
　　火初炎，归玉户，满鼎温温，遍体周天度。水火抽添依大数，尽到丹田，须遣教烧住，自然光非昼。慕光射帘帏，可照千千步，内养还丹他自做，造化功夫，神圣如缄炬。<br />
　　虎龙交媾，进火功夫犹斗危。<br />
　　水生金，阴魄这火长青龙，魂向肝中卯三七，数中无太少。相从相随，直到泥丸脑。火频添，功夫妙解使长生，颜貌常无老。能斗邪魔并外道，教我逍遥，立得神仙号。<br />
　　曲江上，看月华澄争，有个乌飞。<br />
　　灿灿明，天河曲，蚌上光辉，内长娑罗木，卯兔千年毛似玉。阴裹生阳，只要人知悟，日中乌生三足，阳内藏阴，本向离中住。二物同收归一处，对景观形，辄莫生尘污。当时自饮刀圭，又谁信，无中养就儿。正当时，须自晓，认得刀圭，掌内冥冥香。勤饮琼浆常是饱，大药频修，莫要虚抛了。龙左行，虎右逵，无裹生兄，迷者争知道。子午寂然功最好，不会修持，空说千千兆。<br />
　　辩水源清浊，木金问隔，<br />
　　昆仑山，出猛水，一派束流，九曲浊连底，下流不通无处止。澄冷清清，照见神光体。金木因为妙旨，龙虎相交，何假同元义。只恐众生难省会，再举阴阳，切切生惭愧。<br />
　　不因师指，此事难知，道要玄微。<br />
　　坎离根铅汞，始看尽千章，难取希夷理。际会先生蒙妙旨，万卷皆通，别是心欢喜。有中藏无内起，大纳乾坤，小入毫毛裹。元始曾言如黍米，灵宝分明，始觉直端的。<br />
　　天机深远，下手速修无太迟。<br />
　　地气腾，天雨降，万物生芽，便是天机象。山顶有泉深数丈，索短求他，要觅应难望。少年修，根脚壮，老后铅虚汞少，如何向，视听都休神散荡，本去乾枯，怎得成元上。<br />
　　蓬莱路，仗三千行满，独步云归。<br />
　　海波问，蓬莱岛，行满功成，去者绝希少。无路无舟空浩渺，郦市先生，要到应难到，养冲和宜在早，意气男兄，守取幽玄道。沧海变移身未老，玉帝知闻，铃有金书诏。<br />
　　何仙姑颂吕真人《沁园春》<br />
　　七返还丹，<br />
　　反覆还丹最有功，须凭南北与西束，五行四象皆归土，还得根元性便通。<br />
　　在人先须炼己待时，<br />
　　炼己先须正，待时丹成体，内有玄微，交媾往来，龙虎见丁公，抱得黑龟儿。<br />
　　正一阳初动，中宵漏永。<br />
　　漏永更长战一阳，须凭卦象入离乡，三三九九火符验，入腹灵丹心自凉。<br />
　　温温铅鼎，光透帘帏。<br />
　　温温铅鼎入中源，放入三官养瑞莲，莲就自然通圣理，神光步步照神仙。<br />
　　造化争驰，龙虎交媾。<br />
　　七还炉鼎只忧迟，丹药烧成已自知，捉得乾坤真造化，十二时中只一时。<br />
　　进火功夫犹斗危。<br />
　　进火功夫自有期，鼎中丹药雪花飞，有人问我攻何业，九曲江边饮碧池。<br />
　　曲江上看月华澄冷，有个乌飞。<br />
　　金乌飞入碧潭中，海底擒来木上龙，夺得夜明珠一颗，霞光五道照仙官。<br />
　　当时自饮刀圭，<br />
　　刀圭入腹鬼神惊，独坐闲房满室明，不向阴司有鬼趣，一心专待挂仙名。<br />
　　又谁信，无中养就儿。<br />
　　自家养就一婴儿，不寒不热不曾饥，再养一双儿共女，等闲不许别人知。<br />
　　辩水源清浊，木金问隔，<br />
　　金木问隔在四边，中央识破五行全，要了但寻宗与祖，会得阴阳午后前。<br />
　　不因师指，此事难知。<br />
　　长生须是拜师传，央得天机甚不难，口口相传不记字，得通明师宿有缘。<br />
　　道要玄微，天机深远，下手速修无太迟。蓬莱路，仗三千行满，独步云归。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>