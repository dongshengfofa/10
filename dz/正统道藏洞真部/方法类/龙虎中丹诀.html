<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法龙虎中丹诀' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>龙虎中丹诀</center></div><div class='fo'><center>经文出处:来自殆知阁</center><br/><br>
                        <br />
　　经名：不署撰人，疑出於宋代。一卷。底本出处：《正统道藏》洞真部方法类。<br />
　　<br />
　　元始道要，妙本冲和，朴散两仪，气降万物。生杀之柄，流浪不绝，太玄之机，其孰可知？视形有道，忘形得道。惟精一身之主，惟气一身之真，惟神一身之灵。精气神三者，惟心可以动合变化也。日月天地之至精，坎离人身之至药，使坎离交媾。日且於玄宫，成真丹者，见乾坤造化，知生杀枢机也。形遗神化，妙合太虚，是谓真仙至要。返本还元，子后午前，行复之乾，自遘终坤。得吾丹者，六年忘声色情欲，远万绿，行至九年，丹成胎化，遂为真仙。升入无形。得人授之者，法先斋心洁身，上闻上天，置生死二字於争器中，探得生字则天意大同，然后镌金石，誓契刺血，书丹经，付口诀，咒印法式，若非其人，天意不同，妄授者罪及九祖。秘之！．慎之！．无忘天诚。<br />
　　龙虎作用颂<br />
　　奇哉三十辐，辐辐同一毂，子后与午前，阴阳无暂缩。乾坤造化时，龙虎交五六，功满上升日，方信还丹速。<br />
　　胎室颂<br />
　　何事最为良，元精日月长，丹田深处雨，玄牝裹头霜。真黑凝为室，灵砂结作房，静思达圣理，端的不寻常。<br />
　　胎阳颂<br />
　　五贼见何昌，玄元事可详，圣丹生出味，灵液透来香。腹裹乾坤秀，壶中日月长，从知真法后，一气自铿锵。<br />
　　颂神胎<br />
　　欲得转神清，须当秘取精，六龙奔电影，一马骤风声。意脱红尘急，身腾碧落轻，但能修此志，不久到蓬瀛。<br />
　　胎灵颂<br />
　　要觅到胎灵，先当苦炼形，一真如有主，三主自然升。异骨朝金色，仙壶炼端星，兴功修此志，莫倦读《黄庭》。<br />
　　胎化颂<br />
　　功满忘形日，胎仙欲化时，祥光生外室，神水出华池，天乐朝闻奏，阴魔夜哭离，回头谢产世，凡骨岂相随。<br />
　　真火咒<br />
　　阳精阳精，来保吾身，吾胎已灵，同合其真。急急如律令。<br />
　　真水咒<br />
　　太阴玄精，为我胎灵，安其魂魄，守护真形。急急如律令。<br />
　　周天式<br />
　　周天共成三百六十五数，乃日月一岁所行之日，闰余小大，积而终於内，行其四卦者，五行统用。盖五行於四时也，此则备见。<br />
　　震<br />
　　东春分日卯时，面向卯，念咒九遍，九度行火，每度咽华池水十一口，共成九十九口之数也。<br />
　　离<br />
　　南夏至日午时行，面向午，念咒三遍，三度行火，每度咽华池水二十七口，共成八十一口之数也。<br />
　　兑<br />
　　一西秋分日酉时行，面向酉，念睨七遍，七度行火，每度咽华池水十口，临后十二，口共成七十二口之数也。<br />
　　坎<br />
　　北冬至日子时行，面向子，念咒五遍，五度行火，每度咽华池水二十口，临后二十八口，共成一百八口之数也。<br />
　　行火咒<br />
　　郁仪结璘，玉佩金铛，流金火铃，急急如律令。龙虎水火中丹九候。<br />
　　一年<br />
　　圣胎已立仙可求，金精跃跃冲关浮，<br />
　　先除心境杀阴鬼，心经上涌华池水。<br />
　　阴阳击搏生风雷，魂魄飞扬惊梦寐，<br />
　　忽然六腑生微愈，因守真丹病自治。<br />
　　二年<br />
　　龟池夜觉丹霞起，赫日明蟾腾海底，<br />
　　形容昼观神气清，百骸无病自调理。<br />
　　坐居暗室神光现，双目时时若惊电，<br />
　　梦中常抱婴兄归，此是还丹第二转。<br />
　　三年<br />
　　真丹千日将成功，金关玉铄闱重重，<br />
　　呜雷一鼓海水沸，惊汁流湿关节通。<br />
　　华池沥沥悬明珠，再烹再漱成凝酥，<br />
　　可能疗人济苦患，服之百日灾自除。<br />
　　四年<br />
　　色境无心除嗜欲，三田六腑光同烛，<br />
　　朝朝灵液流琼酥，渐畏膻腥充口腹。<br />
　　尘骨将轻变神室，双跟童人如点漆，<br />
　　皱脸重舒钳发生，学道方知身有益。<br />
　　五年<br />
　　五年之后复如何，五味虽甘亦不和，<br />
　　真阳气足常自饱，所食皆宜不火多。<br />
　　酒量无算岂能醉，色泽增鲜益神气，<br />
　　日喜离珠转有灵，自然身继神仙位。<br />
　　六年<br />
　　炼丹九转成非遥，熟视百步分秋毫，<br />
　　返老何须求外药，旧痕残靥尽除消。<br />
　　不餐自有胎元气，此法要逃生死理，<br />
　　志心百日功若何，第一奇功无涕泪。<br />
　　七年<br />
　　内志清高合太虚，凡情凡爱心境除，<br />
　　九蛊下尽三尸死，魂魄不游梦寐无。<br />
　　阳精体立滋神府，四体安能畏寒暑，<br />
　　定知生死不相仟，华胥便是神仙路。<br />
　　八年<br />
　　功行周施阴德足，三清自授直天录，<br />
　　阴阳变化可预知，人事举止见灾福，<br />
　　洁身静处避人寰，触目尘纷默往还，<br />
　　胎仙可见有神圣，真气吁呵外汞乾。<br />
　　九年<br />
　　胎仙神昼欲腾飞，静中天乐闻时时，<br />
　　常人对面厌腥秽，神彩自可怡容仪。<br />
　　地神日见白衣出，紫彤真霞覆满目，<br />
　　此身忽化火光飞，便是神灵脱凡骨。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>