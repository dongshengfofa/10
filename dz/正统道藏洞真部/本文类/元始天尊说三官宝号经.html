<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法元始天尊说三官宝号经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>元始天尊说三官宝号经</center></div><div class='fo'><center>经文出处:来自殆知阁</center><br/><br>
                        <br />
　　经名：原始天尊说三官宝号经。撰人不详，约出於宋元。假托元始天尊为赤脚大仙说持诵三官宝号，消灾免厄之法。一卷。底本出处（正统道藏）洞真部本文类。<br />
　　<br />
　　尔时，元始天尊在大罗天上八景宫内，与诸天神王、日月星宿上圣高尊、无极圣众，说无上至真妙法。有一真人名曰赤脚大仙，越班而出，擎拳长跪，上白天尊曰：下界人民，或有水火刀兵，疾病生产，鬼魅精邪，天罗地网，一切厄难，何由救免？<br />
　　天尊言：得道神仙，皆从三官保举，下方生人但持三官宝号，能除厄难，悉皆消灭，吾今授汝下世流传，人间看诵者，得福无量，消一切厄。即说实号曰：<br />
　　北极玄穹，紫微帝庭。泰山岱岳，水国清泠。<br />
　　纲维三界，统御万灵。三元校籍，善恶攸分。<br />
　　斋戒礼诵，无愿不成。消灾释罪，降福延生。<br />
　　功德无边，大悲大愿。大圣大慈，至尊妙道。<br />
　　上元一品，赐福天官。紫微大帝，中元二品。<br />
　　赦罪地官，清虚大帝。下元三品，解厄水官。<br />
　　洞阴大官，三元主宰。三百六十，应感天尊。<br />
　　尔时，赤脚大仙与诸天神王、真仙大众，闻说宝号，皆大欢喜，作礼稽首而退。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>