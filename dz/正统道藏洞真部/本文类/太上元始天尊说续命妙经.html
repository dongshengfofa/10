<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上元始天尊说续命妙经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上元始天尊说续命妙经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，约出於唐宋间。假托，元始天尊为太上道君说，劝人诵经消灾延寿。一卷。底本出处：《正统道藏》洞真部本文类。<br />
　　<br />
　　尔时，元始天尊告太上道君曰：三界众生，漂流苦海，无有解脱，汝岂忍受，宜须精勤奉行我法，普该救度。太上道君既奉告命，不敢藏情，若有众生危厄疾病，当诵此经，称大慈大悲大惠真人，大慈大悲救苦真人，即得离苦，长得解脱，永离婴缠，长生益寿，老命更延，一切厄难，皆得消灭。<br />
　　太上道君宣说颂曰：<br />
　　大慈二真人，能救三界苦。放光照世间，地狱悉停住。<br />
　　刀山高巍巍，镬汤飞炎炎。至心念真人，罪魂解宿冤。<br />
　　疾病多苦厄，非灾难可言。痛哉伤五神，真人愍悲辛。<br />
　　清信善男女，归命须至心。常念二真人，离苦免忧沈。<br />
　　疾病消众厄，邪魔不敢侵。昼夜心不离，解脱全尔身。<br />
　　勇猛发回向，同归七宝林。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>