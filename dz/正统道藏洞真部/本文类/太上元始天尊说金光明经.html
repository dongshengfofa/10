<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上元始天尊说金光明经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上元始天尊说金光明经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，约出於唐宋间。假托元始天尊演说，劝世人修道诵经，消除眼疾，得见光明。一卷。底本出处：《正统道藏》洞真部本文类。<br />
　　<br />
　　尔时，元始天尊与诸大众登宝座说法，历观世界众生受种种苦楚。或被疫疾，眼目暗昧，三光虽照，由如盲人，皆为不敬三宝。或被冤愆，咒诅相缠，致使眼目昏暗，视之不见。<br />
　　尔时，元始天尊开大慈悲方便之门，悯念生民，乃为演说此经，救度众生。善男子善女人，若遇此经救世，急当香汤沐浴，建立道场，转诵此经，信敬供养。即有金光童子、日光童子、月光童子、开光童子、星光童子、光明童子、焕光童子、清光童子、道眼童子、法境童子、圆光童子、慧光童子#1 。<br />
　　道言：此十二童子能消灾难，若有众生眼目障昧，急转此经，自然开度，光明无碍，仙真护佑，万恶消亡，伏尸故气，精邪之鬼，远令除荡。善信男子女人敬信此经，即得疾病痊愈，眼目光明，前缘业障，见世愆辜，罪累消除，众圣佑助，同睹光明。此经神验，不可思议。有轻之者，殃及七祖，祸连汝身。於是天尊及诸仙圣、天仙地仙、三界官属，闻说妙法，皆大欢喜，信受奉行。<br />
　　竟<br />
　　#1 文意未完，疑有脱句。<br />
　　<br />

                    </div></div><hr><script charset='utf-8' src='../../js/footer.js'></script></body></html>