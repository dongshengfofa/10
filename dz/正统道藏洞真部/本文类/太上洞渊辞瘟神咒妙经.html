<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上洞渊辞瘟神咒妙经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上洞渊辞瘟神咒妙经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详。四经同卷。底本出处《正统道藏》洞真部本文类。<br />
　　<br />
　　尔时，元始天尊与诸大众，在上阳宫内敷演教法。时有洞渊天尊上白元始天尊：窃见下界生民，尽染瘟疫之疾，四肢壮热，手足酸疼，头痛眼华，五脏盛热，迥如针刺，不能吃食，如何救疗？是时，元始天尊曰：皆是下界生民，处居人世。不敬三宝，呵天骂地，全无敬让。心行谄曲为非造罪，致令此疾所伤。凡为人民，身强力健，不知回向，出入往来，并无避讳。盖是五帝使者，奉天符文，牒行於诸般之疾。凡人之所为，系在簿书，遂行其毒。若人吸着，便成此疾。如有男子女人，家染此患，宜令阖家断绝五辛，低声下气，柔软身心，欢喜慈愍，礼谢辞遣。置立香位，请道迎真，於家建立道场。焚香转诵妙经，依教礼谢，开於道位。次施设斋筵香灯，如法请於天符，十二年行病神王，五帝使者，七十二候圣者，二十四炁圣众，行瘟大判官，偯药主事，行猪羊牛马瘟疫使者，松灾使者，疠毒使者，地分神王后土社令，各领部众，俱降道场大道之处。解此毒疠，宜转此经，一时禳谢。若凡人系在簿书，仍须勾销放赦奏闻。今有弟子某，归依投恳，拜奏诚心，莫为留难，改死重生。於是，圣者见此礼谢，收瘟摄毒，故不流行。是时，元始天尊乃为颂曰：<br />
　　太上立科教，敬信除灾殃。瘟疫留毒害，闻善化吉祥。<br />
　　归依念三宝，家门渐吉昌。芳能转此经，鬼祸悉潜藏。<br />
　　是时，洞渊天尊并诸大众，闻此圣言，各各欢喜。作礼而退，信受奉行。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>