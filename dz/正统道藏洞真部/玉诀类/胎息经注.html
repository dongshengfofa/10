<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法胎息经注' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>胎息经注</center></div><div class='fo'><center>经文出处:来自殆知阁</center><br/><br>
                        <br />
　　经名：。题幻真先生注。一卷。底本出处：《正统道藏》洞真部玉诀类。参校版本：一、《道藏辑要》本，收入该书其集第九册。二、《道藏精华录》本，收入该书第七集。<br />
　　<br />
　　胎从伏气中结，<br />
　　脐下三寸为气海，亦为下丹田，亦为玄牝。世人多以口鼻为玄牝，非也。口鼻即玄牝出入之门。盖玄者水也，牝者母也。世人以阴阳炁相感，结於水母，三月胎结，十月形体具而能生人。修道者，常伏其 炁於脐下，守其神於身内，神炁相合而生玄胎，玄胎既结，乃自生身，即为内丹，不死之道也。<br />
　　气从有胎中息。<br />
　　神为炁子，炁为神母，神炁相逐，如形与影。胎母既结，即神子自息，即元炁不散。<br />
　　气入身来为之生，神去离形为之死。<br />
　　《西升经》云：身者神之舍，神者身之主也。主人安静，神即居之；主人躁动，神即去之。神去无散，安可得生？是以人耳目手足，皆不能自运，叉假神以御之。学道养生之人，常拘其神以为神主，主既不去，宅岂崩坏也。<br />
　　知神气可以长生，固守虚无以养神气。<br />
　　道经云：我命在我，不在天地。天地所息人不能知至道，能知而不能行。知者但能虚心绝虑，保炁养精，不为外境爱欲所牵，恬淡以养神炁，即长生之道毕矣。<br />
　　神行即 炁行，神住即炁住。<br />
　　所谓意是无马，行止相随，欲使元炁不离玄牝，即先拘守至神，神不离身，无亦不散，自然内实，不饥不渴也。<br />
　　若欲长生，神气相注。<br />
　　相注者，即是神炁不相离。《玄纲》云：锱铢阴炁不灭不为鬼，纤毫阴炁不尽不为仙。元炁即阳炁也，食炁即阴炁也，常喊食节欲，使元炁内运，元炁若壮，即阴 炁自消；阳壮阴衰则百病不作，神安体悦，可觊长生矣。<br />
　　心不动念，无来无去，不出不入，自然常住。<br />
　　神之与炁，在母腹中本是一体之物，及生下为外境爱欲所牵，未尝一息暂归於本。人知此道，常泯绝情念，勿使神之出入去来，能不忘，久而习之，神自住矣。<br />
　　勤而行之，是真道路。<br />
　　修真之道，备尽於斯。然圣人之言，不可妄乎！几胎息用功后，关节开通，毛发疏畅，即但鼻中微微引炁，相从四支百毛孔中出，往而不返也。后炁续到，但引之而不吐也。切切於徐徐，虽云引而不吐，所引亦不入於喉中，微微而散。如此，内 炁亦下流散矣。<br />
　　胎息铭<br />
　　三十六咽，一咽为先。吐唯细细，纳唯绵绵。坐外亦尔，行立坦然。戒於喧杂，忌以腥膻。假名胎息，实日内丹。非只治病，央定延年。久久行之，名列上仙。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>