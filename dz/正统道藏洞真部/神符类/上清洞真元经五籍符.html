<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法上清洞真元经五籍符' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>上清洞真元经五籍符</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，约出於南北期。系摘录《大丹隐书》而成。一卷。底本出处：《正统道藏》洞真部神符类。<br />
　　<br />
　　太一五神奉五符奉五籍，上请帝君混合之道，求长生神仙之诀。<br />
　　五神内宝符，太一帝君混化合景之道也。可以本命日书五符，共盛着锦囊中，带之，长生不死。<br />
　　又常以本命之月，月中有本命之日时，入室书五符，向王顿服之，毕，祝曰：<br />
　　太一五神，籍记生年，千年万岁，与天同龄，帝君把符，命寿不倾。<br />
　　若欲数服此符者，常以五月五日、七月七日、九月九日夜时，乃佳。<br />
　　五籍五混符化必生券<br />
　　右符以白纸青书之。<br />
　　右符以白纸雌黄书之。<br />
　　右符以白纸丹书之。<br />
　　右太一制三魂七魄宝符。<br />
　　右太一宝神招帝君符，以八节日日中时，朱书白纸，服之毕，祝曰：<br />
　　太上三玄，帝君在魂，太一五灵，保魂安身，紫房有命，制勑百神。<br />
　　帝君太一内精神符，合十二首，皆太上元精之气也，至真至秘，不得妄传。其别复有太一外诀，符文大异者，乃皆中衿帝昌经上文也。非此真者，用之无效，兆善敬慎之。<br />
　　右太一帝君解三关十二结胎内符，以本命、若八节日，欲行解结时，先吞此符三枚，向本命方，以真朱书青竹中白膜，生於坚节之内，遂虚中而受灵也，故书竹膜，为解结节文也。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>