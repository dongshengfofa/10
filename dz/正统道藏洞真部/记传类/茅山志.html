<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法茅山志' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>茅山志</center></div><div class='fo'><center>经文出处:来自殆知阁</center><br/><br>
                        <br />
　　经名：。元代刘大彬编撰。三十三卷。底本出处：《正统道藏》洞真部记传类。参校本：《》，清望蟾光编订（简称望本）。<br />
　　目录<br />
　　序<br />
　　叙录<br />
　　卷一　诰副墨<br />
　　卷二　诰副墨<br />
　　卷三　诰副墨<br />
　　卷四　诰副墨<br />
　　卷五　三神纪<br />
　　卷六　括神区篇<br />
　　卷七　括神区篇<br />
　　卷八　稽古篇<br />
　　卷九　道山册<br />
　　卷十　上清品<br />
　　卷十一上清品<br />
　　卷十二　上清品篇<br />
　　卷十三　仙曹署篇<br />
　　卷十四　仙曹署篇<br />
　　卷十五　采真游篇<br />
　　卷十六　采真游篇<br />
　　卷十七　楼观部篇<br />
　　卷十八　楼观部篇<br />
　　卷十九　灵植俭篇<br />
　　卷二十　录金石篇<br />
　　卷二十一　录金石篇<br />
　　卷二十二　录金石篇<br />
　　卷二十三　录金石篇<br />
　　卷二十四　录金石篇<br />
　　卷二十五　录金石篇<br />
　　卷二十六　录金石篇<br />
　　卷二十七　录金石篇<br />
　　卷二十八　金莲编<br />
　　卷二十九　金趣编<br />
　　卷三十　金莲编<br />
　　卷三十一　金拢编<br />
　　卷三十二　金莲编<br />
　　卷三十三　金趣编<br />
　　卷之一<br />
　　上清嗣宗师刘大彬造<br />
　　诰副墨<br />
　　汉韶诰<br />
　　天皇太帝授茅君九锡玉册文<br />
　　汉哀帝元寿二年，太岁庚申八月十八日己酉。<br />
　　惟盈虚挺，远朗幽耽。妙玄爰自，童蒙散发。北山静心，林泽积思。求神登峻，履谷艰寻。师门掷形，绝娉投躯。万津丹诚，率往肆其天然。遂造明匠，乃受灵篇。蓊发祝跪，残首截身。带索自乐，不耻饥寒。所适惟道，所保以真。情昭上帝，感激太玄。今敬授盈位，为太元真人，领东岳上卿司命神君。君平心格正，秉操金石。丹心娇众，栖神高瑛。今故报以玉铁绿旌八威之策，使征伐邪源，折冲万神其一。君寒冻林谷，味玄仰真。思激穷岫，启心精诚。今故报心紫髦之节，藕敷华冠，使君招驱千灵，封山召云其二。君弃家独往，离亲乐仙。契阔睑试，冬袒山川。今故报以绣羽紫被，丹青飞裙。使君从容霄阶，携命玉真其三。君步骤林薮，足履危仞。心耽志尚，曾不愆惮。今故报以班龙之舆，素虎之耕。使以浮宴太空，飞轮帝庭其四。君披榛并景，寒露霜雪。心求明真，不战不栗。今故报以曲晨宝盖，琼闱绿室。使君游盼九宫，静神温密其五。君远遁秀荣，无疲於心。潜形幽岳，精思万林。今故报以执神流火，灵珠月明。可以上闻太极，通音上清其六。君贞心高静，淫累不经。素挺皓瑛，内外垣平。今故报以锦旌绣磨，白羽玄竿。可以呼召六阴，玉女侍轩其七。君慈向举#1物，阴德万生。蠢动之毛，皆念经营。今故报以凤鸾之啸，金钟玉磬。可以和神虚馆，乐真怜灵其八。君饥渴养神，艰辛求真。万物不能致其惑，千邪不能毁其淳。今故报以紫琳之腴，玉浆金罂。可以寿同三光，刻简丹玛其九。君标领清玄，紫纬八瑛。心晖重离，神跃太霞，实真人之长者。故以太元为号，九德既备积感太微，天人虚因，不期同归。今酬九事，以报往怀。君心神方朗，四灵所栖。丹真启焕，秉直不回。正任全固，鉴无照微。今屈宰上卿，总括束岳。又加司命之主，以领录图。籍给玉童玉女各四十人，以出入太微，受事太极也。治宫赤城，玉洞之府。盈其莅之，动静以闻。<br />
　　太上遣资紫素之书策中君文日<br />
　　永始三年岁在丁未。<br />
　　太上有命，天真书言。咸阳茅固，家于南关，厥字季伟，受名当仙。位为定录，兼统地真。使保举有道，年命相关。勤恭所莅，四极法全。宫绾洞台，治丹阳句曲之山。固其勖之，动静察闻。<br />
　　紫素策小君文日<br />
　　盈固弟衷，挺素该清。虽晚反正，思微彻诚。断诚六天，才颖标#2明。今屈司三官，保命建名。总括岱宗，领死记#3生。位为地仙，九官之英。劝教童蒙，开导方成。教训女官，授诸妙灵。治法百鬼，典祟校#4精。关察水源，江河流倾。封掌金谷，藏录玉浆。监植龙芝，洞草夜光。治良常之山，带北洞之口，镇阴宫之门。衷其勉之，动静以闻。<br />
　　右文梁普通三年刻石，华阳南洞九锡碑，见闻金石篇。<br />
　　齐梁韶诰表奏附<br />
　　齐武帝答陶隐居入山诏<br />
　　卿遣累却粒，尚想清虚山中。闲静得性，所乐当善，遂嘉志也。若有所须，便可以闻。仍赐帛十疋烛二十挺。<br />
　　又别劫<br />
　　朕月给上狭苓五斤，白蜜二斗，以供服饵。<br />
　　隐居解官表<br />
　　臣闻尧风冲天，颖阳振饮河之谈。汉德括地，商阴峻养芝之气。臣栖迟早日，簪带久年。仕岂留荣，学非待禄。怛思县缨象阙，孤耕垄下。席月涧门，横琴云际。始奉中恩，得遂丘壑。今便灭影桂庭，神交松友。一出束关，故乡就望。蜷言兴念，临波泻泪。臣舟棹已迷，无缘躬诣。不任攀恋之诚，谨奉表以闻。<br />
　　梁武帝答隐居论书<br />
　　近二卷欲少留，差不为异纸。卷是出装书，既须见，前所以付耳。无正可取备於此，及欲更须细书。如论箴例，逸少书无甚极细。书《乐毅论》。乃微厅健，恐非真迹。《太师箴》小复方媚，笔力过嫩，书体乖异，二者已经至鉴。此外便无可付也。<br />
　　隐居与武帝论书表<br />
　　奉旨左右中书，复稍有能者，惟周喜赞。夫以含心之黄，实伺夹锺吐气。今既自上体妙，为下理用成工。每惟申锺王论於天下，进艺方兴。所恨臣沉朽不能钻仰高深，自怀欺慕。前奉神笔三纸，并今为五。非但字字注目，乃画画抽心。日觉劲媚，转不可说。以酬昔岁，不复相类。正此即为楷，何复多寻锺王。臣心本自敬重，今者弥增爱服。俯仰悦豫，不能不以启适。伏蒙二卷，伏览标帖。皆如圣旨，既不显垂允少留，不能久停。已就摹索者，一段未毕。不赴今信，纸巷先已经有。兼多他杂，无所复取。亦请伺俱了，日奉送。兼此诸书，是篇章体。臣今不辫，复得修习。惟愿细书，如《乐毅论》、《太师箴》例。依仿以写，经传永存。冥题中精要而已。<br />
　　再答后启<br />
　　又省别疏云：故当宜微以着，赏此既胜事，口风训非嫌，云云。然非所习，聊试略言。夫运笔邪，则无芒角。执手宽，则书缓弱。点画短，则法臃肿。点撇长，则法离撕。画促，则字横。画疏，则形慢。拘则之势，放又少，则纯骨无媚，纯肉无力。少墨，浮涩。多墨，笨钝。比并皆然任之所之，自然之理也。若抑扬得所，趣舍无违。值笔连断，触势峰郁，扬波折节，中规合矩。分问下注，浓纤有方。肥瘦相和，骨力相称。婉婉暧暧，视之不足。棱棱凛凛，常有生气。适眼合心，便为甲科。众家可识，亦当复贯串耳。六文#5可工，亦当由习耳#6。一闻能持，一见能记。且古且今，不无其人。大抵为论终归是习，程邈所以能变书体，为．之旧也。张芝所以能善书工，学之积也。既旧既积，方可以肆其谭。吾少来乃至不尝口画甲子，无论於篇纸。老而言之，亦复何谓，正足见嗤於当今，贻笑於后代。遂有独冠之言，览之背热。隐真於是乎，累真矣。此直一艺之精，非吾所谓胜事。此道心之尘，非吾所谓无欲也。<br />
　　《乐毅论》，愚心近甚疑是摹，而不敢轻言。今旨以为非真，窃自信颇涉有悟。箴赞过为沦弱，许静素段遂蒙永给。仰铭矜奖，益无以喻。如此书虽不在法例，而致用理均，背问细楷兼复两玩，先於都遇得飞白一卷，云是逸少好迹。臣不尝别见，无以能辨。唯觉势力惊绝，谨以上．圣。於臣非用，脱可充阁，愿仍以奉上，臣昔於马澄处见逸少《正书目录》一巷，澄云：右军劝进《洛神赋》诸书十余首，皆作今体。唯急就章二篇，古法紧细近脱。忆此语，当是零落已不复存。澄又云：帖注出装者，皆拟安诸王及朝士。臣近见三巷。首帖亦谓已久，分本不敢识。此正复希，於三卷中一二条，更得预出装之例耳。天旨遂复，顿给先卷，下情益用悚息。近初见巷，题云二十三四已。欣其多，今者赐书第至二百七十。惋讶无已，天府如海，非一饼所汲。良用息心，前后都已蒙见大小五卷於野拙之分，实以过幸。若非殊恩岂可鴂望。愚固本博涉而不能精，昔息书不可看，乃愿作主书史。晚爱隶法，又羡典掌之人。尝言人生，数纪之内。识解不能周流。天壤区区，唯充恣五欲，实可愧耻。每以为得作才鬼，亦当胜於顽仙，至今犹然。始欲翻之，自无射以后国政方股。山心歉默，不敢复以虚闲尘触。馑於此题事，遂成烦黩。伏愿圣慈，照录诚嫌。<br />
　　省区别诸书，良有精赏。所异同所未可知，悉可否耳。给事黄门二纸。为任静书。观所送静书诸字，相附近二纸，静书体解杂，便当非静书。复当以点画波撇，论极诸家之致。此亦非可仓卒运於豪楮，且保拙守中也。许任二迹并摹者并付反。<br />
　　第一#7卷中有杂迹，谨疏注如#8别。恐未允，愚衷并窃所摹者，亦以上呈。近十余日精虑悚悸，无宁涉事。遂至淹替不宜，复待填毕，余条并非用，唯《叔夜》《威笔》二篇是经书体式。追以单部为恨，伏按卷上第数，甚为不少。前旨唯有四卷，此似是宋元嘉中撰集。当由自后多玫散失，逸少有名之迸不过数首。《黄庭》《劝进》《像赞》《洛神》此等，不审令犹得存者。<br />
　　第二十三巷今见有十二条在别纸，按此卷是右军书，惟有八条前《乐毅论》书，乃极劲利而非甚用意，故颇有坏字。《太师箴》《大雅吟》用意甚至，而更成小拘束，乃是书扇头屏风好体，其余五片无的可称。臣涛言一纸，此书项不惠而非右军，又不识谁边，又似是摹。给事黄门二纸，治康沥一纸，是子敬书，亦似摹边。后又治沥狸骨方一纸。是子敬书亦是摹边。<br />
　　右四条非右军书<br />
　　第二十四卷今见有二十一条在按此卷是右军书者；唯有十一条。皆非甚合，进兼多漫，抹於华起，难复委曲。前黄初二年一纸，是后人学右军谬袭告墓文一纸，是许先生书抱怀幽痛一纸，是张澄书五月十一日一纸，是摹王泯书被油尚想黄绮一纸，遂结滞一纸，凡一篇并复人所学，甚拙恩。不复展一纸，是子敬书便复改月一纸是张翼书五月十五日孙白一纸，亦是王泯书治钦方一纸。是谢安书<br />
　　右十条非右军书。<br />
　　伏恐未垂许以区别，今馑上许先生任静书，如别比方。即可知王泯张澄张翼谢安书，公家应有。<br />
　　锺王乃有一卷，传以为真。意谓悉是摹学，多不足论。有两三行许，似摹微得锺体。逸少学锺的，可知近有二十许首。此外字细画短，多是锺法。今欲令人帖装，未便得付。来月有竟者，当遣送也。<br />
　　启伏览书，前意虽止二六。而规矩爻周，后书不出二百亦褒贬大备，一言以蔽便书情极。顿使元常老骨更蒙荣造，子敬懦肌不况泉夜。唯逸少得进退其问，则玉科显然可观。若非圣证品析，恐爱附近习之风永遂沦迷矣。伯英既称草圣，元常亦自隶绝论。旨所谓殆同一机，神宝旷世莫继。斯理既明，诸画虎之徒，当日就辍笔。反古归真，方弘盛世。愚管见预闻，喜佩#9无届比，世皆尚子敬。元常#10继以齐代，名实脱略海内。非唯不复知有元常，於逸少亦然。非排弃所可黜，涅而不淄，不过数族。今奉此论自舞自跳，未足逞泄。愿以所摹，窃示洪远思旷。此二人皆是均思者，铃当赞仰踊跃，有盈半之益。臣与洪远虽不相识，从子栩以学，往来因之有会。但既在阁，恐或已应闻。知摹者所装字大小不堪，均调郭看乃尚可，恐笔意大殊。此篇方传千载，故宜令迹随矣。所奉三纸，伏循字迹，大觉劲密。窃恐既以言发意，意则应言，而心随意运#11手与笔会。故益得谐。称下情欢。仰宝奉愈，至世论咸云，江东无复锺迹。常以欺息，皆片望中原廓清太丘之碑，可就摹探。今论旨云，真迹虽少，可得而推。是犹有存者，不审可复几字。既无出见，理冒愿得工人摹填数行，脱蒙见赐，实为过幸。又逸少学锺，势巧形密，胜於自运。不审此例，复有几纸。垂旨以黄庭像赞等诸文，可更有出给。理自运之迹，今不复希。请学锺妙，仰惟殊恩。<br />
　　又启<br />
　　逸少合吴兴以前，诸书犹未称。凡原好进，皆是向会稽时永和十许年中者。从失郡告灵不仕，以后略不复自书，皆使此一人，世中不能别见，其缓异呼？为末年书，逸少亡后，子敬年十七八。全仿此人书，故遂成与之相似。今圣旨标显，足使众识顿悟於逸少无。末年之讥阮研，近闻有一人学研书，遂不复可别。臣比郭摹所得，虽粗写字形，而无复其用笔迹势。不审前后诸卷一两条，谨密者可得在出装之例。复蒙垂给至年末问，否此泽自天，直以启审，非敢铃觊。<br />
　　武帝答进玄通记手诏<br />
　　省疏并见周氏遗迹真言，显然符验前诰二三，明白益为奇特。四卷今留之，见渊文并具一二，唯增赞#12叹十二月二十日。<br />
　　隐居进周氏玄通记启<br />
　　某启去十月将末，忽有周氏事。既在斋禁，无由即得启闻。今谨撰事迹，凡四卷。如别上呈，但某覆邺疑网，不早信悟。追自咎悼，分贻刻责渊文，口具陈述。伏愿宥以合惰，馑启。<br />
　　卷之一竟<br />
　　#1举（触）：笪本作『卑』。<br />
　　#2标：笪本作『标』。<br />
　　#3记：笪本作『寄』。<br />
　　#4校：笪本作『核』。<br />
　　#5文：笪本作『义』。<br />
　　#6亦当由羽耳：笪本作『亦当复由习耳』。<br />
　　#7『第』原本作『一』，据笪本改。<br />
　　#8如：笪本作『一』。<br />
　　#9佩：笪本作『备』。<br />
　　#10常：原本作『末』，据笪本改。<br />
　　#11运：笪本作『连』。<br />
　　#12赞：原本作『降』，据笪本改。<br />

                    <br>
                        　　序<br />
　　皇庆改元，制赐茅山四十五代宗师刘大彬洞观微妙玄应真人。后五年，褒封三茅真君，徽号各加二字：日真应，日妙应，日神应。仍劫三峰为观，曰圣佑，日德佑，日仁佑。明年，传坛之玉印久湮，至□是复出。有司上其事，奉旨嘉升本山。於是涣渥杳臻，灵芝挺瑞，神人以和。凡经录楝宇，百废之宜饬治缮完者，宗师得以悉其心力焉。又病，夫山志前约而后阙也，乃嘱诸入室弟子采集成书，来征予序，阅其所载，诏诰之隆，仙真之异，洞府之邃，坛录之传，人物之伟，楼观之盛，山水之清，草木之秀，碑刻之纪，题咏之工，莫不妒分类析，集然大备。按茅山本句曲山，第八华阳洞天，第一地肺福地，汉茅君昆季栖遁登晨于此，山因氏茅。迨晋魏，元君大畅厥绪，真风灵迹绵绵延延，郁为寰宇之名山，神灵之区奥也。皇元治尚清静，自版图归职方氏，主坛席者，征至阙下，优降玺书金汤。其教至宗师始显，被恩数度，越前躅。於戏懿哉，盖山川之气，发舒於休息。既久，亦宗师之道行，升闻。寂通之妙，其在斯乎。顾山志不可不辑，而丕既不可无述也。昔唐玄宗问理化於李玄静，玄静对日：《道德经》，君王之师也。汉文帝行其言，仁寿天下力又谘以金鼎，日：道德公也。轻举公中之私耳。后之人盍体玄静之格言，踵宗师之诚感。则庶几休应，是又可续志与兹山为无穷也。泰定甲子日南至集贤大学士，光绿大夫西秦赵世延序。<br />
　　钦惟皇元之有天下也，首崇清静之道以开泰平之基。是以方外祠臣特蒙简注，恩辉炫悼，表章山林，若不着为成书，后世何以考，见顾余斯语名山实闻。至大庚戌，予以祀事至茅山。因阅其山之旧志，遗阙甚多，尝以语之四十四代宗师牧斋王真人，未几真人传真，山志无所闻。后五年复祀其山，又以语之嗣宗师刘真人，十又三年为泰定丙寅。天子用故事醮其山，予实代礼，始获睹其成书。凡十有五卷，自汉晋而下及齐梁唐宋之书，搜括无遗。噫，何其详哉。其首篇日诰副墨，则国朝所封三真君制词，三峰观赐额劫书具在，皆予所奏请者。其末篇曰杂着，则有仁皇用先开府张公所奏还赐玉章始末。呜呼，是书前后凡二十年始成，仙灵诚有所待耶。不然，国朝褒封锡额、还赐玉章诸异恩，又将补阙拾遗於成书之后，作者不无憾焉。平章赵公既为之序，予嘉是书之传有益斯道，而予言之勉成者不徒然也，故为之书。泰定丁卯春正月特进上卿玄教大宗师昊全节序。<br />
　　叙录<br />
　　句曲有记尚矣。宋绍兴二十年，南丰曾徇孚仲昭台道士傅霄子昂修山记四卷，所书山水祠宇，粗录名号而已，考古述事则犹略焉。大彬登坛一纪，始克修证传宗经录，又五载而成。是书凡十二篇十五卷，题日：《》，载惟兹山察灵，异於开辟之初，应帝王於虚无之表。夏禹巡幸，秦始登崇。汉元寿二年太帝九锡茅君白日神仙，其名益大显于天下。及晋宋经道之兴，梁唐尊尚之笃，真人道士代为帝者师，龙文凤札，积如云霞。慨乎年世旷邈，玺书罕存。追录见闻百余一二，暨我皇元混一区宇，世祖圣德神功，文武皇帝首降明韶。召嗣宗师蒋君宗瑛诣阙，县是累朝大护其教，乃延佑三载，加号三君，改观三峰，光掩前古，圣人以神道设教有自来矣。作《诰副墨》第一加封明诏若日：兹山之灵，以氏为号。茅君真冑，盍先传焉。按《登真隐诀真传》例，列圣道君称纪，余真称传。夫以三茅秦汉道君，今日下士仰述圣迹，何得称传？作《三神纪》第二。金坛华阳洞天，金陵地肺福地，桐相真人所谓养真之福境，成神之灵墟，虽百世可知也，集诸山水洞穴，作《括神区》第三。观方平海中扬尘之谕，令威华表去家之语，是知仙圣按行民问，亦尝咄咄古今之异，玄踪所在，不与陵谷迁变者几希。作《稽古迹》第四。上清经法下教出世，始晋兴宁二年，紫虚魏元君降喂琅琊王公府舍人杨君，作隶字写出，以传护军长史许君父子。其图录秘，非盟跪不传。今疏篇目，使学真之子略见晓焉。书论附名其左。作《道山册》第五。初元始七传而至紫虚，自紫虚积于今四十五代。苟非其人，道不虚行，河东柳识故云：道门华阳，亦儒门沬泗。作《上清品》第六。刘向云：天有神司，仙人充之。洞宫官僚，自《真诰》、《玄通记》传出。时运变易，应有迁补。譬如周礼汉仪，不复相同。神道幽远，非世所知。作《仙曹署》第七。山源曲而有容，高尚求志之士栖遁其问，不可婵纪，所采古今卓行之着明者。若夫深晦无为，潜升晨景，则曷得而名作《采真游》第八。魏晋六朝绾宇，散居林麓。唐宋始劫改官观之盛，奉祠祝厘，此其地也。作《楼观部》第九。丹砂宝气，金玉华津，人服之而引年易质。其渍润积久，发於芝英草木，神异而灵长信，物理之固然。作《灵植检》第十。碑铭书刻，载道之舟车也。真人手泽，犹得模楷。而立德立功立言者，文亦在兹乎？作《录金石》第十一。古人采诗，盖有关名教，山中赋咏，散逸既多，此皆绝妙好辞，足丽於飞空谣歌之末。作《金蓬编》第十二。终焉。是志之作，不问今昔，一行一言，录其至善。其或传事调谬，撰辞芜恶如指桓，记之属一无所取，非脱遗也。於戏，太史公称天下名山，南华称博大真人。若句曲兼二者，盖千数百年纂懿流光，未有若斯之盛者也。后之学士无狭其所居，无厌其所生，无小无大。台是皆以清静为本，尚有征於斯文哉。大元天历元年岁在戊辰十二月二日，嗣上清经录四十五代宗师洞观微妙玄应真人刘大彬序。<br />
　　卷之二<br />
　　上清嗣宗师刘大彬造<br />
　　诰副墨<br />
　　唐韶诰<br />
　　太宗赐王法主诏<br />
　　先生操履夷简，德业冲粹。屏弃尘杂，栖志虚玄。吐故纳新，食芝饵木。会众妙於三清之表，返华发於百龄之外。道迈前烈，声高自古。非夫得秘诀於金坛，受幽文於玉岌者，其孰能与此乎？朕昔在藩朝，早获闻道，眷言夙范，无忘寤寐。近览来奏请归故山，已有别敕，不违高志。并许置观甩表，宿心未知。先生早晚以届，江外所营楝宇。何当就功？伫闻，委曲，副兹引领。近已令太史令荫颐往宣朕意。贞观九年，事见旧唐书本传。<br />
　　高宗赠王法主诰<br />
　　门下故玉清观道士王远知，性含几迹，迹徇幽玄。体兹县解，见称先觉。自缔构之初，迄光华之旦。绸缪恩遇，事昭纶脖。仙化不追，英灵浸远。眷言留乌，宜有褒崇。可赠太中大夫，谧日：升真先生。主者施行。调露二年二月七日。<br />
　　劝旨润州太平观道士宜准七寺等例，度满七七人。如后有缺，随即简度讫申。调露二年二月一十五日。<br />
　　武后加赠王法主诰<br />
　　门下子乔羽化，或留连於故祠。康成道存尚延，伫於旧邑。蚓夫迹膺仙录，名偶圣朝，追想遗尘，载殷远念。故玉清观道士赠太中大夫升真先生。王远知性与道合，神从化游，初穷帝解之微，自得天倪之理。时历三代，报秘术以韬光；年逾十纪，属睿图之启运。藏往知来，察幽鉴远。亟符先渥缅，惟赠恤之恩。聿申后命，宜峻褒崇之礼，可赠金紫光禄大夫升玄先生。余如故主者施行。嗣圣兀年正月二十八日<br />
　　玄宗赐李玄静先生敕书凡二十四通<br />
　　敕丹阳郡太守林洋，及道俗父老百姓等。朕远遵玄妙，载想灵仙。眷兹茅山，是为天洞。瑶坛旧观，余址尚存。道要真经，散落将尽。永言法宝，良用怃然。今为黎元，大崇道本。故令清修之士，建立真仪，访迩灵山，以新观宇。庶使玄宗再阐，瞻奉知归。降福寰瀛，致之仁寿也。又比年以来，每遵清静官吏，有修良之美，农桑属丰稔之期。百姓之间，庶无乏绝也。微寒卿及道俗、父老百姓等，并平安好。遣书指不多及。<br />
　　劝江束道采访处置使，晋陵郡太守董瑰：山岳上疏分野，下镇方隅。降福佑於人，施云雨之惠。且茅山神秀，华阳洞天，法教之所源，草仙之所宅。固望秩之礼，虽有典常而崇敬之，心宜增精洁。自今以后，茅山中，令断采捕及渔猎，四远百姓有吃荤血者，不须令入。如有事式申祈祷，当以香药珍镒，亦不得以牲牢等物。卿与所由存心，检校渐寒，卿得平安好。敕广陵李炼师，上清品人也。抗志云霞和光，代俗为予修福，灵边将赴金坛。故赋诗宠行，以美其志。<br />
　　紫府烟霞士，玄宗道德师。心将万籁合，志与九仙期。绝俗遗尘境，同人喜济时。访经游玉洞，敷教入瑶墀。茅岭追余边，金坛赴远思。阴宫看旧记，阳观饬新祠。缅想埋双壁，长怀采五芝。真灵若可遇，惊鹤伫来兹。<br />
　　尊师抱一守中，探微昭远。能回贞洁，发挥道门，遂与太和。先生启是仙宗，起予虔奉，崇饬灵边，广求真经。则诗以宠行，物将厚意。永慰岐路，以彰礼贤也。所谢知。<br />
　　劝炼师李含光，道高紫府，学总黄庭，贵然来思，式敷至妙。既而属念茅岭，言访真经。近出咸秦，远游方外。朕载怀仙境，延伫勤修。将使九有之人，同归玄教。三清之众，俯鉴遵行。岂徒梦寐华胥，驰诚碧落而已。想尊师建立真仪，所修坛宇，初至经构，殊用劳心。甚寒，得平安好，遣书指不多及。<br />
　　敕炼师李含光：昨程元暹，至得所进，图具规矩矣。然崇饰仙观，祈望真游，若不幽邃清闲，岂降霓裳羽盖，且在科仪，犹有差降。至於仙真道众，故亦不可同居所置紫阳观大院内，更不须着人居止。但作虚廊四合，清洁殿堂，以修香火，用候云驾。其道众等别院安置。今具作图，往应所添加，亦入支料矣。尊师体真远识，含和内融，必能上合灵仙之心，下副钦崇之意也。甚寒，得平安好，遣书，指不多及。<br />
　　敕炼师李含光：尊师，远访名山，精求至教，建立坛宇，载写真经。庶事用心，殊劳倦也。朕志求道要，缅想真仙，将凭洁诚，以修玄妙。今以十八日清斋洁坛，以受经诰，灵仙降佑，祈有证明。今将词及香信等往，尊师当为宣扬科仪，奉词陈谢，庶上达仙宫，下垂昭应。甚暄。尊师得平安好，遣书指不多及。<br />
　　劝李炼师：道者是万有之宗，法者是九真之契。大圣以垂教后学，以进修弟子，比欲敬受经法以未详严秘。又真经散逸纰缪处多，近访得天真遗迹，至於科仪无不条备，加以摹写一依戒旨。喜夙志之见遂，荷真灵之降恩。以今月十八日仰启三清尊君、太师、玄师、真师，洁斋受讫，载捧真文，恭披凤篆，将以运心太虚之境，以养谷神之寿也。其脆信具依经传造足，今并投词封以附往，尊师体道之要，含光之和，清简无为，与予合志。请为弟子以前件词及脆信，投茅山华阳洞天金坛灵府以为明信，用证勤精。夫有德者尊以美号，则葛洪着抱朴之称，陶君有贞白之名。永言前修事实不远，今号尊师为玄静先生，以昭懿德彰高行也。故令使往。甚暄，尊师平安好，遣书，指不多及。<br />
　　尊师秉德之和，探德之要，为弟子亲藏脆信以启灵真。且加号以表精修，衣服者所以展诚敬，是申崇尚之意式，赞仙阶之美也。所谢知。<br />
　　尊师所奏灵芝，信殊祥也。若彩云繁布，比芳兰芬馥，当紫阳之福地。升丹诚之吉征，远与大同玉芝，遥为合应。斯仙真上佑尊师洁诚，是降休征，用深庆慰。今令将词及香投谢天洞式，凭高德以达虔心也。<br />
　　灵芝者，和气以生，真仙监植。昔轩辕至道三秀屡芳，永惟祯符载瑞。兹日黄辉朱采八十一茎，色吁金方，数应阳吉。或连驸并萼，或双本同枝，出天洞以敷荣，就药坛而结秀。实旷代嘉既，至感殊祥。尊师既陈词达诚，远致真锡，弟子敬受。元吉，当服饵焉。甚热，平安好。<br />
　　敕：眷古。仙府旁连洞宫，青坛旧居，缅然灵边。紫台新宇，焕启真宗。式彰崇奉之诚，爰置茸修之户。尊师等副朕，兹意清静宝持也。<br />
　　敕：尊师道德之重，仙真所钦。是以修斋必有精感，况山惟地肺，会司命之福，庭坛，迩天宫，则真人之旧馆。演＃１弟子勤志，致苍生寿域。迢遥东望，日夕倾心。至于开春，伫回风驭，以慰渴贤之想，来敷玄妙之教也初秋尚热，尊师平安好，遣书指不多及。<br />
　　敕：炉开仙药，九真示传。院合灵芝，三茅监植。征之玄录，盖未曾闻。唯魏伯阳豫兆於前。今李越成效之於此。朕当斋心以伺专使往迎，与尊师同承道锡也。所贺知。<br />
　　敕：朕每重清真，亲乎有道而览。兹诚请义在难违，俾遂乃怀以就医药，亦既痊损当早来旋。<br />
　　诗送玄静先生暂还广陵并序<br />
　　玄静先生禀和清真，乐道虚极。顷来城阙，善利同人。缅思林泉，洗心外俗。予嘉焉重焉，式遂其意，言念于迈，赋诗宠行。<br />
　　杨许开真录，夫君密契传。九星连紫盖，双景合丹田。玉简龟台职，金坛洞府仙。犹期御风便，朝夕候泠然。<br />
　　敬问玄静先生，先生秉洁白之节，得黄中通理。学遍九流，逾守玄默。心游八景，益混光尘。则密行高边，良可叹矣。然能屈独往之心，广弘济之道。缅迪真佑，深启淳源。知前后所修功德，皆有感应。瞻望束南，驰心日夕。今附物及香枣等，尊师更为九度修功德也。庶使苍生承日用之福，外化有归顺之心。天下和平，惟道所庇。修功德了，当暂迂风驭。一至京来，甚寒。尊师比清畅唐师回，遣书指不多及。<br />
　　斋醮之仪，顾有模楷。将致诚恳，必仗精修。故屈尊师敬申，妙旨，知己事毕，良多愧也。所谢知。<br />
　　尊师思虑就精，虔心斋洁。致福利物，其功实多。况择高流，同勤至道。精修不息，嘉尚弥深。香信之资，用昭诚意也。<br />

                    <br>
                        　　尊师以至道妙用，精诚感真。荐福朕躬，居宁寰宇。俯及长至，来庆休祥。履端之吉，是与同也。迟至来春当＃２，共尊师相见。<br />
　　敬问玄静先生，昨弟子唐若倩至。具知去月十一日，功德事毕。夫以至诚之心，精修之感。坛在仙境，宜按冲科。下庇苍生，上资宗社。永求福应，玄感昭然。及知天地至和，人神胥庆。以降甘露，以表休符。则视履考祥，其旋元吉。今岁律云：暮璇玑运行不愧，再劳事绿万姓。今附香信往，至年下且请尊师，於所居修功德以助履新。至来载春和复请尊师，於茅山上为宗社，下为黎元修河图大斋。应缘功德之物，触新再造。无以多劳，所利者广。又道德相亲，气味县合。诸山圣迹，多有异人。若有访寻，尊师当为弟子招致也。甚寒，尊师道体安和。唐若倩还，遣书指不多及。<br />
　　尊师上清真修，下弘仙教。为朕致福，以庇苍生。三皇秘文，已承嘉应。河图内记，祈延福祥。虔诚之心，遥属茅岭。所寄少物，岂答勤劳。春景渐和，尊师比如宜也。<br />
　　诗送玄静先生归广陵并序<br />
　　炼师气远江山，神清虚白。道高八景，而学兼九流。每发挥玄宗，启迪仙录。延我玉皇之祚，保我以金丹之期。敬焉，重焉。深惜仳别，因赋诗以饯行云耳。<br />
　　默受王倪道，逾深尹喜师。欣同八景会，更吁九丹时。鸾鹤遥烟境，江山渺别思。当迁洞府日，留念上京期。<br />
　　尊师以道枢弘济，以真宗启迪。来致玄妙，去还云山。诗以见怀，用彰惜别也。所谢知。<br />
　　肃宗赐玄静先生劝书<br />
　　敕李含光师，久契真要，深通玄微。游逍遥之境，得朝彻之道。上皇畴日，顺风见知。今乃炼质名山，良多景慕也。况茅君洞穴，仙经所称。灵化往来，神药斯秘。师当阅金录之秘诀，祈玄宫以清修。验消灾之方，效长年之术，尤宜精励庶表斋功。夏热，师得平安好。遣书指不多及。<br />
　　敕李含光师，深通道妙，久着名闻。昔茅君之山，今洞真之奥。以师德行，良景慕之。朕顷总干戈，扫除凶匿。保全万姓，克定两京。上皇圣驾，迎还官阙。得此定省，庆慰自天。仰荷玄元之佑，再成宗社之业。亦师精修愿力，有以助之。必须加意坛场，洁精香火。广上皇之福寿，俾六合之康宁。静正道门，当在师也。所谢知。<br />
　　修造紫阳观敕牒<br />
　　茅山紫阳观右臣奉敕与修功德使玄静先生李含光、内谒者监程元暹等，同检校修造．前件观并了，并设斋谢上讫。去年九月二十二日，录奏奉敕，宜付所司修造观，回残钱1 一百四贯二百八十五文，右修造外，有前件回残。为造观成，附奏奉劝，便赐观家充常住郡司，已准数分付三纲讫。臣又与观主道士刘行矩等商量，请於便近县置一库收质，每月纳息，充常住其本。伏望长存观额，及徒众先受地顷亩，并足，今载所收纳苗子支，来载粮亦充并观内。先有奴婢四人，小□ 牛六头，车一乘，见在。右臣今对所管县官及三纲，检责观内，先有前件产业，数，勘覆，并同，其粮食已有岁支，来春请加营种观内什物，五行等。右观家先贫，什物数少，昨修功德，使程元暹奉敕支供黄线斋外，有回残银一百两，令臣分付观内徒众，将回市所欠什物等，并令充足。观内松竹果木等，右臣伏以观在茅山，草仙所集，院宇虽则华壮，松竹先多欠少，比为非时，未由种植，请至开春专令栽荫，并於南池种藕，庶望周遍，谨具以闻。丹阳郡太守林洋奏仲状如前。<br />
　　中书门下牒：丹阳郡牒奉敕宜依，牒至准敕故牒。天宝八载正月八日，左相兵部尚书陈希列、左仆射兼右相林甫。<br />
　　玄静先生等表奏附<br />
　　道士臣含光言：今月十八日，品官王游仙宣口劝，赐臣法衣六副。又今日，将军高力士宣旨，赐臣御制诗一首，缣二百疋，并香炉等。臣虽在道流，素无深识，因遇圣代，仍荷国恩，霓裳羽服出自天府，神笔睿藻顿集微躯。臣□ 之叨受，实瑜涯分。臣自婴风疾十载有余，形衰力弱，触事俱废，惟愿香炉致福，上答圣躬，终此余生，不敢有二，无任恐惧之至。天宝六载九月二十五日。<br />
　　道士臣含光言：今月二十四日，中使啖庭瑶及道士唐若倩查脆物并词至山，即以二十五日与庭瑶，若倩於华阳洞门烧香读词，兼藏脆信，至暮事毕。臣又奉 敕书锡号，并赐法衣。忽承圣旨，进退惶惧。臣以侥幸，频忝#3国恩，功微德薄，寄情靡所，不胜，悚荷之至。因投脆已了，谨遣杨慎奢奉表陈迷，并谢以闻。天宝七载三月二十六日<br />
　　臣含光言：窃见紫阳观束、隐居先生奋合丹所忽生芝草八十一茎，形状环奇，光采秀丽，根凭松石，气郁兰荃，斯实旷代希有，当今罕见。伏惟陛下推诚洞府，展敬无亏，蜷言紫阳，载兴修茸，是以神物繁植，用表吉祥。几与知闻，会云圣德所感，莫不喜悦。臣不胜欣跃之至，谨遣杨慎奢先奉表以闻，今图写芝形委曲，详辨事毕之日，别差使上闻。天宝七载五月二十日。<br />
　　臣含光言：今月十八日，中使啖庭瑶斋御词并香至山，臣即以十九日与庭瑶及同法刘行矩等，诣紫阳观束大横山右烧香，启真密，宣词旨。以今月依法探芝，其芝草大小八十一茎，龙盛如列。无任喜惧之至，因庭瑶谨奉表以闻。天宝七载六月二十。道士臣砺俗等言：伏奉五月十三日恩制，紫阳观取侧近百姓二百户，太平、崇元两观各一百户，并镯免租税差科，长充修茸洒扫者。实以光昭洞府，永构玄门，扫饰开清静之场，施力增人户之福。伏惟开元天宝圣文神武应道皇帝陛下，广崇道化，克着真宗，重阐徽猷，彝伦法要，遂使灵山祠宇载茸颓纲，茅许仙居咸蒙创进。臣等愚昧，滥在法流，叨沐殊恩，曲沾需泽，所以远驰丹禁，局路天庭，无任感荷喜扑之至。谨跃龙门，奉表陈谢以闻。天宝七载八月十一。。丹阳郡紫阳观道士杨砺俗、葛冲虚，太平观道士徐元沼等上表。<br />
　　臣含光言：臣弟子唐若倩与前句容县令李越成进芝并奏，以今日到伏，承芝生药院数表千茎，丹化神炉，光瑜九转。自非圣德至重希代，神物无由卒至。谨按参同，契论此丹云，帝王永御，千秋常存，既未闻於往日，实有征於圣代。不胜庆跃之至，谨奉表陈贺以闻。天宝十载八月二十七日。<br />
　　臣含光言：臣虽服膺道法，而拙於理身，久患风疾，脚膝无力，入秋以来，渐觉赢弊。物性所习，南北异宜。伏望天恩，许还本土，冀渐医药，稍延视息。无任区区之至。天宝十载九月十日。<br />
　　臣含光言：昨十四日，内侍袁思艺宣口敕，以御制送臣归广陵诗一首见赐。伏惟陛下虚己应物，巨细无遗，爰寄睿怀，降兹神笔，翰兼云篆之妙，词发玉晨之音。顾惭优渥，捧对无倦。臣行装已办，即日戒途。违远阙廷，但深愧恋。天宝十载九月十五日o<br />
　　臣含光言：季夏毒热，伏惟圣躬起居万福。去月八日，中使啖庭瑶至山宣口敕，以所斋缣二百疋并香三合，令臣於茅山用施齐醮，并赐臣衣两副。臣谨承圣旨，於紫阳观东郁冈山右别立静院，克取今月二十七日人定启斋，二十八日寅时为正斋之始。自此之后，以渐遵行。计至冬闲法事乃毕，务尽心力，以求感通。但臣无功，每蒙赐及，伏增战栗，今供拟已办。馑遣弟子唐若倩随中使齐令说，奉表以闻。天宝十一载六月十九日。<br />
　　臣含光言：晷度环周，日长南至，伏惟陛下膺纳乾佑，庆无不宜。臣等今於茅山为国焚修斋醮，无任欣悦之至。馑遣中使啖庭瑶起居，谨奉表以闻。天宝十一载十月二十五日。<br />
　　臣含光言：前所奏请紫阳观东郁冈山右奉修斋醮，自六月二十七日起首，行道至今月七日冬至日初出时，绿是斋人及中使齐令说等，咸见斋坛四远松树悉有甘露，其色白，其气香，其味甘，其松去坛渐远者而露亦渐少。计今几降甘露松树，都有二百三十株。谨按《道德经》称，天地相合以降甘露，人莫之令而自均焉。玄圣着经，以为嘉瑞。斋醮遇此，又为吉祥。敢不以闻，谨遣弟子唐若倩随中使齐令说，奉表供进甘露二合。<br />
　　臣含光言：孟春犹寒，伏惟圣躬起居万福。去载十二月二十五日，中使啖庭瑶及臣弟子唐若倩等至，伏奉恩敕劳问，臣蒙赐绢百疋，行道道士赐绢二百疋，又奉圣旨以本命紫纹七十疋、五方纹缯各二十疋、银五百两，令臣依《河图内篇》奉修齐谢并余功德。臣爰以去载十二月晦及今载元正之日，先於广陵郡大唐广业大龙兴观馑修岁节吉斋，以助履新之庆。今又於茅山紫阳观中铨举同法有戒行者，共营斋具讲习之仪，务令合法，然后施用。至夏斋毕，随事上闻。但臣自顾非材，谬参道法，不以庸浅频荷国恩，虽竭愚诚，岂酬万一？无任悚惧之至。天宝＋三载正月二十五日。<br />
　　臣含光言：仲夏炎热，伏惟圣躬起居万福。臣先奉圣旨，令於茅山修奉河图斋谢，频属霖雨，遂阙施行，至今月八日夜始就宿启次，九日、十日夜依法正斋，并伸礼献次，十二日江中投璧，以望日设斋饭贤。自始及终，颇为周悉。但臣等学非师授，材愧聪明，虽馑按成规而所疑未洗，不胜惶惧之至。谨遣唐若倩奉表以闻。天宝十三载五月二十五日。<br />
　　臣含光言：昨十日，中使孟游仙斋敕至茅山修功德所。仰感圣恩，伏增恐惧。先於此山．与诸道士能戒行者共遵香灯之务，庶以助国扶教，消灾致福。但臣等虽班法任，愧乏感通，区区之心，不敢有二。因孟游仙使回，谨奉表上谢以闻。至德二载六月十二日右勃书并表奏，唐贞元十四年刻石。<br />
　　大和禁山敕牒<br />
　　润州三茅山。大茅山，西面到平地路三里内有太平观，南面到平地路三里内有华阳洞南门崇元观道祖院，束面到平地路四里，东北长岭绿岭脚不断接连，并平路是界，北面连积金岭，内有华阳洞西门及祠宇。中茅山，西面到平地路三里内有三茅庙及祠宇，束面到平地路三里，南面连积金岭，北面连小茅山。小茅山，西面到平地路三里，西北至雷平豢龙池，郭真人塘、紫阳观，南面连中茅山，东面到平地三里，北面连大横山，内有燕口洞并祠宇，北至大横山炼丹院三里。<br />
　　右茅山三观威仪道士孙智清等状，华阳洞天众真灵宅，先奉恩旨，禁断戈猎。樵苏秋冬放火，四时祭祀咸绝牲牢。自经艰难，失去元敕，百姓不遵旧命，侵占转深，探伐山林，妄称久业。伏请重赐禁断准法，护持差置所由，切加检察。庶得真场严整，官观获安，具元禁疆界如前。<br />
　　中书门下牒：茅山三观等奉敕，句曲灵山洞宫所在，恭惟列圣尝亦钦崇，宜禁樵苏以申严敬。其茅山界内，并不得令百姓戈猎采伐及焚烧山林。仍委州县切加禁止。牒至，准敕故牒。大和七年十月四日，中书侍郎平章事李德裕，检校右仆射平章事牛使。<br />
　　卷之二竟<br />
　　#1演：原本作『寅』据笪本改。<br />
　　#2当：原缺，据笪本补。<br />
　　#3忝：笪本作『添』。<br />
　　卷之三<br />
　　上清嗣宗师刘大彬造<br />
　　诰副墨<br />
　　宋韶诰<br />
　　敕禁山<br />
　　访闻茅山界内祠宇宫观之侧树木，多有诸色不顾修法，擅行樵采，及放野火焚烧山林。须议，专行指挥。国家方延景既，以佑需民。眷彼名山存於方志，或仁慈所治，或真倡攸依，是为降福之场，允谓栖神之所，故宜加礼敬答储休，岂可斤斧竞臻，樵苏无节，致嘉生之罔植，使灵迹以何观？爰伸禁止之文，用表肃恭之意。今下润州、升州，候宣命到於茅山四面，立定界址#1，严行指挥断绝，诸色人并本山官观祠宇主首以下，自今后不得辄有樵采斫伐及放野火焚热。常令地分巡检、官吏、耆老、壮丁觉察检校，如有违犯，即便收捕，押送所属州县，勘断讫，令众半月，满日疏放。如斫伐数多，情理难恕，即仰收禁，奏候指挥，当行决配。如是逐处宫观祠宇之外，无有供烧柴薪，不系古迹之内久来存留树木，即仰本县官吏与宫观等主首同共指定界址坚#2立标记，方得采取。若是已有斫伐延烧，到树行疏处#3，亦仰随处州县勒定数目去处，常依时栽种补填，务要别无空阙。即不得辄便搔扰，仍将此宣命指挥於宫观门首及往来要路，铸石晓示知委。大中祥符二年奉 敕如右。<br />
　　明肃刘太后赐朱宗师御札<br />
　　金注子底水一副，共重三十两，是皇帝小时使底，与道者充买田土，供赡道众斋粮，兼逐日持课，祝延皇帝圣寿长命安乐，永离灾障。与彼处知州同共商量，买田土、好庄子，令任文庆与知州同共收买，回日画取图子来。<br />
　　崇宁加封三茅君诰<br />
　　诏敕门下：句曲洞天有真人焉，变化无方，灵妙不测。秦汉而降，历千余年，随祉发祥，泽＇于生民，而隆名微称犹或未备，非所以极崇奉之诚也。茅山大茅君，今号太元真人束岳上卿司命神君，可进号太元妙道真人束岳上卿司命神君。中茅君今号定录右禁真人，可进号定录右禁冲静真人。小茅君今号三官保命真人，可进号三官保命冲惠真人。庶几导和气，获嘉应，以助我国家太平无疆之福。故兹诏<br />
　　一不，想宜知悉。崇宁元年四月二十七日。<br />
　　徽宗赐刘宗师敕书并诗<br />
　　崇宁凡四十一通大观凡三十一通<br />
　　敕刘混康：自别以来，必守安静。尔冲和养气，得其妙道；学术精深，博通奥旨；救危难以积善，观德业以养高；小大之事，常所访问；尽规极虑，颇勤忠恪；济人利物，功莫大焉。近览所奏，并皆惟允。已差郝随专董其事，余地土等亦一一应副。更有所需，依前奏来。崇宁工兀年七月六日降到。<br />
　　敕刘混康：修真务本，高道有常之士，学业为心，去执忘贪之德，特守去病之术，普设济人之方。尔自离．阙下，将周岁纪。近览来奏，喜闻安静。所乞立木事，已降指挥修建本观所，要疾速选定日期兴工。如逐旋有阙，一一奏来。春气渐和，自加调适，谨奉天时，以滋妙道。崇宁二年正月九日。<br />

                    <br>
                        　　敕刘混康：尔自别京师，倏改岁华。完修祠殿，备悉勤劳。近览奏章，具知安裕。所云殿名，以天宁万福可也。其清静经，并依所奏。尔肃恭祀事，达于上境，所见灾祥，何不具奏？此者，牟麦发生之际，惟藉膏泽之力。乃自春首以来，颇愆时雨，未济四郊之农，甚惨千箱之望。朕心忧惧，夙夜匪遑。尔当悉心体予至怀，用斯恳切之诚，精加祈梼之意。以名非高道，岂达清都？余宜将爱，愈探妙理。山林幽静，更保真常。崇宁二年三月二十一日。<br />
　　劝刘混康：尔自别京师，屡经岁时。抚宣之意，惟常累遣。逮于仲夏，畏日永长。想尔山居清冻高爽，道妙之余，动止臻常否？修严秘宇构茸，必已成就。崇奉至真，付委加于有德。事更有阙典，可缕缕敷陈。如所见灾祥，须一一具奏。时正暑炎，宜自保炼，余勤道业，体予至怀。崇宁二年五月二十三日。<br />
　　敕刘混康：卿昔寓处都阙，延对禁廷，每陈忠道之诚，开益朕躬之志。虚心采纳，岂泯嘉言？赐号越常，用昭褒显，所有诰一轴，今递付卿，至可领也。秋气爽肃，燕居练养之余，宜加保护。持赐葆真观妙先生诰。<br />
　　敕江宁府句容县茅山道士洞元通妙大师刘混康：朕执古之道以御今之有，嘉与希夷守一之士，以正浇漓之习，惟尔专气致柔，敦其若朴，虽道尊德贵，莫之能爵，而名实称谓，其可已乎？宜申锡於命书，庶激扬於后学，尚推尔素以辅善民，可特赐号葆真观妙先生。崇宁二年七月二十五日中书舍人白时中行。<br />
　　朕以卿道备德隆，陈诚助国，特颁异号，故显高仁。若以恤物济功未婵嘉称，址阁命宜当祇受，勿复固辞，想宜知悉。<br />
　　敕刘混康，自建京国，屡改岁华。所思一德之可嘉，在我三秋而不忘。近收来奏，喜知宁谧，章继先猷缉熙，秘宇殿成，宝录庆　　以臻严阁耸崇，宁仰上真之来格。卿素守虚无，超然高尚，斋持秘宇，能顺育於炎冻静乐，茅峰自安怡於泉石。来奏具悉，已降指挥差御药、苏珪提举管勾应合，须索，一一申禀，自可奏裁，应副不致有阙也。霜秋届候，气律初寒，更臻道妙，言不多及。如见有何灾异，一一奏来。前者祈求事，至今未得感应，今次如何也？崇宁三年九月十五日。<br />
　　劝刘混康：自别京畿，屡更岁钥。栖三茅而浩志，洁一已以全真，寓边山居，潜心物外，缅想道妙冲静，植性清夷，顺穹壤以养高，脱尘寰而悟理。兹览来奏，良载悉所怀。涉冬而来，动止安否：知中春诣阙，已差使臣张栩津置其行，备委官司一切应副。或尚有阙，详具奏来，可期观尔，预积欣棕。方届隆冬，将迎朔易更，在博施真教，协济草生余，加保练之功，用体眷勤之意。姑此书谕，指不多及。崇宁三年十一月二十三日。<br />
　　敕刘混康：省览来奏，备悉恳诚。隆寒岁暮，喜获安常。茸构葆真，尚阙绘用，已降指挥，应干官吏责以近限，并力就功。上梁等事，各有司存，何必告成？乃离渊室，及漕运经画，一一去讫。首春气暖，当先诣阙，勿为稍稽，以多高虑，坤听舟楫，来赴闽阁。已差诸司官沿路管勾。在理，当然难为寝罢，体予眷待宜悉至怀。崇宁四年正月十二日。<br />
　　敕刘混康：荐览来奏，备悉恳情。春首峭寒，喜知宁谧。尔心志通博，绝尘虑以保真常，识达精微，养灵台而臻妙道。自建三茅，萦尔一心。兹者，修完之役已，至丹臜之工，委付有司，必早周备。冲静是守，毋劳神用。乃眷尔益，欲宣趋对之怀，厥意惟坚，宜遂告成之请。可依所奏，才候工毕日，速赴阙下。其张斓已降指挥专一催督、应办去讫，并本命神像迁入法堂，权行奉安。如更有阙，一一奏来。春寒届候，宜加保毓，用昭优渥，体予至怀。崇宁四年正月二十四日。<br />
　　劝刘混康：览卿来奏，备悉恳怀。欣富涉春，益闻保福，中前赴色之书，继有告成之约。以谓君子不可以力致，方士不可以拘萦，载详尔意，宜遂厥求。俾从达者之逍遥，式副高人之所请。固非少拒，勿致深疑。况卿洞鉴真元，默垂道荫；植性衍冲渊之意，禀材多介恪之仁！，神符有济，顺天地之生成，法力无穷，赞阴阳之化育；清高可尚，尘俗难羁；浩然守志於林泉，洁素以安於寿考。宫宇修完，应办可集。已令促役，必无缓时。才有毕工之奏，速期赴阙之行。未即对问，更希加爱，故兹语示，想宜知悉。崇宁四年闰二月三日。<br />
　　劝刘混康：卿宅心道妙，显迩神功，顺四序以凝和，寓一身而永福，灵符法水，久推济物之仁，保气存神，自得养生之主。涉#4此畏景，想集殊禧。比询入觐之期，力有告成之请。毕工在迩，重诺难渝。宜促行装，正风帆可乘之便，早登画鹊，当江水善利之时。暑炎在候，更切保颐。故兹书示，言不多及。崇宁四年五月二十九日。<br />
　　敕刘混康：省观来奏，备悉所怀。涉夏之中，提身益福。历知工筑仅及於告成，将伺舟维届临於近甸。其如服勤职事，干集善能顾惟激励之风，当允诚忱之请。指期良观，促日戒行。敷善利於草生，享微名於大道。副兹至礼，体我眷怀。夏热，卿比平安好。遣书，指不多及。崇宁四年六月十七日。<br />
　　敕刘混康：卿法大道之自然，稽真诠之典则。顺时乐性，正一己之贞心，阐教济人，保千龄之上寿。睽阔滋久，怀想#5良多。累召待来，逮今改岁。尚有力难之奏，犹压固避之言。况予迭命有司，当遂责成，董集其工，但勿贻虑，余者完缮，悉付规模，渐可庆全，夫何多逊？宜速登舟之备，伫聆飞橹之音。仙#6帆风静，秋水波平，乘兹清景，勿辞来对。荐颁诏谕，示我眷隆，将遂观言。遣书，指不多及。崇宁四年七月十八日。<br />
　　敕刘混康：自远皇都，屡周星岁。居名山而崇秘殿，竭丹恳以奉高真；阐扬大道之源，昭答上灵之既；茸兴观宇，广集休祥；壮一伐之弘规，衍万年之景祚；凡所陈述，皆尽公忠。显须来对，从便船居。其如退材，已行处分。毕役云初，庆成就绪，当斯秋景，促棹安流。天高云静，蘸晴光千里之平波；水翠烟淇，荡素色一帆之轻吹。尚测气力，自养清高。故此诏示，宜悉眷怀。非晚观言，兹惟简及。崇宁四年八月二十日。<br />
　　敕刘混康：省所奏修造已就绪，欲於九月中乘船赴阙朝谢者。欣聆画鹊容与秦淮，显伺仙亮翱翔魏阙，伫听希夷之妙诲，钦敷慈俭之淳风。治念烹鲜，动趋正道。霜秋届候，涉履良勤。爰命使华，往加抚劳。体兹眷异，益固冲和。宜速进舟，慰予跤望。秋玲，卿比平安好，遣书，指不多及。崇宁四年九月十二日<br />
　　敕刘混康：心存道要，夙契真元，久处逍遥之场，自得冲和之旨。昨迂芝盖来叩枫宸，遂款秘奥之名。言乞还茅峰之旧隐，志坚意切，勉从所陈。违远以来，倏尔经月，每一思念，寤寐不忘。扁舟高卧。谅及淮楚之畿，三秀栖真，获出尘寰之表。高风遐举，良景慕之。时当拌暑，卿比平安好，遣书，指不多及。<br />
　　先生自离阙下，倏忽阅月。想以道妙动止冲和，每一南望，愈增恋慕。向者所托奏章之事，伺有天意，可速奏来。及求伤风符子数十道，附递封进。时方炎暑，清虚自重，想已到宫，所修如何？潜神庵了与未，一一奏来崇宁五年五月十三日。<br />
　　劝刘混康：所奏拜章事，具知。夫至诚必通，精修有感，事具存於真典，仪昭着於真科。卿虔心请祷，斋洁驰神，默契高真，获通秘旨。非夫公忠之内充，何得精诚而上达？邮音忽至，嘉叹良深。昨恳辞上京，丐还旧里。三茅胜盘，允资高尚之居；列圣所栖，克时潜神之志。更宜保练，以副虚怀。畏暑在序，卿比平安好。遣书，指不多及。崇宁五年六月二＋日<br />
　　先生离阙下来，又复累月，比日炎暑，想以道妙清胜。所奏祥章，不胜嘉叹，自非先生高道洞达，何以臻此？如更有所见，附黄希叟来奏，得无隐幸也。本宫所阙，亦可一一缕细开陈。潜神之役，未见告功，不知所修可意否。同前。<br />
　　劝刘混康：徒弟傅希列资到表章，具知刻意虚无，宅心清静，得无为之妙理，通大道之渊源。自抵万宁，蚓多余裕。三茅紫府，列圣福庭，真仙所栖，灵答如响。卿宝金录而练气，秘玉简以清修。想得优游，必资香火，上祈宗社之谧宁，下济黎元於仁寿。所驰至意，宜亮悉之徒众。忽临封章来上，深嘉远恳，益表勤诚，骤尔睽违，但渴名理。褥暑尚炽，善卫是宜，卿比平安好。遣书指不多及。<br />
　　傅希列等资到表章，知卿已至元符万宁宫。及知拜章事，蒙上天慈恤。敷锡嘉祥。卿道慕三茅，行遵二许，暂来魏阙，还驻故山，鹤驭难留。每深引向，近烦慈念，通拜宝章，祇荷苍昱，俯垂渊鉴，丁宁天训，警悟不忘，夙夜钦崇以酬昭既。炎暑方隆，保爱是宜，余具诏意。所奏事，逐一降指挥讫。如更有所阙，但一一见示。提举官已差杨戮，题额已书，知之蔡卞，亦已撰文。先生自来赣直，有所闻见灾福，但详细密奏，花木已收瑞香，尤佳。傅希列回<br />
　　付诏书等，及赐祠部，余各赐紫衣师号，亲书画扇，暑热可以召风。镇心符子，告求数贴。傅希列等回，附物下项：沉檀笺香各二十斤，生熟龙脑五斤，降真香十斤，四味果子二十庵，御书画扇头十个，香药二分。崇宁五年七月初四日。<br />
　　敕刘混康：卿夙臻要妙，志尚清虚。朕遐想高风，无忘朝夕，载披贡牍之勤心，益表公忠於王室。言念及斯，良深嘉叹。所陈情捆，并即施行。永胜先茔，许焚修之徒众；潜神官属，第推赏於阶资。成命已颁，可悉亮也。朕钦崇大道，景仰灵#7踪，是述志以昭功，故开山而建宇。毕工来上，欣泽交怀所期。大阐真风，锡蕃禧於黎庶；精治法录，永协赞於丕基。谆诲尚遥，冲襟善护。秋冻，卿比平安好，遣书，指不多及。崇宁五年七月二＋日。<br />
　　敕刘混康：省所上表乞差官撰述宫记事，具悉。茅岭幽栖，积金旧址。眷念灵迩，旁连洞宫，敞瑶台之新府，大启焕於真风。宫宇落成，丰碑可俟，命硕儒以制文，及亲题於碑额。非特为一时之盛事，抑以彰前人之休声。卿当慎择高流，同勤至道，精修不懈。乃情所瞻，每思心要，常忆仪刑。顾川涂之修阻，想会晤之尤赊。其亲书碑额及蔡卞所撰书记，今差使臣管押前去，至可领也。秋冻，卿比平安好，遣书，指不多及。<br />
　　先生养素金坛，策名紫府。昨自仙舟束下，日探怀想。迩来秋气顿清，缅惟道体和裕。未涯访道，惟切倾思。保练潜神，副予卷瞩。其碑额等，今已书毕，遣人降赐。余有所陈，俱具奏章。崇宁五年月八月二十日。<br />
　　敕刘混康：栖真有素，守道无渝，功行益隆，声华夙着；即万宁之燕处，奉大录以精勤；博济掌生，咸趋善化。扩尔无为之妙，相予可致之祥。盖名以实彰，礼缘德称，宜锡褒嘉之宠，用延弘远之休。法号增崇，会言惟允。往即钦承，毋或逊避。所有诰命，今附递赐，至可领也。时当素秋，卿比平安好，遣书，指不多及。<br />
　　朕以先生栖真句曲，养素潜神，符水施功，慈济远迩，尝招鹤驭，论道宣和，启迪无为，辅民静治，钦承微妙，寤寐不忘。近以宫宇告成，持加先生冲和二字。其诰已入递附赐，当体眷遇。时贡至言，造阙未涯。尤希保啬。<br />
　　笞一师所奏宫门、墙宇等事，乞修治，已令有司火急庆副。物料、材木等，责立近限，速令毕集，无致逗遛稽缓，去讫。如先生更有所阙，但具奏无隐也。伤风符、镇心压惊佩带符子，各求数十道。幸甚。<br />
　　加冲和先生诰<br />
　　敕江宁府茅山元符万宁官葆真观妙先生刘混康：三茅灵境，仙圣所栖。比建新宫，用伸崇奉。以尔心游澹漠，道合元微，俾宅其问，阐扬至化，宜加美号，以示眷怀。可特授葆真观妙冲和先生。崇宁五年八月二十三日，中书舍人李图南行。<br />
　　敕刘混康：卿#8奉教玄元，宅心清静，造洞真之奥，隐茅峰之颠，，乃卷旧居，缅然灵异，构崇新宇，大壮宗风。丹台鲜丽，演崆峒之道枢；紫府鼎新，追汗漫之高躅。按图显敞，皇称真游。益彰崇奉之勤，用庆落成之美。益增欣沃，当形咏歌。御制庆成颂一轴，今入递赐，至可领也。高秋气肃，比平安好，遣书，指不多及。<br />
　　御制元符万宁宫庆成颂<br />
　　茅山之麓，元符中，即隐者刘混康所庐建观，号元符观。经始於元年秋，至崇宁五年秋宫成。大书其榜，更号元符万宁宫。盖以协成哲宗之志，以安妥明灵，钦崇妙道，昭示后世，乃为之颂日：<br />
　　句曲之山，有居其颠，谁氏之子，象帝之先。启迪后人，淑修其身。守静而笃，是为葆真。在昔元符，作室其下。经始勿亟，以遗来者。我应受之，嗣绍厥绪。我仪图之，缮此楝宇。考彼官宇，因心而友，不日成之。克相其后，乃益其名，日维万宁，书以揭之，用妥明灵。道大无方，体用有常。以德则帝，以业而王，坐进此道，与道无极。神之听之，洽此万国。崇宁丙戌岁宣和殿书。<br />
　　初夏之别，几半载矣。坐阻颜角，乃情惰想，每引领之动，思阻修途而兴叹。还山以来，景仰何啻：有诗写怀，今同附递到，并检领。极思晤语，邈未有期。金风向 敕，天和善保。符子已收，更求佩带符数道。推恩事已施行，希知之。<br />
　　葆真观妙冲和先生归山以诗送之<br />
　　当年问道属高人，曾揽霞衣到紫宸。身是三山云外倡，心无一点世问尘。征鸿望极幽栖远，贺燕归飞洞府新。多谢为传心法妙，此真真外更无真。崇宁五年九月一日，御制并书。<br />

                    <br>
                        　　劝刘混康省：累上表，具悉。卿道高二许，德贯三茅，为教法之宗师，扩真风而济物，恳辞辇毂，裕处名山，阔清标之晤会，思绮褥之奥言。每觊贡章，良嘉勤意。所陈乞事，皆已施行。徒弟师名，锡凝和之美号。丰碑刊勒，许漕幕之总提。今者，方外父宁，雨旸时若，荷上帝之降康，亦焚修之有助。霜秋届候，良晤未期，勉加保颐，用慰倾想。笞一序之 敕，今同递附，至可领也。卿比平安好，遣书，指不多及。崇宁五年十月十二日。<br />
　　睽阻以来，复见穷秋。引领南顾，徒切坐驰。每得邮音，大慰倾渴。山林虚静，想神游冲漠，以适安耳。所赐还山诗、庆成颂，并许刊模、自余手诏等，不可上石乍玲，保持法录外，倍万珍啬。<br />
　　敕刘混康：省#9所进天宁节功德疏，具悉。卿养浩山樊，栖真方外，忠惟体国，志在爱君。属厥月之诞，弥被清场而荐祉，疏言来上，嘉叹良深，故兹诏示，想宜知悉，冬寒。卿比平安好，遣书，指不多及。崇宁五年十月二十四<br />
　　日o<br />
　　敕刘混康：省所上表陈乞事，具悉。．卿潜心渊静，造道粹全，涉兹冬律，克保天倪。荐览贡囊，’备悉来恳。盖事功之就绪，皇推赏之未周，敷陈是宜，铨次匪槛，并可其奏，已即施行，宣义营田。特从本官之所请丹阳塘灞，不许他司之占留。事悉绿公，物无私己，载披勤至，用叹忠嘉，宜乐真常之余，扩推上清之法，相予福祉，永庇寰区，更在精衷，明体朕意。初寒，卿比平安好，遣书，指不多及。<br />
　　睽异以来，日月如驰，景仰何及？偃赛白云，想多佳致。近陈乞所赐诗、颂上石，并自刊模颁降次真本，一一自收，别有陈请，附递奏来。胥会未期，引向弥深。冬序渐寒，为道保育。<br />
　　敕刘混康：省所上表本官开建庆成道场有仙灯现事，具悉。卿心游蓬岛，坐揖崆峒，守修真抱一之奥，洞归根复命之源，是以庆成宝斋，仙灯示瑞。盖精衷之上达，由至诚之内充，嘉祥荐臻，灵既昭答。含生均被，美利难云。省览以还，良深叹奖。兼闻仲冬择日亲诣永胜焚黄，时当冱寒，不无劳绩，计想鹤驭，今已还山，俯迩迎长生经善卫。崇宁五年十二月十八日。<br />
　　睽异以来，俄经冬序。每思清谊，时唯引领。知道场有圣灯现於飕轮峰，诚为奇异。自非先生精诚昭格，孰能臻此？伏纸增叹，未期胥见。尤积惘企，唯加自颐，良副所望也。闻先生往常焚黄，时当凝凛，道途保爱。归庵日符子，更求数十道。同前。<br />
　　劝刘混康：卿克持真教，慎保天倪，栖岩穴以逍遥，奉法录而宁燕。顾其渊懿，宜有褒崇。既颁谕於诗篇，复形容於善颂。抗章来上，刊石是期。嘉尔丹诚，勤于翠玫。已令舟御真彼宫垣。传弟子而彰不泯，昭眷礼而示无穷。当体朕心，益崇法训。腊残春及，气易序迁，更勤保练之功，频示冲虚之诀。已差使臣专一管押刻石前去，至可领也。凝寒，卿比平安好，遣书，指不多及。大观1 兀年正月二＋七日。<br />
　　敕刘混康：卿秉心无妄，执道不回，总持法源，旱生所赖，功庸昭着，揭如日星，使上清之教益隆而弗替者，皇有力焉。比以道释混淆，理宜区别，断自朕心，重订调谬。至如三清混居於水陆，元命反祠于梵宫，绘塑无伦，不可盘举。朕方图叔彝伦，讲明教法，稽考后先之理，推原积习之端，申饬有司分别崇奉，庶蒙休祉，溥佑含生。谅在渊冲，必惟允议。更新岁律，尚冀保绥，故兹示谕，想宜知悉。寒冱，卿比平安好，遣书指不多及。大观元年二月九日<br />
　　敕刘混康：卿提身冲粹，有#10道渊深，秉志不回，推心笃善。省观奏牍，备悉至怀。仍闻新岁以来，法履泰定。所进木煎灵方，夙授仙饵，今存虽神鼎金丹之妙，无以加诸长生之理。兹其大致乎披绎，勤志听惬于中。妙术恭持，必无畔戾。时传邮命，副以好音。春序云初，天和善护。睽异晤言，俄经新律。渴想仪刑，朝夕弗替。近降 敕书，所谕道释混淆，已付外施行。事恐未详尽，今录元降全文，付卿一看。卿教门纲领，人所视效，其诸传授，保执持之，无吝忽也。所修石桥道路事，已委发运使曾孝蕴专一应副施行。益远会见，千万加慎。镇心神符子，告求数十道。恐有所见灾福，告先生示及。直师，初春可令至。昨降物往彼道场，已到否：<br />
　　有天下者尊事上帝，敕命惟几，敢有弗虔？而释氏之徒修营佛事，妄以天帝次於鬼神之列。渎神瑜分，莫此之甚。其能克享上帝之心乎？可令有司检会削除，以称朕严恭寅畏之意。大观元年二月十五日。<br />
　　敕刘混康：朕祗奉三元，钦崇至道。每念灵承之重，庶臻可致之祥。凡在幅员，率兴观宇，卷三茅之名封，集殊方之胜盘。倚毗师法，以召蕃厘。卿夙资渊妙之功，屡获嘉休之应，累迂鹤驭来叩枫宸，款名理之至言，询心法之要妙，保神清静，阐闱厌闻，旅寓储祥，殆非宜称。已令董治鸠工构宇，即上清之束隅建万宁之别观。庶专静绾，延处云耕，可预择徒弟来此住持，故兹示谕，想宜知悉。<br />
　　领所奏道教未便洎陈乞事。卿道门宗师，教法纲领，凡所陈请，皆合朕志，睽违高论，日驰南顾，遐想香火之余，高栖云表，保神练气，所得多矣。竺师争之候黄冕到山，可同赴阙。春序将暄，为道加慎。大观元年二月＋九日。<br />
　　敕刘混康：省所奏辞免赴阙事，具悉。朕钦奉真元，夙崇高道。眷彼栖真之倡，常形梦寐之思。伫瞻每渴於仪刑，睽阔倏更於岁钥。再款话言，庶资妙理。是用载驰使传，敦趣造朝。忽露封章，引疾恳避。夫岂不怀，义非可强。当止召命，更伺岁年，尚慎寝瓮，以副眷渥。春和，卿比平安好，遣书指不多及。<br />
　　相别周岁，引领尤勤。两披奏牍，以疾力辞赴阙，已具别敕，可其所请，宜亮悉之。安处潜神，以保寿康，想绰有余裕也。道场事，前已报知。笞一师陈请，皆契勘施行，候指挥到，止，可令竺师赴阙会晤，尚赊对时自卫。治百病伤风符子，告求数十道。夜分灯下，发虑先生，意不安故也。大观元年四月七日o<br />
　　敕刘混康：省览累奏，具悉卿槟弃人事，远去尘寰。既婵恳迫之诚，勉徇便安之请。遐想迩来怡神昭旷，持法崇高，处寂以绝营，葆光而不曜，临风束望，一及绪益，不无倾渴之勤也。竺争之便，可发来赴阙。或有奏陈，详具无隐。初夏渐热，卿比平安好，遣书指不多及。大观元年五月二＋七日。<br />
　　别来一周，星律倾渴，话言未尝替也。志趣高尚，厌绝嚣纷，得以澄神静虑，为冲漠之游。良多慰洗，愈远高论，徒深引向。首夏清和，为道保育。月末忽目青，连发疏以书问笞一师，可令速至。有经数卷，伺笞一师到，令附去，皆亲书。<br />
　　卷之三竟<br />
　　#1址：原作『止』，据笪本改。<br />
　　#2址：原作『止』。坚：原作『紧』，据笪本改。<br />
　　#3到树行疏处：笪本作『到树行稀疏处』。<br />
　　#4涉：笪本作『际』。<br />
　　#5想：笪本作『思』。<br />
　　#6仙：笪本作『山』。<br />
　　#7灵：原本作『露』，据笪本改。<br />
　　#8卿：原缺，据笪本增。下同。<br />
　　#9省：原缺，据笪本增。<br />
　　#10有：笪本作『育』。<br />
　　卷之四<br />
　　上清嗣宗师刘大彬造<br />
　　诰副墨<br />
　　宋韶诰<br />
　　敕刘混康：睽异又见，畏景，殊积咏思。想惟偃赛云山，养高物外，从容於自得之场，健羡无穷。有所谕言，诅可誊口，当伺飕驭西来，面悉至意。彼中有目击事，毋惮烦碎，并附邮传以闻，使一方民痪不壅於上闻，兹所望也。炎敌隆炽，善卫冲和。<br />
　　篁师至所奏事，一一备晓。谨斋沐写成密词一通，托先生拜章奏达，即幸也。伺得天语，速具奏来。余面谕笞一师，令於先生处开陈贵妃表一通，亦附於笞一师回山。御笔画元始天尊太上道君各一本，可与去岁所画太上老君共三清潜神供养。北斗等经五册，扇头二十个，果实一十件，香华龙脑茶烛等，各以数交割，付笞一师空名祠部五十道、紫衣三十道。恐要度徒弟，笞一师之下应徒弟赐以紫衣师号。随行侍者十五人，皆赐披度，及赐束帛有差。大观元年七月二十九日。<br />
　　累承所惠符子，不敢自享。人若有疾，必与服之，庶滋先生治病救人之意。诸符子，告求数十道，附递进纳○<br />
　　敕刘混康：省#1所上表并录奏，具悉。仍知所拜章词消辰已达，得闻荃秘，嘉叹良深。倘非卿迪中观妙，契道育真，志念苍黔，诚通渊默者，孰能臻此？欣沃可知，涉此夏秋，益崇庆善。朕万机之暇，每览道枢，倾想话言，何啻饥汤？发春匪邈，期必西来，当体至怀，毋执谦避。秋高气肃，卿比平安好，遣书指不多及。<br />
　　久阻德标，唯勤引向。累收邮中之奏，闻安处潜神绰有余裕。净之所奏，各契勘施行。来春赴阙，别敕己谕，此不多述。当乘春水，扁舟西上，毋固抑朕意也。秋杪#2霜清，保录持教外，善卫为最。大观元年九月五日。<br />
　　敕刘混康：省所上表进奉天宁节功德疏，具悉。孟冬正候诞节，届期严道范於瑶坛，祝后天之景福。顾惟方外之倡不忘事上之诚，乃蜷忠勤，益用叹奖，故兹示谕，想宜知悉。初冬，卿比平安好，遣书指不多及。大观元年＋月十四日。<br />
　　睽远之久，倾想惟勤，喜知道履冲粹。所奏辞免春首赴阙事，朕未谕也。诚欲再见仪刑。款导积阔，而逊避再三，词情迫切，遽见绝之若是。况仙鹊安流，何劳之有？岁元后别降诏旨，预此及之未问，保练天和为祝。来春遣人宣召，毋得推辞阻命。<br />
　　敕刘混康：累上表事，具悉。卿养浩山樊，栖真物外，优游自得，起处甚休。荐览贡章，深嘉勤至。淮妙谈之杳隔，第驰情以瞻思。累颁韶书，来春赴阙，尚迟他托，苦厌尘谊，当抑志而暂枉飞亮，毋养高以固违朕志。尚体眷遇，无忽予言。冬序云初，冲襟善保。乍寒，卿比平安好，遣书指不多及。大观元年十月九日。<br />
　　所奏增崇三茅徽号，已契勘典礼施行，至宜悉之。春首会面，不可拒命。所期者，款密高妙而已。冬候向严，倍万冲摄。符子，更求数十贴，即感也。？宫门事常在念，岂不怀耳。<br />
　　敕刘混康：卿#3颖悟真机，昭融至道。每览奏牍，皇契朕心。钦乃三茅恳求封册，缅怀道瘾，宜示褒隆。即付攸司，俾加显命。今令颁锡，至可领也。□ 闰，纪良保颐。何若阜流修阻，系想徒勤。俯迩春和，切期构止，安然舟御，勿惮一来。密届迎长，精加澄练。冬寒，卿比平安好。遣书指不多及。<br />
　　自别仙风，起处佳否？芝盖东下，每一念之，未当不慨然耳。云水生涯，逍遥自得，真有出世无穷之乐。极思讲妙，央在来春。未问，保录持教外，善啬是梼。大观1 兀年闰十月二十一日。<br />
　　敕刘混康：累收来奏，备悉。勤恪不啻，与警饮接也。顺履时序食息，何若来春飞船西上，妙论可期。贵妃所需符子，当为应副。未问，善为辅养。<br />
　　三茅君圣像画毕，止伺先生到阙，专得面付。治病佩带符子，告求数十贴。大观元年十一月六日。<br />
　　敕刘混康：省所上表来春赴阙事，具悉。卿累造宸廷，遽乞还山。两历岁华，每勤驰向。且闻春初西上，深契予怀。极思谈微讲妙，预当涤虑斋心以伺耳。申遣使人计治舟御，许从便道飞船安济，宜速办装，慰此翘渴。会晤伊迩，尚宜善卫。已差入内西京左#4藏库使、殿中省尚辇局典御勾当、龙图天章宝文显模阁黄希叟，降敕召卿赴阙。春寒，卿比平安好。遣书指不多及。<br />
　　献岁发春、顺履时序、起处安和#5陈乞事，并依所欲，逐一施行。若自京口而来，极便，思一见之形于寤寐。伺黄希叟到，毋少稽留，可乘春水。庶无阻滞，有所需阙，一一奏来。区区已具劝书，兹不多述。黄希叟到，便可促行。大观二年正月五日。<br />
　　敕刘混康：卿近婴微恙，已遂痊平。计惟保练有方，无劳药饵。近览来奏，力疾造朝，足仞勤确，不替忠嘉，披阅以还，良深叹奖。希叟到日，便可飞纫，乘此春波，安济西上，经过郡邑，无为滞留。贮伺鹤轩，以款清论。暄妍在序，善辅是宜。中春，卿比平安好，遣书指不多及。大观二年二月十五日<br />
　　春色晴融，仙舟偃息，不妨高养浩然之气，良自得也。或有所需，可计会，希叟行，当会见，预已听快，未问，尚宜保练为最。<br />
　　敕刘混康：卿持心．渊静，毓德冲和，每造枫宸，居多启沃，不闻名理，忽复累岁鄙吝之心生焉。申遣使人往趣扬驭，宜报白云之游，来赴紫宸之会。其诸旨意，已具前诏。当体眷想，毋复稽留。今差入内文思使殿中省尚辈局典御勾当龙图天章宝文显模阁黄希叟，管押舟船，就茅山宣召卿赴阙。故兹示谕，想宜知悉。春暄，卿比平安好，遗书指不多及。<br />
　　思渴晤言，何剧如之？以日计程，四月上旬必达阙下。春水安流，想无阻节。途中宜止绝人事。日惟东顾以伺。将欲入汴，宜速奏来。未会问，尚须善护。<br />
　　赠太中大夫诰<br />
　　朕惟至德之世，无为而万物化渊，静而百姓定。爰率是道，纳民泰和。诚意感通，异人杳至。眷遇之礼，曲尽始终。葆真观妙冲和先生刘混康；虚一守真，纯白自得，前知休咎，能警群迷，或托呎符，克愈众疾，虽身栖林谷而名振京师。朕用嘉叹，召对闲宴，屡闻至论，深契予心。比复造廷，燕居琳馆，了然委化，不约而同。静思所存，宜加悯饰，太中之秩，视谏大夫。兹为异恩，尚期饮享，特赠太中大夫。<br />
　　谧静一诰<br />
　　敕：朕惟曲水之穴，北距岱宗，南接罗浮。证法册於河图，得嘉名於地肺。抱道秘境，惟昔高人。真风未忘，前辙具在。赠太中大夫刘混康，出尘累之表，以虚静为宗，观妙勾金之坛，葆光埋璧之地。慕真风於南岳，窥奥义於西城。众方有求，忽若委蜕，其颁美谧。式昭正一之功，庶几异时益振冲虚之教，可特赐谧静一。<br />

                    <br>
                        　　敕赐元符万宁宫<br />
　　尚书省牒：江宁府茅山元符万宁宫茅山元符观牒，奉敕宜改赐元符万宁宫为额，牒至准敕，故牒崇宁五年正月日牒，中大夫守右丞邓、太中大夫守左丞何、司空右仆射。<br />
　　建元符万宁官提举等官推恩劝命<br />
　　敕：相观福地，肇建祠官，为彼旱黎导迎景既。龙图阁直学士左朝议大夫胡师文等，克共乃事，逮兹落成？嘉汝之勤，叔进宫品，若时休命，亦既乃心。可特授左中散大夫，依前职差遣。宣义郎江东运判乔，可特授宣德郎，差遣如故。承事郎知句容县事鲍慎辞，特授宣义郎，差遣如故。右侍禁监江宁府排岸高士迁，特授左侍禁。西头供奉官高公鼎，特授束头供奉官。借职张和，特授奉职。差使叶承，特授借职。三班差使孟忠，特授三斑。借职知县事鲍慎，辞免三年磨勘。<br />
　　又别敕<br />
　　江宁府茅山元符万宁宫修盖潜神庵宇等，安排御书牌了毕，事体非轻，下项管勾，催促部役官等，可特依此推恩发运。副使刘何与转一官江宁府通判范希逸，与臧三年磨勘。候今任满日，特令再任其部役巡检，内殿崇班孙<br />
　　明翼，转一官。<br />
　　敕赐藏真观<br />
　　尚书省牒，江宁府藏真观故刘混康葬所见修道院牒，奉敕宜特赐藏真观为额。牒至，准敕故牒。大观二年＋一月　日牒，中大夫守左丞余太师左仆射。<br />
　　宣和封陆简寂真人诰<br />
　　朕惟前古高蹈之士名边不泯，而称号未称者，所以追显之。<br />
　　简寂先生陆修静，真精内得，遗经垂范，而脱然超世。庐阜故隐有祠，至今考实，定名礼以真人之号。非特用褒往躅，亦俾后之闻风者知道之所在而勉焉。可特封丹元真人。<br />
　　宣和封杨郭许陶五真人诰<br />
　　敕：朕存婴霄府，盼景龙台，瞻三秀之神乡，企九华之妙诲。钦厥列仙之躅，昭兹阐化之功。束华上佐司命杨真人，积学洞微，研心合漠，得中黄之隐诀，受南真之秘传，董司昊越之疆，关总神灵之要，方翎扬於至道，宜褒极於隆名。庶期冲鉴之临，永侈蕃棋之锡。可特封洞灵显化真人。<br />
　　敕：三黑隐灵，固非名言之测，万神凝化，莫容议拟之求。凡褒叔於上真，实恢张於至道。玉台侍郎郭真人，功参十极，位列九宫。含景玉当，已飞行於太极；扶华晨盖，爰总侍於虚皇。方丕阐於元纲，宜致隆於显号。尚期仲格，永佑昌图。可特封太微葆光真人。<br />
　　敕：朕降总真之玉境，陆耀景之龙台。爰校历於元肩，以济生于下土。凡着功於道品，咸进位於仙宗。上清真人许长史，清素外融，神明内得。灵音斐畅，密参群圣之游；钦驾超遥，高佐上清之理。方流罗于大梵，宜崇配於德名。庶昭丕佑之临，益广无为之化。可特封太元广德真人。<br />
　　敕：紫极涵元，虽顿蒙於一黑；丹台列籍，实总括於万真。凡褒位於仙宗，盖恢功於道甫。束华侍帝晨上清仙公许真人，研三神以观妙，凝九纬以挺生。北洞告终，自适幽人之分；东华蹑景，独超上相之游虽高谢於世名，其敢忘於仁荫。尚期冲佑，益阐元纲。可特封混化元一真人。<br />
　　敕：朕膺琅霄之景命，握龙汉之宝符，盖将敷畅灵音，恢隆道化，阐微言於至教，荐休命于列真。蓬莱都水监陶隐居，振迩荣罗，濯精华阙；神交无累，边虽相於山中；诚感夙通，赋已仙於海上。顾德名之莫拟，岂妙荫之敢忘。尚都显号之荣，永介涵生之祉。可特封宗元斓教真人。宣和六年八月三日，太傅叶国公｀臣截宣、右弼阙中书侍郎臣张邦昌。中书舍人臣张志行。奉敕如右，牒到奉行。<br />
　　乞封五真人奏剖<br />
　　臣辄沥愚恳，仰渎宸严，退省贱庸，甘伺朝典。窃惟自古得道升真之士，先后相承为时宗仰，皆以扶世立教为己任。自三茅真君飞升之后，继有扬、郭、二许。众真并於句曲精修上道，天真降顾，亲受秘语，上清经教渐降人问。逮梁宋之际，真风澳汨，圣道不绝如带。惟陶隐居力扶宗教以微言，奥旨发明道要，为天下后世之幸，然而三茅兄弟顷蒙朝廷褒崇，册封圣位，其余众真未闻有以旌异。臣愚，欲望圣慈特以杨、郭、许、陶众真，并依三茅真君例，就今仙职加崇美号。除别具诸位仙品奏闻外，如蒙俞允，乞降睿旨，下有司施行。干冒天威，取进止。宣和六年七月　日，碧落郎凝神殿校藉同知右衔道录院事管辖江宁府玉晨观臣丁安行剖子。<br />
　　宁宗赐号王景温<br />
　　王景温履道清尚，操行高洁，眷宠三朝，朕亦礼遇，可赐号虚静真人。<br />
　　宝庆易如刚先生敕牒<br />
　　尚书省牒：左右街都道录主管教门公事太一宫都监兼高士易如刚奏，么微野人顷在茅山，於庆元改元，蒙恩召充太一宫高士并都监住持，专任祈梼。每藉君相，为国爱民，靡不昭格，越今三十余年，褊除道阶。昨於嘉定六年，蒙恩特赐通妙先生。续於嘉定十四年，得旨降香设醮茅山。讫事回奏，乞老还山。恭奉御笔：高士易如刚祈梼有功，未应告老，宜加显锡以重眷留，特赐通妙葆真先生。今缴连宁宗皇帝御书二轴，伏望尚书省特颁敕命，旌表名山，以重祈梼。伏候指挥。<br />
　　宝庆元年七月十四日，奉圣旨，特令尚＇书省出给敕牒。奉敕，宜赐通妙葆真先生，牒，至准敕故牒宝庆1 兀年七月日牒。<br />
　　理宗金录投龙玉简词<br />
　　维嘉熙元年，岁次丁酉，九月己酉朔，二十六日甲戌，嗣天子臣昀，伏为保延国祚，恭祈嗣续，敬资香信，祇建冲科。命道士二十一员於建康府元符万宁宫启建灵宝道场一昼二夜，满散设醮三百六十分位，告盟天地，诞集嘉祥。谨依旧式，诣上清宗坛华阳洞天投送金龙玉简。伏望至圣至真鉴兹丹捆，乞为誊奏，上闻九天。臣昀伏以元储虚位，未开态梦之祥，边阐分屯，尚调虎符之戍。内欲隆於国本，外思靖於兵氛，仰惟祖宗积累之难，探切朝夕继承之惧，是用肆类上帝，褊梼名山。愿垂覆焘之仁，弘赐扶持之力，得男而应震索，茂延百世之期，偃武而致太平，坐底四方之治，保基图於巩固，措民物於敉宁。祇近灵休，永依大造。臣昀无任恳梼之至。谨言。<br />
　　加封广济庙龙神诰<br />
　　敕敷泽广应侯：惟龙质无体而神无方，蚓茅山至人所居，彼其吐吞。夫丹宠之日月，犹足依凭而为灵乎？有司上功，雨旸日时，其御苗也。实应祭义，申衍侯号，用侈褒章。金陵，予陪都，其职而幽，以服而侯甸之职，可特封敷泽广应利济侯。奉敕如右，牒到奉行。淳佑四年　月　日。<br />
　　淳佑加封三茅真君诰<br />
　　敕：朕闻真人驭风骑气，神游八极之表，而一念在生灵，则犹数数然也。太元妙道冲虚真君束岳上卿司命神君，成道於茅山，登籍於仙府，三君之首者也。奇验见于历代，远近以为司命。朕为黎元慕尚不已，特命有司亟衍嘉号，以彰钦崇。可特封太元妙道冲虚圣佑真君束岳上卿司命神君。<br />
　　敕：朕闻句曲三峰，神君显甚，遂有金坛洞天之名，历代所慕尚，岂独於今乎？定录右禁至道冲静真君，修真得道，是谓中茅。雨旸应梼，远近德之。亟命衍号，以答鸿休。其体朕意，益阴隐于下民。可特封定录右禁至道冲静德佑真君。<br />
　　敕：朕闻汉武祀神君於禁中，其祝甚秘，盖以彻福。朕不为也。三官保命微妙冲惠真君，真风道气，号小茅君。祈陀敬事，祭典褒崇，盖非一日矣。兹命衍号，以昭朕拳拳慕尚之意，益问既施以惠生灵。可特封三官保命微妙冲惠仁佑真君。奉敕如右，牒至奉行。淳佑九年三月　日太傅左丞相魏国公清之、右丞相葵、参知政事县、参知政事方叔、吏部尚书阙、权兵部尚书清叟。<br />
　　御赐沉香描金如意一事，上献大茅君。白玉圭二面，上献中茅君、小茅君。圣像秉执旌节、膳幢威仪等一十二件，沉香五十两，脑子五两，银一百两，绿锦磨二首，各长二丈，新茶五十片，官会十万缙，付茅山崇禧观。<br />
　　乞封三茅君奏剖#6<br />
　　协忠大夫保康军承宣使入内内侍省都知提点佑圣观张左街道录洞微真应先生佑圣观虚白斋高士主管教门公事司徒师坦上表：以臣三年祈梼，感应微劳，乞回降恩命，加封三茅真君奏可。<br />
　　元韶诰<br />
　　世祖皇帝召蒋宗师韶<br />
　　上天眷命，皇帝圣旨，谕建康路三茅山三十八代宗师蒋宗瑛：闻汝年高德、邵法录精严，思接道论。今遣使驰驿，召赴阙廷。仍敕有司，如法津遣，便安就道，毋致艰虞。故兹诏示，相宜知悉。至元十八年二月日。<br />
　　金录斋词<br />
　　至大三年庚戌岁五月三日，上清大洞经线无上三洞法师元景真人臣王道孟，钦奉皇帝圣旨，伏以有国有家，祇荷财成之造，盖高盖厚，敢忘祈谢之诚，缄辞．远叩於名山，徽福永延於景运。谨遣玄教嗣师、总摄江淮荆襄等处道教所事、崇文弘道玄德真人昊全节，恭奉香币诣三茅山元符万宁宫上清宗坛，修建金录宝斋三昼夜，满散祇陈三界众真清醮三百六十分位。伏愿覆育无私，鉴观有赫，天长地久，三宫同康寿之棋，雨顺风调，四海乐雍熙之治。<br />
　　又<br />
　　延佑元年甲寅岁五月二十六日，法位如前，臣王道孟钦奉皇帝圣旨，伏以惟天惟祖之垂佑，有国有家之在躬，修省弥深，报祈敢息？启冲科於茅阜集景祝於萝图，谅有欲以必从，信无远而弗届，是以谨封香币，遣玄教嗣师，总摄江淮荆襄等处道教，崇文弘道玄德真人昊全节，诣元符万宁宫上清宗坛，命宗师王道孟集法师，道士一坛，修建福国裕民金镰宝斋三昼夜，满散祇陈三界众真，清醮三百六十分位。伏愿一人有庆，万福攸同，兢业无旷，庶官臻既，醉亮惊之治，怡愉以奉太后，介未央长乐之春，风雨顺调，民物康阜。<br />
　　又<br />
　　延佑五年戊午岁正月五日，上清大洞三景经录弟子四十五代嗣教宗师元景真人臣刘大彬，钦奉皇帝圣旨，伏以辑宁邦家，嗣服倏经於八载，钦崇天道，封香爰至於三山。当阳春发育之初，祈大德生成之广，俯婵素个，仰格鸿禧。谨遣元成文正中和真人江淮荆襄等处道教都提点夏文泳，诣三茅山元符万宁官上清宗坛，命臣集法师道士一坛，修建福国裕民金录宝斋三昼夜，满散祗陈三界众真清醮三百六十分位，伏愿皇天眷命，洪范锡畴，九族睦而万邦和，兵寝刑措；六府修而三事治，地久天长；慈闱分#7康寿之棋，中闯协和平之福；庆延储位，泽被寰区。<br />
　　又<br />
　　泰定三年丙寅岁十月十二日，法位同前臣刘大彬，钦奉皇帝圣旨，伏以诞膺景命，祇绍丕图，保民无疆，思永安於宗社，应天以实，庸昭杞於山川，爰致清祠，冀徽洪既。谨奉香币，遣特进上乡玄教大宗师、崇文弘道玄德广化真人，总摄江淮荆襄等处道教、知集贤院道教事昊全节，诣建康路三茅山元符万宁官上清宗坛，开建金录宝斋，祈天永命，福国裕民。伏望璇霄委监，宝祚延长，邦家开太平之基，三宫同庆，海宇乐雍熙之治，万国咸宁。<br />
　　又<br />
　　天历三年庚午岁，正月九日，太上弟子嗣上清高玄大洞经录四十五代宗师三天法师上景真人行九老仙都君印职臣刘大彬，钦奉皇帝圣旨，伏以恭承明命，克绍丕图，钦若昊天，荷皇天之简眷，敬哉有土，冀率土以又宁，爰阐冲科，用徽洪既。谨奉香币遣法师舒致祥，诣三茅山元符万宁宫上清宗坛，修建金录宝斋三昼夜，满散祗陈三界众真清醮三百六十分位。伏愿乾坤合德，日月齐明，海晏河清，开八荒之寿域；时和岁稔，得万国之惧心。<br />
　　延佑加号三君立观三峰诰□<br />
　　上天眷命，皇帝圣旨；静慕玄风，灼观往事。无为日道，必刻意缮性而始成；修身乃真，非积行累功而莫就。大茅君束岳上卿司命太元妙道冲虚圣佑真君，奇操娇俗，精思集虚，一德斋心，受龟台西华之秘旨，万灵授职，开金陵句曲之宗坛；丹光千载以如#8新，宝气三峰而弥固，发祥肇祉，民到于今称之，逆雨宁风，天之所助顺也。直惟作圣，允合佑神；孔盖翠旌祀，莫严於司命，琼文药简礼，爰举於秩宗。假兹聪明，佐予平治。可赐茅山一峰圣佑观，特加封大茅君束岳上卿太元妙道冲虚圣佑真应真君主者施行。<br />
　　上天眷命，皇帝圣旨：合人心，理万物，礼宜顺於鬼神，建皇极，锡庶民，征有稽於旸雨。大江以束之地，句曲为望之宗，土乐升平，岁称稔足。二茅君，定录右禁至道冲静德佑真君，中峰司命，西华炼形；作牧审烦扰之非，修身得恬担之要；縿鸾导从，填帘俨奏於云中，化鹤来归，城郭时看於华表。朕方推仁以济众灵，宜妙物以佑民。学道受之以神，端有宗於李耳；望杞不祈其福，诚深慕於汉文。嘉与含生，诞敷景命。可赐茅山二峰德佑观，特加封二茅君定录右禁至道冲静德佑妙应真君。主者施行。上天眷命，皇帝圣旨：气化为神，握阴阳而执要；物来能应，遇水旱以成功。兹山之灵，以氏为号。三茅君三官保命微妙冲惠仁佑真君，不导引而寿体，纯素为真；密从苍龙，承左右而无问，时乘白鹊，侍伯仲以远游；荷天之休，为民请命。逍遥容与，服光景以如新；周流徜徉，蒙福祉而无极。肆加褒锡，丕应隆平。埋鼎高峰，爰慕轩辕之有道，献金空谷，方薄光武而不为。以赫厥灵，同归于治。可赐茅山三峰仁佑观，特加封三茅君三官保命微妙冲惠仁佑神应真君。主者施行。延佑三年七月　日、翰林待制表桶视草、翰林学士承旨赵孟俯副墨。<br />
　　敕赐崇禧万寿宫<br />
　　上天眷命，皇帝圣旨：朕流观山图，夷考仙迹，蜷曲林之旧馆，实弘景之故居。原其建立之初，以处高第#9，弟子及今千载，犹想遗风。朕将益崇神明，用着高尚。其建康路三茅山崇禧观，可准玄教嗣师掌教真人昊全节所请，赐号日崇禧万寿宫。主者施行。延佑六年三月日<br />

                    </div></div><hr><script charset='utf-8' src='../../js/footer.js'></script></body></html>