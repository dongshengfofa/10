<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法洞玄灵宝真灵位业图' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>洞玄灵宝真灵位业图</center></div><div class='fo'><center>经文出处:来自殆知阁</center><br/><br>
                        <br />
　　经名：。粱道士陶弘景撰，唐末道士闾丘方远校定。内载上清派诸仙真谱录。一卷。底本出处：《正统道藏》洞真部谱录类。<br />
　　<br />
　　序<br />
　　夫仰镜玄精，说景耀之巨细；俯眄平区，见岩海之崇深。搜访人纲，究朝斑之品序；研综天经，测真灵之阶业。但名爵隐显，学号进退，四宫之内，疑似相参。今正当比类经正，雠校仪服，埒其高卑，区其宫域。又有指目单位，上皇道君、五帝七老，如此比之类是矣。略说姓名，墨羽孟卓之例是。或任同秩异，金阙四帝、太极四真，及下教之例是矣。业均迹别者，诸步纲之例也。如希林真人为太微右公，而领九宫上相，未委为北宴上清，当下亲相识耶。诸如此例，难可必证。谓其并继其所领，而从高域，粗事事条辩，略宣后章。辄以浅识下生，轻品上圣，升降失序，梯级乖本，戄贻谪玄府，络咎冥司。谨依诚陈，启仰希照，亮若必不宜然，愿垂戒告。今所诠贯者，实禀注之奥旨，存向之要趣。祈祝跪请，宜委位序之尊卑；对真接异，必究所遇之轻重。是以三君共辞，先致学未体之尤；下班居上，智有不达之蔽。虽同号真人，真品乃有数，俱目仙人，仙亦有等级千亿。若不精委条领，略识宗源者，犹如野夫出朝廷，见朱衣令史，句骊入中国，呼一切为参军。岂解士庶之贵贱，辩爵号异同乎。陶弘景序。<br />
　　#1<br />
　　梁贞白先生陶弘景纂<br />
　　唐天台妙有大师玄同先生赐紫闾丘方远校定<br />
　　玉清三元官<br />
　　上第一中位<br />
　　上合虚皇道君应号元始天尊。<br />
　　左位<br />
　　五灵七明混生高上道君。<br />
　　东明高上虚皇道君。<br />
　　西华高上虚皇道君。<br />
　　北玄高上虚皇道君。<br />
　　南朱高上虚皇道君。<br />
　　玉清上元宫四道君。各有讳字。<br />
　　玉清中元宫紫清六道君。各有讳字。<br />
　　玉清下元宫高清四元君。各有讳字。<br />
　　玉清中散位一十君。讳字不显。<br />
　　右位<br />
　　紫虚高上元皇道君。<br />
　　洞虚三元太明上皇道君。<br />
　　太素高虚上极紫皇道君。<br />
　　虚明紫兰中元高上嵉皇道君。<br />
　　三元上玄老虚皇元晨君。<br />
　　三元四极上元虚皇元灵君。<br />
　　三元晨中黄景虚皇元台君。<br />
　　三元紫映挥神虚生主真元胎君。<br />
　　玉玄太皇君。<br />
　　上皇道君。<br />
　　玉皇道君。<br />
　　清玄道君。<br />
　　上皇天帝。<br />
　　玉天太一君。<br />
　　太上虚皇道君。<br />
　　太上玉真保皇道君。<br />
　　玄皇高真。<br />
　　太一玉君。<br />
　　高上玉帝。<br />
　　右玉清境，元始天尊为主，已下道君<br />
　　皆得策命学道，号令韦真。太微天<br />
　　帝来受事，并不与下界相关。自九<br />
　　宫已上，上清已下，高真仙官皆得朝宴焉。<br />
　　第二中位<br />
　　上清高圣太上玉晨玄皇大道君。<br />
　　为万道之主。<br />
　　左位<br />
　　左圣紫晨太微天帝道君。<br />
　　左圣南极南岳真人左仙公太虚真人赤松子。黄老君弟子，裴君师。<br />
　　左辅后圣上宰西域西极真人总真君。<br />
　　姓王，讳远，字方平。紫阳君弟子，司命茅君师。<br />
　　紫清太素高虚洞曜道君。<br />
　　太虚上霄飞晨中央道君。赤松。<br />
　　太微东霞扶桑丹林大帝上道君。<br />
　　后圣太师太微左真保皇道君。<br />
　　紫明太微九道高元玉晨道君。<br />
　　紫元太微八素三元玄晨道君。<br />
　　九微太真玉保王金阙上相大司命高晨师。<br />
　　东海王青华小童君。<br />
　　领九宫上相长里先生薛君。周时得道，许长史前缘兄也。<br />
　　太微右真公领九宫上相希林真人燕君。从小有天王受，王君替代。<br />
　　司命东岳上真卿太元真人茅君。大茅君，讳盈，字叔申。<br />
　　左卿仙侯真君许君。讳穆，南岳夫人弟子，事晋为护军长史，退居句曲山。<br />
　　侍帝晨青盖真人郭君名世干。<br />
　　紫阳左真人周君义山。<br />
　　清灵真人裴君。汉右扶风人，汉时得道。<br />
　　灵飞太真太上大夫。<br />
　　侍帝晨东华上佐司命杨君。<br />
　　协晨大夫石叔门。<br />
　　正一羽晨侯公杨子明。<br />
　　玄洲主仙道君太上公子。姓勤，主关奏仙名。<br />
　　经命仙伯太保真人。<br />
　　八玄仙伯右仙公谷君。<br />
　　正一左玄执盖郎郄伟玄。<br />
　　绣衣使者孟六奇。<br />
　　太素宫官保禁仙郎裘文坚。<br />
　　左杨王。　　　　华仲戒。<br />
　　绣衣使者西林藻。<br />
　　右嫔之姬赵约罗。<br />
　　三天左官直御史管长条。<br />
　　逸域宫。　　　　八景城。<br />
　　七灵台。　　　　凤台琼阙。<br />
　　金晨华阙。<br />
　　右位<br />
　　右圣金阙帝晨后圣玄元道君。壬辰运当　下生。<br />
　　右辅侍帝晨领五岳司命右弼桐□真人金庭宫王君。讳晋，灵王太子，下教。<br />
　　右辅小有洞天太素清虚真人四司三元右保公王君。讳褒，魏夫人师，下教矣。<br />
　　侍帝晨右仙公许君。长史子，讳翙。<br />
　　玄洲仙都太上丈人。治玄洲紫桂宫，玄洲之主矣。<br />
　　太保玉郎李君名飞。<br />
　　侍帝晨观大夫九宫太传玉晨郎。<br />
　　北牖弟子中候仙人。姓范，讳遥，字度世，曾名永。汉桓帝侍郎，撰魏夫人传。<br />
　　女真位<br />
　　紫微元灵白玉龟台九灵太真元君。<br />
　　紫虚元君领上真司命南岳魏夫人。讳华存，字贤安，小有王君弟子，杨君师。<br />
　　八灵道母西岳蒋夫人。<br />
　　北海六微玄清夫人。<br />
　　上真东宫卫夫人。<br />
　　北汉七灵石夫人。<br />
　　紫清上宫九华真妃。姓安，晋朝降於茅山。<br />
　　紫虚左宫郭夫人。<br />
　　太极中华石夫人。<br />
　　太真王夫人。<br />
　　沧浪云林右英王夫人。<br />
　　朱陵北绝台上嫔管妃。<br />
　　方丈台昭灵李夫人。<br />
　　北岳上真山夫人。<br />
　　琼华夫人。<br />
　　三元冯夫人。<br />
　　右华九成范夫人。<br />
　　紫微左宫王夫人。讳清娥，字愈音，阿母第二十六女也。<br />
　　长陵杜夫人。<br />
　　太微玄清左夫人。<br />
　　右阳王华仲飞姬。<br />
　　西华灵妃甄幽萧。<br />
　　后圣上保南极元君紫元夫人。<br />
　　后圣上傅太素元君。<br />
　　东华玉妃淳文期。青童之妹。<br />
　　东宫中侯王夫人。桐柏真人则生妹。<br />
　　太和上真左夫人。<br />
　　西汉夫人。<br />
　　华山夫人。<br />
　　玉清神女房素。<br />
　　西王母侍女王上华。<br />
　　董双成。　　　石公子。<br />
　　苑绝青。　　　地成君。<br />
　　郭密香。　　　干若宾。<br />
　　李方明。　　　张灵子。<br />
　　太帝宫官。<br />
　　灵林玉女。　　贾屈庭。<br />
　　金阙宫官。<br />
　　太保侯范法安。<br />
　　经命仙伯牙叔平。<br />
　　东华宫玉女烟景珠。<br />
　　上元夫人侍女宋辟非。<br />
　　主仙道君侍女范运华。<br />
　　赵峻珠。　　　王抱一。<br />
　　华敬涤。　　　李伯益。<br />
　　鲜于灵金。<br />
　　太和殿。　　　寥阳殿。<br />
　　药珠阙。　　　七映房。<br />
　　长绵楼。<br />
　　第三中位<br />
　　太极金阙帝君姓李。壬辰下教，太平主。<br />
　　左位<br />
　　太极左真人中央黄老君。<br />
　　太极左真人紫阳左仙公中华公子。<br />
　　太极左卿黄观子。<br />
　　无上真人文始先生尹喜。<br />
　　朱火丹灵宫龚仲阳、幼阳。兄弟二人，受道於青童君。<br />
　　东阳真人陵阳子明。<br />
　　中元老人中央上玄子。<br />
　　北极真人安期生。<br />
　　北极老子玄上仙皇。<br />
　　清和天帝君。<br />
　　南极老人丹陵上真。<br />
　　青精先生太宛北谷子。<br />
　　玄和阴陵上帝。<br />
　　太极高仙伯延盖公子。<br />
　　玄洲仙伯。<br />
　　太极左仙公葛玄。吴时下演灵宝，下为地仙。<br />
　　西极老人素灵子期。<br />
　　五老上真仙都老公。撰灵书紫文。<br />
　　束极老人扶阳公子。<br />
　　太极左公北谷先生。<br />
　　三天都护王长、赵升。<br />
　　太极上真公孔丘。<br />
　　明晨侍郎三天司真颜回。<br />
　　玄圃真人轩辕黄帝。<br />
　　玄帝颛项。黄帝孙，受灵宝五符。<br />
　　王子帝誉。黄帝曾孙，受灵宝五符。<br />
　　帝舜。服九转神丹，入於九疑山，而得道矣。<br />
　　□成子高。汤时退耕。修步纲之道。<br />
　　夏禹。受锺山真人灵宝九跚法，治水有功。<br />
　　周穆王。至昆仑，见西王母。<br />
　　帝尧。<br />
　　风后。黄帝师，出四扇者。<br />
　　西归子。未显。<br />
　　蒲衣。庄子云：犹是被衣矣。<br />
　　丰车子。未显。　　　支离。<br />
　　被衣。　　　　　　王倪。<br />
　　啮缺。　　　　　　巢父。<br />
　　许由。　　　　　　卞随。<br />
　　华封。　　　　　　北人。<br />
　　子州。　　　　　　善卷。<br />
　　马皇。<br />
　　安公。姓陶，乘赤龙矣。<br />
　　大项。名托。<br />
　　右位<br />
　　太极右真人西梁子文。<br />
　　太极右真人安度明。<br />
　　玄洲仙都绛文期。<br />
　　紫阳真人范明期。<br />
　　郁绝真人裴玄仁。<br />
　　太玄仙女西灵子都。<br />
　　司马季主。受西灵子都剑解之道。<br />
　　太极仙侯张奉。<br />
　　洞台清虚七真人。<br />
　　西岳卿副司命李翼仲甫。左元放师。<br />
　　八老元仙。<br />
　　正一上玄玉郎王中、鲍丘。<br />
　　南陵玉女。<br />
　　阳谷真人领西归傅淳于太玄。<br />
　　戎山真人右仙公范泊华。<br />
　　陆浑真人太极监西郭幼度。<br />
　　中黄四司大夫领北海公涓子。苏君师矣。<br />
　　太极法师徐来勒。吴时天台山传葛仙公法轮经。<br />
　　邯郸张君。　　　　庚桑子。<br />
　　萧史。<br />
　　太上玄一三真。吴时降天台山，传葛仙公灵宝经。<br />
　　刘京。<br />
　　玄洲上卿太极中候大夫苏君。名林，字子<br />
　　玄。涓子弟子，周君师。<br />
　　弄玉。<br />
　　二女。白水使者。<br />
　　长桑公子。庄子师。<br />
　　韦编郎庄周。　　　秦佚。<br />
　　接舆。　　　　　　伯昏。<br />
　　郄间。　　　　　　老聘。<br />
　　第四中位<br />
　　太清太上老君。为太清道主，下临万民。<br />
　　上皇太上元上大道君。<br />
　　左位<br />
　　正一真人三天法师张讳道陵。<br />
　　东华左仙卿白石生。<br />
　　张叔茂。<br />
　　元始天王。西王母之师。<br />
　　玄成青天上皇。此三人太清尊位，不领兆民，<br />
　　南上大道君。　　　太上丈人。<br />
　　天帝君。　　　　　九老仙都君。<br />
　　九气丈人。<br />
　　此并太清三天东宫之真官，章奏关启学道所得。<br />
　　中岳真人高丘子。　景云真人。<br />
　　鬼谷先生。　　　　泰清王。<br />
　　九天郎吏。　　　　北斗直符七人。<br />
　　定气真人。　　　　监仙真人。<br />
　　五仙夫人。　　　　郭内夫人。<br />
　　二十四官君将吏。<br />
　　千二百官君将吏。二条气化结成。<br />
　　赵伯玄。　　　　刘子先。<br />
　　臧延甫。　　　　张子房。<br />
　　宁仲君。　　　　燕照王。<br />
　　茅初成。<br />
　　少室山伯北台郎千寿。<br />
　　赤松子。<br />
　　大梁真人魏显仁。<br />
　　华山仙伯秦叔隐。<br />
　　葛衍真人周季通。<br />
　　太和真人山世远。<br />
　　句曲真人定录右禁师茅君。讳固，字季伟，为地真。<br />
　　磻家真人右禁郎王道宁。<br />
　　太清右公李抱祖。<br />
　　蓬莱左公宋晨生。<br />
　　蓬莱右公贾保安。<br />
　　潜山真伯赵祖阳。<br />
　　九疑仙侯张上贵。<br />
　　蓬莱左卿姜叔茂。<br />
　　周大宾。<br />
　　毛伯道。<br />
　　刘道恭。二人王屋山得道。<br />
　　东方朔。　　　　马明生。<br />
　　彭铿。西入流沙。　　凤纲。<br />
　　韩终。<br />
　　墨翟。宋大水解。　　乐子长。<br />
　　李明。雷平合丹。　　商西四皓。<br />
　　淮南八公。　　　　青乌公。<br />
　　黄山君。　　　　　育封。<br />
　　方明。　　　　　　力牧。<br />
　　昌宇。　　　　　　庄伯微。汉时人。<br />
　　右位<br />
　　太清仙王赵车子。太清仙王李元容。<br />
　　小有仙王邓离子。五岳司西门叔度。<br />
　　中央真人宋德玄。中岳仙卿衍门子。<br />
　　中岳真人孟子卓。西岳真人冯延寿。<br />
　　南岳真人傅先生。<br />
　　青城真人洪崖先生。<br />
　　九疑真人韩伟远。岷山真人阴友宗。<br />
　　司命太元定录紫台四真人。<br />
　　中岳真人王仲甫。北陵丈人。<br />
　　太玄丈人。　　　北上丈人。<br />
　　南上丈人。　　　太气丈人。<br />
　　益命丈人。　　　飞真丈人。<br />
　　九道丈人。　　　示安丈人。<br />
　　百福丈人。　　　百千神气丈人。<br />
　　登天上箓玉女四人。<br />
　　上天玉女三人。<br />
　　三天玉女百人。<br />
　　青腰玉女官十人。<br />
　　下等玉女。　　　　北宫玉女。<br />
　　五帝玉女。　　　　太素玉女。<br />
　　天素玉女。　　　　白素玉女。<br />
　　平天玉女。　　　　六戊玉女。<br />
　　青天益命玉女。　　神丹玉女。<br />
　　五流玉女。<br />
　　右十五玉女号。<br />
　　高上将军。　　　　衡山使者。<br />
　　上天力士。　　　　天丁力士。<br />
　　已上四人，并有姓名。各领天兵十万，号四将军。<br />
　　飞天使者。　　　　九天使者。<br />
　　九天真王使者。　　高仙启天使者。<br />
　　游天使者。　　　　太清使者。<br />
　　六乙使者。　　　　六丙使者。<br />
　　六丁使者。　　　　六壬使者。<br />
　　六癸使者。<br />
　　右十五使者，自然之神。<br />
　　东方灵威仰。　　　南方赤嫖弩。<br />
　　西方曜魄宝。　　　北方隐侯局。<br />
　　中央含枢纽。此太清五帝，自然之神。<br />
　　五岳君。五百年而一替。<br />
　　河侯。<br />
　　河伯。此三条，是得道之人所补。<br />
　　西岳丈人。<br />
　　三天玉童。<br />
　　洛水神女。此三条，亦是学道人所补。<br />
　　飞天丈人。　　　　太一中黄。<br />
　　玄上玉童。<br />
　　猛兽先生。此自然之神，主天下鬼神禽兽。<br />
　　赵升期。在王屋山。　　阴长生。<br />
　　刘伟道。汉时人。　　　郭崇子。殷人。<br />
　　郭声子。洛市中卜。　　周君。<br />
　　徐季道。鹄呜山。　　　鹿皮公。<br />

                    <br>
                        　　仇季子。　　　　　　司录君。<br />
　　张巨君。<br />
　　郭芍药。　　　　　　赵爱儿。<br />
　　王鲁连。此三人，女真。<br />
　　救苦真人君轨。　　　司危。<br />
　　司厄。　　　　　　　司命。<br />
　　八威。　　　　　　　除福。<br />
　　帛和。　　　　　　　华子期。<br />
　　鲍察。　　　　　　　乐巴。<br />
　　葛洪。隐罗浮山。　　　左东无上王。<br />
　　四天官王。　　　　　昌命天王。<br />
　　佐命君王。　　　　　飞真虎王。<br />
　　九都去死王。　　　　四海阴王。<br />
　　太一元君。　　　　　上虚君。<br />
　　摩病上元君。　　　　七星瑶光君。<br />
　　三元万福君。　　　　夜光夫人。<br />
　　和适夫人。<br />
　　第五中位<br />
　　九宫尚书。姓张，名奉，字公先，河内人。先为河北司命禁保侯，今为太极仙陟公，领北职位，在太极矣。<br />
　　左位<br />
　　左相。清虚真人，从小有洞天王受，王真人替，已度上清。<br />
　　左仙公郭四朝兼玉台执盖郎。<br />
　　左仙公王遥甫。赤君弟子，齐献公时人。<br />
　　辛彦云。赤君弟子，随师下降。<br />
　　散位未受其职。<br />
　　朱陵嫔丁淑英。　　管城子。尹虔子师。<br />
　　苏门先生。　　　　周寿陵。<br />
　　孟德然。郑景女师。　宋君。<br />
　　李法成。赵广信师。　邓元伯。<br />
　　王玄甫。霍山人。　　尹虔子。华山。<br />
　　张石生。为东源伯。<br />
　　李方回。三人，并晋时服木。<br />
　　张礼正。衡山。汉末服黄精。<br />
　　治明期。衡山。<br />
　　郑景世。庐江潜山。<br />
　　右位<br />
　　右相。已度上清。<br />
　　右保召公奭。从罗南明公受此位。<br />
　　右保司展上公。<br />
　　右真公郭少金。<br />
　　协晨夫人黄景华。黄琼之女。<br />
　　文德右仙监张叔隐。<br />
　　真人禺君章。<br />
　　散位<br />
　　张重华。晋初服胡麻。<br />
　　平仲卿。括苍山。受□境。<br />
　　赵广信。魏末小白山。<br />
　　虞公生。海中狼山。<br />
　　朱孺子。赤水山。<br />
　　黄卢子。西岳公，姓葛，禁气召龙。<br />
　　孙田广。一名登。<br />
　　摩长生。周大宾弟子。<br />
　　许肇。先在罗酆都，为东明公右司晨。<br />
　　许副。字仲先，修大洞真经。<br />
　　第六中位<br />
　　右禁郎定录真君中茅君。治华阳洞天。<br />
　　左位<br />
　　三官保命小茅君。<br />
　　三官大理都李丰。<br />
　　三官大理守王附子。<br />
　　荀中侯。不显名字。<br />
　　白水仙都朱交甫。<br />
　　北河司命保禁侯桃俊。<br />
　　左理中监韩崇。如大府长史，左如司马。<br />
　　九宫协晨夫人。<br />
　　文解。地上主者。<br />
　　鲍靓。南海太守。<br />
　　岱宗神侯领罗邓右禁司鲍元节。<br />
　　地仙散位<br />
　　许虎牙。名黟，字文晖。受杨君守一之道。<br />
　　王真。上党人也。<br />
　　孟君。京兆人也。<br />
　　鲁女生。在中岳。此三人受行三一、真一。<br />
　　左元放。李仲甫弟子，在小括山。<br />
　　九疑山女真罗郁。今在湘东山。<br />
　　杜陵夫人。<br />
　　宜安宋姬。此二人，并受西梁真人青精方，而不书位号，来委何仙，且在地真之列。<br />
　　许迈。字叔玄，小名映，改名远游，东华为地仙矣。<br />
　　翁道远。<br />
　　姜伯真。一云在猛山学道采药，二人映之俦侣。<br />
　　郭声子。<br />
　　黄子阳。一云魏夫人食桃皮师。二人葛玄常相随矣。<br />
　　葛玄。字孝先，丹阳句曲人，稚川之从祖也。初在长山，乘虎使鬼，无处不至，位在太极宫。<br />
　　郑思远。即葛玄弟子，晋永昌元年入括苍山。<br />
　　戴孟。本姓燕，名济，字仲微。裴君弟子。<br />
　　谢允。历阳人。戴孟弟子，晋成帝时得道。<br />
　　施存。一号婉盆子。孔子弟子三千人，数得道。<br />
　　刘奉林。周时人，服黄连。<br />
　　张兆期。费长房之师。<br />
　　周君。二人，俱读素书七卷，得道。<br />
　　雷氏。周氏养龙。<br />
　　姜叔。<br />
　　田公刘安之。裴君时冀州别驾。<br />
　　赤鲁班。即黄初起也。<br />
　　范安远。<br />
　　贾玄道。<br />
　　李叔胜。<br />
　　言成生。<br />
　　傅道流。四人并隶司命，主察试学道者，在太山。<br />
　　真人樊子明。<br />
　　龙威丈人。<br />
　　刘少翁。华山。<br />
　　梁伯鸾。<br />
　　樊大夫。<br />
　　吴睦。长安人，少为县吏。<br />
　　朱□。陈留人，昔作劫盗。<br />
　　郭端。颖川人，少孤为县吏。<br />
　　范伯慈。桂阳人，少曾邪病。<br />
　　鲍叔阳。<br />
　　王养伯。<br />
　　段季正。<br />
　　刘伟惠。四人师西灵子都。<br />
　　宋玄德。嵩高山。<br />
　　李东。<br />
　　童初府。<br />
　　萧闲宫。并男真。<br />
　　易迁宫。八十三人。<br />
　　含真台。仅二百人，并女真。<br />
　　右位<br />
　　右理中监刘翊。<br />
　　典柄执法郎淳于斟。<br />
　　理禁张玄宾。主雨水之官。亦保命书。<br />
　　童初府师上侯刘宽。即保命府。<br />
　　丞四人：<br />
　　赵威伯。主仙籍，并暴雨水。<br />
　　乐长治。主灾害。<br />
　　郑稚政。主考注。<br />
　　唐公房。主其死生。<br />
　　明晨侍郎七人，比御史中丞。<br />
　　三男真。夏馥字子恬，阵留人，桐桥真人弟子。二人不显。<br />
　　四女真。周夏友，汝南安城人，河南尹周畅之女。张桃枝，沛人，司隶朱寓之母。二人不显。<br />
　　监二人。范幽冲，辽西人。汉尚书，即李整，河内人。<br />
　　武解鬼帅者：<br />
　　王延。范粮。傅晃。除衔。四人已度。<br />
　　地仙散位<br />
　　中岳仙人宋来子。先为楚市长，遇冯延寿。<br />
　　中岳李先生。<br />
　　扁鹊弟子五人：<br />
　　子容。子明。子威。子戏。子游。<br />
　　赵太子。服木者。<br />
　　将先生。支子元之师。<br />
　　支子元。作裴君小时师。<br />
　　庐生。<br />
　　侯公。<br />
　　石生。入东海，为始皇使。<br />
　　林屋仙人王璋玄。<br />
　　山图公子。周哀王时大夫，张禁保之师。<br />
　　赤须子。夏明晨之师。<br />
　　青谷先生。刘上缀之师。<br />
　　惠车子。淳于典柄之师。<br />
　　石长生。周明晨之师。<br />
　　东郭幼平。桃北河之师。<br />
　　郑子真。阳翟山。<br />
　　邓云山。<br />
　　唐览。华山。<br />
　　西河蓟公。张理禁之师。<br />
　　周正时。<br />
　　刁道林。龙伯高之师。<br />
　　郭子华。<br />
　　赵叔逵。<br />
　　张季连。三人在霍山。<br />
　　赵公成。鹤呜山。<br />
　　范丘林。女真。赵威伯六甲之师。<br />
　　修羊公。化为白石矣。<br />
　　稷丘子。<br />
　　崔文子。<br />
　　商丘子。服菖蒲而不老。<br />
　　刘根。服甘草。<br />
　　介象。<br />
　　白羊公。不显姓名。<br />
　　介琰。白羊弟子。<br />
　　刘纲妻。<br />
　　严青。并善禁气，已上六人善禁勅。<br />
　　陈仲林。<br />
　　道君。<br />
　　赵叔道。三人，盖竹山中真人。<br />
　　王世龙。许远游师。<br />
　　赵道玄。<br />
　　傅太初。远游之交。<br />
　　龚幼节。<br />
　　李开林。远游代对者。<br />
　　王少道。<br />
　　范叔胜。<br />
　　李伯山。三人，童初府标表。<br />
　　李仲文。<br />
　　傅知礼。<br />
　　女真<br />
　　窦琼英。<br />
　　韩太华。安国妹，李广利妇。<br />
　　刘春龙。<br />
　　李奚子。<br />
　　王进贤。衍女。<br />
　　郭叔香。<br />
　　赵素台。熙女。<br />
　　郑天生。邓艾母。<br />
　　许科斗。长史妇。<br />
　　李专姑。夏侯玄妇。<br />
　　张美子。<br />
　　施淑女。续女。<br />
　　宋漂金母。<br />
　　鲍靓妹。<br />
　　张微子。<br />
　　傅和。二人，含真台主。<br />
　　山外其东者杜契。<br />
　　徐宗度。<br />
　　晏贤生。二人，契友。<br />
　　孙寒华。女真。<br />
　　陈世景。二人，契弟子。<br />
　　赵熙。<br />
　　方山下洞室主者。<br />
　　张祖常。<br />
　　刘平阿。<br />
　　吕子华。<br />
　　蔡天生。<br />
　　龙伯高。五人，并处方台。<br />
　　谢稚坚。<br />
　　王伯辽。<br />
　　繁阳子何苗。<br />
　　冯良。<br />
　　郎宗。五人，在鹿迹洞。<br />
　　王叔明。<br />
　　鲍元治。<br />
　　尹盖妇。三人之外，余三十人，并北山下绝洞。<br />
　　辛玄子。自云禁无中郎将，吴越鬼神之司。<br />
　　比干。在戎山。<br />
　　李喜。南阳人。<br />
　　务光。<br />
　　第七中位<br />
　　酆都北阴大帝。炎帝大庭氏，讳履甲，天下鬼神之宗，治罗酆山，三千年而一替。<br />
　　左位<br />
　　北帝上相秦始皇。<br />
　　北帝太傅魏武帝。<br />
　　五帝上相。未显。<br />
　　西明公领北帝师周文王。比少傅。<br />
　　宾友晋宣帝。<br />
　　中护军周颛。<br />
　　东明公领斗君师夏启。<br />
　　宾友孙策。<br />
　　右师晨。如世中书监。<br />
　　许肇。已度九宫位矣。<br />
　　南明公召奭。一云东明公，已度九宫右保公。<br />
　　宾友汉高祖。<br />
　　北明公吴季札。吴王寿梦之子，阖闾之叔，延<br />
　　陵季子。<br />
　　宾友荀或。字文若，魏武谋臣，汉尚书令。<br />
　　赵叔台。<br />
　　王世卿。未显。<br />
　　此四明，主领四方，各治一天宫，在<br />
　　职一千六百年，得补仙官。其余职<br />
　　不得矣。<br />
　　鬼官北斗君周武王。治一天宫。<br />
　　三官都禁郎齐桓公。姓姜，名小白。<br />
　　水官司命晋文公。姓姬，名重耳。<br />
　　大禁晨二人，位比尚书令。<br />
　　汉光武帝。孙文台。名坚。<br />
　　中禁二人，位比中书令监。<br />
　　颜怀。字思季。杨彪，字文光。<br />
　　北帝南朱阳大门灵关侯郄鉴。先是高明司直郄鉴，今为之位比尚书仆射。<br />
　　右禁监谢幼舆。名馄。晋官太常。<br />
　　司马邓岳。<br />
　　右禁监侍帝晨庾元规。名亮，晋时位比侍中，领右卫。又云元规前为中卫大将军。<br />
　　司马冯怀。字相思，晋太常。<br />
　　华歆。<br />
　　长史虞翻。字长翔，武昌人。庾亮江州引为上佐，不就。<br />
　　后中卫大将军孔文举。名融。<br />
　　长史唐周。为吴尚书。<br />
　　司马张绣。后汉将军。<br />
　　监海伯治东海温太真。位比大将军。<br />
　　长史杜预。晋征南将军，位左傅。<br />
　　北帝侍晨八人，位比侍中。<br />
　　徐庶。字文直。庞德。字令明。<br />
　　爰榆。字世都。李广。汉将。<br />
　　王嘉。　　　解结。字叔运。<br />
　　何晏。字平叔。殷浩字渊源。<br />
　　四明公北斗君，各有侍帝晨五人。未显姓名。<br />
　　河北侯二人：<br />
　　刘备。字玄德。　　韩遂。<br />
　　右此职统属仙官。<br />
　　右位<br />
　　中厩直事四人，如世尚书。<br />
　　戴渊。字若思，晋骠骑。<br />
　　公孙度。字叔济，王辽束。<br />
　　郭嘉。　　刘封。备养子。<br />
　　北帝南门亭长二人：<br />
　　部鉴。　　　周抚。字道和，代郄鉴。<br />
　　北天修门郎二人：<br />
　　虞讳。　　　纪瞻。<br />
　　修门郎八人。北斗君门亦有此职，姓名并未显。<br />
　　北斗君天门亭长二人：<br />
　　臧洪。字子源。<br />
　　王放。晋中书郎。<br />
　　期门郎王允之。王敦堂弟。<br />
　　谢凤。<br />
　　典柄侯范明。<br />
　　周鲂。字子鱼，主察试。<br />
　　北帝执盖郎顾和。字君孝，晋吏部尚书。<br />
　　部鬼将军王庾。字世将，晋时荆州刺史。<br />
　　杀鬼地映日游。三鬼，北帝常使杀人，无姓名。<br />
　　西门郎十六人。未显。主天下房庙血食之鬼，亦应隶四明公。<br />
　　主非使者严白虎。吴时人，为孙策所杀。<br />
　　南弹方侯许副，领威南兵千人。已度九宫，未委谁代。<br />
　　主南门钥司马留赞。长山人，为吴将。<br />
　　北弹方侯鲍勋，领威北兵千人。字叔业，魏中丞。<br />
　　主北门钥司马韦遵。吴时众孙备门，主收执，如世羽林监。<br />
　　西河侯陶侃。字士行，亦领兵数千。<br />
　　长史。先用徐宁，被弹，今用蔡谟，字道明，晋司徒。<br />
　　庐山侯魏钊。会稽人也。<br />
　　南山伯蒋济。字子通，魏太尉。<br />
　　此三任各有封掌。<br />
　　泰山君荀顗。字景倩。<br />
　　将军顾众。字长始，晋丹阳尹，仆射。<br />
　　长史桓范。字元则。<br />
　　司马曹洪。魏武帝操弟，字子廉。又云先用贾谊，前汉人。<br />
　　卢龙公曹仁。字子孝，魏武帝弟，位大将军。<br />
　　长史司马。未显。<br />
　　南巴侯何曾。字颖孝，魏司徒。<br />
　　东越大将军刘陶。字子寄，后魏人。<br />
　　右号为四镇，各领鬼兵万人，各有长马，复有小镇数百，各领鬼兵数千人。<br />
　　楚严公。即楚庄王熊斋<br />
　　赵简子。此二人先未有职，今方受任。<br />
　　项梁成。作酆都宫颂者。<br />
　　杜琼。蜀人。<br />
　　马融。<br />
　　刘庆孙。与贾谊争名誉。<br />
　　王逸少。<br />
　　邓攸。此六人位未显。<br />
　　右鬼官，见有七十五职，名显者凡一百一十九人。<br />
　　竟<br />
　　#1本篇应为洞真上清部经书。《正统道藏》题作洞玄灵宝，有误。<br />
　　<br />

                    </div></div><hr><script charset='utf-8' src='../../js/footer.js'></script></body></html>