<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法三十六水法' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>三十六水法</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，约出朴魏晋南北朝。一卷。底本出处：《正统道藏》洞神部众街类。<br />
　　<br />
　　矾石水<br />
　　取矾石一斤，无胆而马齿者，纳青竹筒中，薄削筒表，以硝石四两，覆荐上下，深固其口，纳华池中，三十日成水。以华池和涂铁，铁即如铜，取白治铁精，内中成水。<br />
　　又法<br />
　　取矾石三斤，置生竹筒中，薄削其表，以细绵缠筒口，埋之湿地，四五日成水。<br />
　　又法<br />
　　先以淳醋浸矾石浥浥，乃盛之，用硝石二两，漆固口，埋地中深三尺，十五日成水。<br />
　　雄黄水<br />
　　取雄黄一斤，纳生竹筒中，硝石四两，漆固口如上，纳华池中，三十日成水。<br />
　　又法<br />
　　用硝石二两，以庞瓶瓶盛苦酒，纳筒中，密盖，埋中庭，入土三尺，二十日成水，其味甘美，色黄浊也。<br />
　　雌黄水<br />
　　取雌黄一斤，纳生竹筒中，加硝石四两，漆固口如上，纳华池中，三十日成水。<br />
　　又法<br />
　　加矾石、硝石各二两，以庞瓶瓶盛，埋地中，二十日成水，其味甘色黄。<br />
　　丹砂水<br />
　　以丹砂一斤，纳生竹筒中，加石胆二两，硝石四两，漆固口如上，纳华池中，三十日成水。<br />
　　又法<br />
　　石胆、硝石各二两，庞瓶瓶盛，埋如上，三十日成水，味苦色赤。<br />
　　曾青水<br />
　　取曾青一斤，纳生竹筒中，加硝石四两，汞二两，漆固口如上，纳华池中，三十日成水。<br />
　　又法<br />
　　用硝石二两，饭瓶瓶盛，埋如上，三十日成水。<br />
　　白青水<br />
　　取白青一斤，兔血一合，并安竹筒中，纳苦酒中，五十日成水。<br />
　　又法<br />
　　加硝石二两，庞瓶瓶盛，埋如上法，三十日成水，其味酸而色青。<br />
　　矾石水<br />
　　取矾石一斤，丹砂二斤，硝石一斤，纳竹筒中，漆固口如上，纳华池中，百日成水。<br />
　　又法<br />
　　以云英水搔令浥浥，加硝石二两，以庞瓶瓶盛，埋如上，三十日成水，味辛苦，其色青黑。<br />
　　磁石水<br />
　　取磁石一斤，雄黄一两，石胆一两，合梼纳竹筒中，漆固口如上，纳华池中，三十日成水。<br />
　　硫黄水<br />
　　取硫黄一斤，八月桑上露一升，硝石二两，纳竹筒中，漆固口如上，纳华池中，三十日成水。<br />
　　又法<br />
　　先以淳醋搔硫黄，搜令浥浥，纳竹筒中，加硝石二两，如上法，埋地中，十五日成水，名曰包天之拘。<br />
　　硝石水<br />
　　取硝石梼筛，盐渍浥浥，纳竹筒中，密固口埋地中四尺四寸，五日成水。<br />
　　又法<br />
　　硝石三斤，纳生竹筒中，薄削竹，缠约口，埋湿地四尺，五日成水。<br />
　　又法<br />
　　治硝石以土龙血搔之，令浥浥，纳竹筒中，漆固口，埋地中三尺，十五日成水，味苦，名阳洵。<br />
　　白石英水<br />
　　取白石英一斤，鹤子血一升，硝石四两，合纳筒中，漆固口，纳华池中，三十日成水。<br />
　　紫石英水<br />
　　取紫石英一斤，纳竹个中，加硝石四两，漆固口，如上法，纳华池中，四十<br />
　　日成水。<br />
　　赤石脂水<br />
　　取赤石脂一斤，乌犬血一升，和之。加硝石四两，纳筒中，漆固口，如上法，纳华池中，三十日成水。<br />
　　玄石脂水<br />
　　取玄石脂一斤，硝石四两，合纳筒中，漆固口如上，埋入地五尺，三十日成水。<br />
　　绿石英水<br />
　　取绿石英一斤，曾青一两，丹砂二两，合纳竹筒中，纳华池中，百日成水。<br />
　　石桂英水<br />
　　取石桂英一斤，生姜汁一升，合纳竹筒中，讫纳华池中，十日成水。<br />
　　石硫丹水<br />
　　取石硫丹一斤，磁石一斤，合铸，纳竹筒中，埋之，十日十夜成水。<br />
　　紫贺石水<br />
　　以紫贺石一斤，麻汁一升，合搔纳铜器中，十日成水。<br />
　　华石水<br />
　　取华石一斤，丹砂二两，合纳竹筒中，埋入地一丈，十日成水。<br />
　　寒水石水<br />
　　以寒水石一斤，石胆一两，合纳竹筒中煮之，一日成水也。<br />
　　凝水石水<br />
　　以凝水石一斤，青亮血一合，梼纳竹筒中，埋湿地入三尺，十日成水。<br />
　　玲石水<br />
　　以玲石一斤，伏翼矢一升，合梼纳竹筒中，埋之，百日成水。<br />
　　滑石水<br />
　　以滑石一斤，云母一升，戎盐一升，合纳竹筒中，埋之，十日成水。<br />
　　黄耳石水<br />
　　以黄耳石一斤，八月百草上露一升，合纳竹筒中，渍苦酒中，百日成水。<br />
　　九子石水<br />
　　以九子石一斤，楼汁一升，合梼纳铜器中，停之，十日成水。<br />
　　理石水<br />
　　以理石一斤，竹沥一升，合纳竹筒中，漆固口，埋入地五尺，三十日成水。<br />
　　又法<br />
　　治理石，以淳醋搔令浥浥，土金盛炭火，熬三日而赤，治之纳竹筒中，率一斤，加硝石二两，漆固口，埋地中深三尺，二十日成水。<br />
　　石脑水<br />
　　石脑一斤，硫黄一斤，合梼纳竹筒中，埋之，十日成水。<br />
　　云母水<br />
　　取熟授云母粉一斤，盥水二两，石水一两，搅搔令浥浥，纳竹筒中，入地五尺，二十日成水。<br />
　　又法<br />
　　治云母粉，以桂水、戎盥、水分等搔令浥浥，纳竹筒中，率加硝石二两，漆固口，如上法，埋地中深三尺，并空井元水者盖之，二十五日成水。盛以铜器，置湿地，名曰云英液，以凝化石九英。<br />
　　黄金水<br />
　　以金一斤，绿矾二斤，纳生竹筒中，漆固口，纳华池中，五十日成水。<br />
　　白银水<br />
　　以白银一斤，麦酱清二升，淳酒二升，赤黍牡刻酒一升，合纳竹筒中，漆固口，如法纳华池中，三十日成水。<br />
　　铅锡水<br />
　　削铅二斤，相和硝石四两，合纳筒中，漆固口，如法纳华池中，百日成水。<br />
　　玉粉水<br />
　　玉粉一斤，芍药灰一升，白犬血一升，脐蟾十枚，梼绞取汁合梼，纳竹筒中，漆固口，如法纳华池中，三十日成水．<br />
　　又法<br />
　　取白玉如堵肪者，以蟾蛉汁涂之，即消润如饵，即粉解治之，以棠梨实屑粉蟾蛛，一日一夜化为水。<br />
　　取土龙汁，和云母水，以搔玉粉令浥浥，铜跳盛之，一宿化成水，名日玉浆。<br />
　　漆水<br />
　　漆一升，大宿蟹十八枚，覆之，五十日成水。<br />
　　又水<br />
　　取淳漆一斤，置铜器中，以大宿蟹十八枚，纳漆中，一宿化成水。复以云母粉一斤，纳漆中，一宿化成水。复取白玉屑粉三斤，纳漆中，三日化成水。名日神浆。以药汁即彻视神明，光于四海，元所不通。<br />
　　桂水<br />
　　粉桂一斤，葱涕三升，合纳竹筒中，蒸之，三日三夜成水。<br />
　　又法<br />
　　治桂屑，以白葱汁搔浥浥，复以山中露水，若雨雪及千里流水皆可，以搔云母桂令温，置生竹筒中，率一斤加硝石二两，塞饭中，蒸之，三日三夜即化为水，名日木石得。<br />
　　盐水法<br />
　　治下筛盐，以水搔之令浥浥，薄削筒令盛之，重密塞其口，埋入地四尺四寸，以水湿其上，四日成水。<br />
　　右，古本省要，易可遵用，而诸石中亦有非世所识，丹药不尽须之者。其朱点头十五种，是后荐之限。石名既同，所以合此也。<br />
　　石胆水<br />
　　治石胆一斤，搔以淳醋浥浥，纳竹筒中，硝石二两覆荐之，漆固其口，以饭瓶瓶盛醋，纳竹筒於中，埋入地深三尺，十五日成水，名日云梁石洵。<br />
　　铜青水<br />
　　治铜青，搔以五洵水，没令浥浥，纳竹筒中，一斤加硝石二两，漆固口，埋之如上法，十五日成水，取蒸消之，名华龙汐，状若青碧，一名云英洵。<br />
　　戎盐水<br />
　　治戎盐一斤，搔以土龙汁泛浥，纳竹筒中，一斤加硝石三两，漆固口，埋地中探三尺，十五日成水。<br />
　　卤咸水<br />
　　治卤咸，搔以淳酒令浥浥，纳铁器中，炭火上熬之，三日三夜赤出，治之。纳竹筒中，一斤加硝石二两，漆固口，埋地中入三尺，十五日成水，名日金溜液。<br />
　　铁华水<br />
　　取铁华，治之以云英盐水，搔令浥浥，纳竹筒中，一斤加硝石二两，漆固口，纳献瓶瓶醋中，埋入地三尺，四十五日成水，名日玄灵金慈汐水，可以仙。<br />
　　铅釭水<br />
　　以五勺辈霜雪，以合金翁华粉，搔以云英盐水，令浥浥，纳竹筒中，一斤硝石二两，漆固口，置庞瓶瓶醋中，埋入地三尺，以马通火塭之，三十日成水。<br />
　　釭水<br />
　　治积雪，搔以黄轻水银，令浥浥，率一斤釭粉，用水银三两，纳竹筒中，漆固口，置献瓶瓶醋中，埋入地三尺，马通火媪，三十日成水，名日流静。深邃处按此方合，万元不成也。<br />
　　高起日：当先投渍酒五石，於所止流水之中，若地无流水，当作井。如上投酒於井中，以镇地气，令学者皆饮食此水也，发火赢火也。顿火之者，令糠火至际一寸也－。传授神经，皆约斋盟，用金鱼一两，玉龙银锻，以代剪发欢血之誓。今世无此物，又不可虚涉乖仪令。谨抚青布四十尺，以准金鱼之信。帛绢四十尺，以承银环玉龙之约。并奉有经之师，师当将散施山柄之客，不得自割以为身用。所以明天约也，永无私矣。违盟则四极有法也。作丹忌日<br />
　　春戊辰，夏丁巳、戊申、己巳、丑未辰，秋戊戌、己亥、辛亥、庚子，冬戊寅、己卯、癸酉、未戌。及壬丙、戊丁、亥土、戊癸、辛巳、日建、日杀、反支、元季、孟仲、季月、收闭、晦朔、上朔、八魁、往亡、留后日，皆凶，作药不成矣。作六一泥，亦须择日，即吉。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>