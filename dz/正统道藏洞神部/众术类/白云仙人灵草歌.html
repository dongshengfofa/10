<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法白云仙人灵草歌' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>白云仙人灵草歌</center></div><div class='fo'><center>经文出处:来自殆知阁</center><br/><br>
                        <br />
　　经名：经名：。未署撰人。一卷。底本出处：《 正统道藏》 洞神部众术类。<br />
　　<br />
　　序文缺<br />
　　达道草紫花，青茎叶。<br />
　　结汞事如何，莫抛灵草歌。只知赤勤好，偏用达道多。<br />
　　此草独体，成砂子。<br />
　　白禄草色青。<br />
　　海宝草花红，茎萼叶并青。<br />
　　十年学仙术，灵草少知音。白禄堪为柜，海宝善软金。生在沙岗上，常得道家钦。朱内抽真汞，花红根自深。<br />
　　此二草皆能软五金。<br />
　　紫枝草浅黑花，茎萼叶并青。<br />
　　此草有不稀，出土并三枝。朱砂见宝白，煮汞自然痴。<br />
　　合穗草分心，花红浅紫，药茎叶青。<br />
　　天降神柜草，无过访合穗。烧药实堪夸，不与凡草揆。众草经霜软，此草不憔悴。寒暑不相侵，烧药添智慧。<br />
　　此草能柜大药。<br />
　　望仙草红花，绿叶。<br />
　　春生草铺烟，未上摘望仙，伏朱砂作汁，结汞汞便乾。<br />
　　金莲草红花，绿叶。<br />
　　烧丹偏教玄，但采草金莲。堪为柜，遇凡不须言。<br />
　　玉液草花红，叶绿。<br />
　　玉液草能红，大药与相通。草砂子，见宝有殊功。<br />
　　大秘草花红，叶绿。<br />
　　大道须怀志，此草深要记。四神偏能伏，兼烧大二气<br />
　　金风草<br />
　　子黑根白花叶青，仙家惜似掌中珍真汞煮作硬砂子，白体成庚重不轻<br />
　　仙人钦草<br />
　　此草花红叶绿，有角子，生於大林之内，味甘，偏伏白硫黄。<br />
　　宝剑草<br />
　　此草并生三茎，花黄子黑，生於沙地上，味苦，汁白，偏伏独体朱砂作汁，拒火。<br />
　　林泉草<br />
　　此草有如萱草，生於大林之间，花红，叶绿，味甘，能伏独体雄黄。<br />
　　地榆草色青。<br />
　　生在荒地之傍，味涩，能伏硇砂，煮石服之，少病身轻。<br />
　　金线草<br />
　　此草生在山涧之畔，花黄，叶青，味辛，应是诸般砂子，以花叶裹之，便拒大火矣。<br />
　　地宝草细叶直茎，并暗绿色。<br />
　　此草生於水次之中，叶细，味苦偏伏雄砂，作汁拒火，如琥珀色。<br />
　　大通草<br />
　　此草花红，叶青，子黑，味甘，生在河次之傍，以自然汁，结作砂子。<br />
　　大通花红，叶似青，子黑，根白，味不辛，一生长养河次畔，独体，结成砂子真。<br />
　　天降草<br />
　　此草生黄沙地内，花青，叶绿，子红，味辛，伏四神丹。<br />
　　此秘要隐八般草，并堪结砂子也。<br />
　　芝草延年寿，五凤结成珍。六龙堪为柜，七宝善养庚。玉柱能香美，青泉苦味辛。万通偏煮汞，天降立制成。<br />
　　惹罗衣草<br />
　　此草生於林畔，味辛，能伏粉霜，拒大火，作汁出群，叶绿，顺五枝，见宝雄煮事相依，煮汞成珍，作砂子五金，<br />
　　偏道定相宜。<br />
　　大道草<br />
　　此草生於沙地之中，味甘，叶青，子白，一花结二子大，制砂子抽汞。<br />
　　大道名高以传声，阴阳二气子双新。抽汞使来经数载，不知标在出灵真。<br />
　　秘曰：大道草叶细，一花结二子。抽汞自然新，水银见即死。<br />
　　长生草<br />
　　此草生在水次，味甘，子红，大伏砒。<br />
　　此草功能世所稀，不遇真本少人知。仙家异呼长生草，偏解常烧伏火砒。<br />
　　白鹤草<br />
　　此草生在大林之中，味苦，叶青，独结砂子。<br />
　　白鹤偏有功，叶青花自红。伏真汞，长生在林中。<br />
　　磨罗草青茎，绿叶。<br />
　　紫花白汁多，大道号磨罗。延年寿，伏药柜使多。<br />
　　五云草#1<br />
　　凤青草红花，绿叶。<br />
　　志道要超升，须访神草经。圣事常宜重，非人莫馒轻。恐折人问寿，看似掌中珍。欲知庚汞了，须采草凤青。<br />
　　显志草<br />
　　此草生居大林中，味甘，花黄，子黑，叶绿，以汁能煮真汞砂也。<br />
　　显志实堪夸，雪内放黄花。寒暑不相碍，独体草结砂。<br />
　　玉柱草碧花，青叶。<br />
　　此草研自然汁，和硫黄乾湿停匀，入於定州合子之中，以文火养赤，后大火锻一宿，成白硫黄，拒火作汁。<br />
　　明月草#2 <br />
　　水红草，红花，清也，赤梗。<br />
　　天生号水红，伏汞意不重。偏伏硇砂白，兼柜大雌雄。此草兼堪服食，大治水气之病。<br />
　　红焰草<br />
　　此草生於水中，花红，叶绿，味辛，应是草结砂子，及诸般石结砂子，并於红焰草中，皆柜十分无失。<br />
　　地蕉草花红，子黑，茎叶青。<br />
　　伏药偏清高，无过采地蕉。不但抽真汞，兼伏石中硝。<br />
　　地蕉。能伏硝石，抽汞。<br />
　　宝山草花红，叶绿。<br />
　　灵草号宝山，生居大林间。仙家偏秘借，价直万千钱。<br />
　　此草汁煮汞，便成硬砂子，亦柜见宝砂。<br />
　　小白禄草花红，茎萼叶并青。<br />
　　此草花红，叶绿，生高岗之上，味辛，每要伏人间飞走者，药腻粉，水银及食者之药，并皆烧无失也。<br />
　　小金线草花红，叶绿。<br />
　　灵草并光鲜，金线力最坚。便是稀砂子，叶裹自然乾。<br />
　　此草味辛，生於大林之内，能制大·药，应活汞砂，但将裹之入火，便成宝也。<br />
　　真珠草<br />
　　灵苗柜药好，无过真珠草。伏药定无忧，服食人不老。<br />
　　此草汁味甘，花黄，生於深林之中，遇者延年无病。<br />
　　金鸾草<br />
　　大道秘金鸾，仙家亦不传。堪作庚汞柜，采宝胜涌泉。<br />
　　此草生於河次之畔，黄花叶绿，能制柜庚汞，堪作涌泉柜。<br />
　　海石榴草花红，叶绿。<br />
　　采汞不知休，无过海石榴。不遇灵草本，将命边求！ <br />
　　此草味苦，结得子却甘，如是活汞，枯着草汁便枯，亦名枯汞草。<br />
　　红蓝草#3 <br />
　　聚珍草茎叶并绿。<br />
　　天降号聚珍，四季叶长青。凡人多不识，看似掌中金。服食添长命，生餐善治心。不是真仙本，世间少知音。<br />
　　此草生沙岗之上。，味甘，能烧众药无失<br />
　　海桃草<br />
　　灵枝号海桃，生服善治劳。不但添人寿，兼软汞与锚。<br />
　　此草生於大林之中，大治劳疾，花黄，叶绿。味苦，能软五金矣。<br />
　　金灯草<br />
　　此草味教辛，仙家唤金灯。生服能治病，一载自身轻。伏毗毗能白，结汞汞转新。不然济人命，兼取汞中庚。<br />
　　此草味辛，生於高坡之上，花紫，叶绿，抽汞伏庚。<br />
　　山青草<br />
　　仙草名山青，根株似黄精。人服发再黑，偏疗小儿惊。烧药堪为柜，秋夏叶长新。<br />
　　此草生於高林之内，味甘，花红叶青，兼柜硫黄。<br />
　　万通草<br />
　　大道依仙踪，方显有神功。三黄成真体，白虎是一宗。金丹求灵草，石柜卒难穷。欲知铅汞了，须采草万通。　　此草生於白沙之地，味涩，花青，叶绿，服之令人长寿无病，偏柜大药不失。<br />
　　白珠草黄花，绿叶。<br />
　　大道与仙同，须向草中功。金石能飞走，灵草自相通。但依真仙草，制向铅汞中。欲得金丹就，采取草山红。<br />
　　此草生於高岗之内，或於土山之上，花红，叶绿，味甘，人服之延命一千岁<br />
　　龙泉草<br />
　　万物萌芽在春前，只有龙泉出土先。见宝朱砂用叶裹，自然汁煮汞成乾。 <br />
　　此草生於深草之中，花青子黑，服之者令人身轻无病。<br />
　　宝峰草<br />
　　大道居郾市，访道莫西束。但求真铅汞，四事总相通。圣事依指教，不越大仙踪。欲知黄芽现，须采草宝峰。<br />
　　此草花红，叶绿，子黑，味辛，服食令人一生无病，身轻驻颜。兼柜大药，善取黄芽。<br />
　　金钱草<br />
　　了道与延年，无过访金钱。服食添人寿，乾汞兼驻颜。<br />
　　此草生於深草之内，服食令人无病，味甘，花黄，汁白，叶绿，独成砂子。<br />
　　仙娥草<br />
　　造化紫河车，不及草仙娥。<br />
　　飞流药，大道知也么。<br />
　　此草生於青沙之地，花黄，<br />
　　味甘，伏诸药无失。<br />
　　黄芽草<br />
　　花叶能青绿，根白色似金。黄芽<br />
　　生褊地，识者有几人。<br />
　　此草根善治牙疼。<br />
　　青金草黄花，绿叶。<br />
　　久闻有灵草，不过青金好。<br />
　　枝条嫩，服食人不老。<br />
　　此草生於水次，偏治恶疮。<br />
　　七星草<br />
　　此草生於名山之中，有人遇者，生<br />
　　服之可以不死延年矣。花青，叶红，味<br />
　　甘，兼制大药。<br />
　　山浆草<br />
　　山浆草味酸，花红，生於黄沙之<br />
　　地，偏治人间虐病，兼柜硫黄。<br />
　　银线草花红，子黑，茎叶青。<br />
　　此草生於名山之中，大治风疾之<br />
　　病，花红，子黑，味甘，能伏硇砂<br />
　　宜男草花红，叶青，枝萼并青。<br />
　　此草生於名山之中j，有人得见，便<br />
　　采服之，寿命五百岁。味甘，花红，子<br />
　　青，叶绿。<br />
　　金罗草花黄，枝叶青<br />
　　此草生於松树之下，花黄，味辛，<br />
　　遇者服之千年不死，兼制大药矣。<br />
　　杨桃草棘紫，草青。<br />
　　杨桃草白汁，生於棘针之上，能伏<br />
　　朱砂，大治恶疮。<br />
　　百金草花红，枝叶并青<br />
　　此草生与大林之内，花红，味甘，<br />
　　大伏真汞。<br />
　　秘曰：<br />
　　七十二草总有灵，各伏丹砂并通神。<br />
　　不是上方留下界，凡世俗流少听闻。<br />
　　竟<br />
　　＃１五云草：此题下图文并缺。<br />
　　＃２明月草：此题下图文并缺。<br />
　　＃３ 红蓝草：此题下图文并缺。<br />
　　<br />

                    </div></div><hr><script charset='utf-8' src='../../js/footer.js'></script></body></html>