<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法石药尔雅' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>石药尔雅</center></div><div class='fo'><center>经文出处:来自殆知阁</center><br/><br>
                        <br />
　　经名：。唐梅彪撰。一卷。底本出处：《正统道藏》洞神部众术类。<br />
　　序<br />
　　夫尔雅者，古人以训释难寻之所作也。每想此机捷妙无以加。故朝廷用之，兼经多历年代。余西蜀江源人也。少好道艺，性攻丹术，自弱至于知命，穷究经方，曾览数百家论功者，如同指掌，用药皆是隐名。就於隐名之中，又有多本。若不备见，犹画饼梦桃，遇其经方，与不遇无别。每噫嗟此事怅恨，无师由何意也。因见《参同契》云：未能悉究，当施直义，其理尽矣。经曰：吾欲结舌不言，恐畏获罪诛，写情於竹帛，恐泄天之符。故知圣贤至道，玄妙之法，不欲流俗，偶然之所闻解也。故委曲其事，令上士勤而习之，使下士弃而笑之，理昭然也。但恐后学同余苦心，今附六家之口诀，众石之异名，象《尔雅》词句，凡六篇，勒为一卷，令疑迷者寻之稍易，习业者诵之不难。兼诸丹所有别名。奇方异卫之号，有法可营造者，条列於前。无法难作之流，具名於后。时唐元和丙戌梅彪序。<br />
　　卷上<br />
　　梅彪集<br />
　　飞炼要诀<br />
　　释诸药隐名<br />
　　玄黄花：一名轻飞，一名铅飞，一名飞流，一名火丹，一名良飞，一名紫粉。<br />
　　铅黄华：一名黄丹，一名军门，一名金柳，一名铅华，一名华盖，一名龙汁，一名九光丹。<br />
　　锡精：一名黄精，一名玄黄，一名飞精，一名金公华，一名黄牙，一名伏丹，一名制丹，一名黄轻，一名黄舆，一名紫粉，一名黄华，一名黄龙，一名黄池，一名河车，一名太阴，一名金精，一名金公河车，一名素丹白豪，一名假公黄。<br />
　　铅精：一名金公，一名河车，一名水锡，一名太阴，一名素金，一名天玄飞雄，一名几公黄，一名立制太阴，一名虎男，一名黑虎，一名玄武，一名黄男，一名曰虎，一名黑金，一名青金。<br />
　　水银：一名汞，一名铅精，一名神胶，一名女，一名玄水，一名子明，一名流珠，一名玄珠，一名太阴流珠，一名白虎脑，一名长生子，一名玄水龙膏，一名阳明子，一名河上女，一名天生，一名玄女，一名青龙，一名神水，一名太阳，一名赤汞，一名沙汞。<br />
　　水银霜：一名金液，一名吴沙汞金，一名白虎脑，一名金银虎，一名赤帝体雪，越楚名水云银。<br />
　　丹砂：一名日精，一名真珠，一名仙砂，一名汞砂，一名赤帝，一名太阳，一名朱砂，一名朱鸟，一名降陵朱儿，一名绛宫朱儿，一名赤帝精，一名赤帝髓，一名朱雀。<br />
　　雄黄：一名朱雀筋，一名白陵，一名黄奴，一名男精，一名石黄，一名太旬首中石，一名天阳石，一名桑黄雄，一名丹山月魂，一名深黄期，一名帝男精，一名帝男血，一名迄利迦。<br />
　　雌黄：一名帝女血炼者，一名玄台月半炼者，一名黄龙血生，一名黄安炼者，一名赤厨柔。<br />
　　赤雌：炼者，一名帝女回，一名帝女署生，帝女血黄，安赤厨柔雌，已上炼者玄台丹半。<br />
　　石硫黄：一名黄英，一名烦硫，一名硫黄，一名石亭脂，一名九灵黄童，一名黄硵砂，一名山不住。<br />
　　硵砂：一名金贼，一名赤砂，一名狃砂，一名浓砂，一名白海精，一名狃砂黄，一名黄砂，一名赤狃砂。<br />
　　曾青：一名朴青，一名赤龙翘，一名青龙血，一名黄云英。<br />
　　空青：一名青要中女，一名青油羽，一名青神羽。<br />
　　磁石：一名玄石拾针，一名玄水石，一名处石。不拾针者，一名绿秋，一名伏石母，一名玄武石，一名帝流浆，一名席流浆。<br />
　　阳起石：中一名白石，一名五精全阳，一名五色芙蕖，一名五精金精，一名五精阴华。<br />
　　理石：一名立制石，与石胆同名。一名肥石，一名不灰木。<br />
　　胡桐律：一名胡桐泪，一名屈原苏。<br />
　　金牙：一名虎脱幽。<br />
　　石锺乳：一名公乳，一名卢布，一名殷孽，一名姜石，一名乳华，一名通石，一名乳，一名夏乳根，一名殷孽根，一名孔公孽，一名逆石，一名石华。<br />
　　胡粉：一名锡粉，一名铅粉，一名丹地黄，一名流丹，一名解锡。粗者一名鹊粉，一名流丹白豪，一名白膏。<br />
　　白玉：一名玉札，一名纯阳主，一名玄真赤玉，一名天妇，一名延妇。<br />
　　白青：一名鱼目青。<br />
　　绿青：一名碧青，一名毕石，一名扁青即。<br />
　　石绿：又名铜勒。<br />
　　石胆：一名黑石，一名暮石，一名铜勒，一名石液，一名立制石，一名檀摇持，一名制石液。<br />
　　云母：一名玄石，一名云华五色，一名云末赤，一名云英青，一名云液白，一名云沙青，一名磷石白，一名云胆黑，一名云起，一名泄涿，一名雄黑，一名雨华飞英，一名鸿光，一名石银，一名明石，一名云梁石，一名浮云滓。<br />
　　消石：一名北帝玄珠，一名昆诗梁，一名河东野，一名化金石，一名化金石生，一名水石。<br />
　　朴消：一名东野，州名罩丹，一名海末。<br />
　　白矾石：一名羽泽，一名黄石，又名黄老。<br />
　　鸡矢矾：一名玄武骨，一名赤龙翘，一名寻不见石赤者。<br />
　　滑石：一名石液，一名共石，一名脆石，一名番石，一名雷河督子，一名今石，一名留石。<br />
　　紫石英：一名紫陵文质。<br />
　　白石脂：一名白素飞龙。<br />
　　白石英：一名素玉女，一名白素飞龙，一名银华，一名水精，一名官中玉女五色。<br />
　　青石脂：一名五色赤石味，一名黑石脂，一名黑石。<br />
　　太一禹余粮：一名石脑，一名余粮，一名天师食，一名山中盈脂，一名石饴饼。<br />
　　鸡矢礜石：一名青乌，一名齿礜，一名五色山脂。<br />
　　握雪礜石：一名化公石，持生礜石，一名鼠生母。<br />
　　太阴玄精：一名监精，一名玄明龙膏，匀汞同名。<br />
　　太阳玄精：一名无主。<br />
　　凝水石：一名水石，一名寒水石，一名凌水石，一名冰石。<br />
　　礜礜石：一名白虎，一名白龙，一名制石，一名秋石，一名日礜，一名固羊，一名太石，一名仓盐石膏，一名细石。<br />
　　长石：一名方石，一名土石，一名直石。<br />
　　青琅玕：一名石味，一名青珠，一名白碧珠。<br />
　　方解石：一名黄石。<br />
　　石黛：一名碧城飞华，一名青帝流石，一名碧陵文侯，一名青帝流池，一名帝流青。<br />
　　牡蛎：一名四海分居，一名石云慈。<br />
　　金：一名庚辛，一名天真，一名黄金，一名东南阳日，一名男石上火。<br />
　　银：一名山凝，一名白银，一名女石下水，一名西北堕月。<br />
　　石：一名黄石。<br />
　　熟铜：一名丹阳，一名赤铜。<br />
　　铅白：一名丹地黄，一名金公，一名青金。<br />
　　白镴：一名昆仑毗。<br />
　　水精精：一名阴运，一名真珠，一名夜光明，一名蚌精，一名明合景。<br />
　　紫石英：一名西龙膏，一名浮余，一名上白丹戎盐，一名仙人左水，一名西戎上味，一名西戎淳味，一名石盐，一名寒盐，一名冰石，一名光明盐，一名紫女，一名上味，一名石味，一名倒行神骨。<br />
　　代赭：一名血师，一名白善，一名白玉。<br />
　　卤咸：一名青牛落，一名石脾。<br />
　　大盐：一名石盐，一名印盐，一名海印末盐，一名帝味，一名食盐，一名味盐。<br />
　　石盐：一名石味。<br />
　　黑盐：一名黑帝味。一名玄武味，一名玄武脑，一名北帝髓，一名北帝根。<br />
　　赤盐：一名赤帝味。<br />
　　白盐：一名白帝味。<br />
　　青盐：一名青帝味。<br />
　　右四盐，并合药造作诸物，名圣无知。<br />
　　乌头：一名黄乌首。<br />
　　附子：一名乌烟，一名香附子，一名乌头子。<br />
　　郁金：一名五帝足，一名黄郁，一名乌头。<br />
　　五牙者，谷、粟、豆、黍、大麦等牙是也。又一本云：粟、黍、荞、豆、麦也。<br />
　　桑汁：一名帝女液，一名鹄头血。<br />
　　葱涕：一名空亭液。<br />
　　覆盆子：一名缺盆，一名龙膏，一名云水，一名白马汁，一名秋胶，一名义物锡。<br />
　　西龙膏：一名黄龙膏，一名黄泽，一名五谷孽，一名童儿禾。<br />
　　桑树上露：一名上清。<br />
　　白露汁：一名白云滋。<br />
　　蚯蚓屎：一名龙通粉，一名蚓场土，一名地龙粉，一名寒献玉，一名土龙屎。<br />
　　白茅：一名白羽草。<br />
　　桑木：一名蚕命食。<br />
　　苏膏：一名三变柔，一名三变泽生，一名谷釜生。<br />
　　白项蚯蚓汁：一名玄龙地强汁，一名土龙膏，一名土龙血。<br />
　　白强蚕：一名蚁强子，一名白苟。<br />
　　白狗胆：一名瓠汁，一名阴龙瓠汁，一名阴色白狗粪，一名龙膏。<br />
　　狗尿：一名阴龙汁。<br />
　　白狗耳上血：一名白龙柒，一名阴龙膏瓠汁．<br />
　　黑狗粪汁：一各黑龙，一名阴龙膏。<br />
　　黑狗血：一名阴龙汁。<br />
　　牛乳汁：一名蠢蠕浆，一名首男乳。<br />
　　牛胆：一名阴兽当门。<br />
　　黄牛粪汁：一名阴兽精汁。<br />
　　水牛脂：一名乌衣脂，一名黑帝乌脂，一名乌帝肌。<br />
　　羊脂：一名味物脂。<br />
　　猪顶上脂：一名负革脂，一名黑龙脂，一名黑帝孙肌，一名玄生脂。<br />
　　猪脂：一名阴龙膏。<br />
　　大虫睛：一名山君目，一名王母女爪。<br />
　　母猪足猴孙头：一名封君，一名二斤石脑。<br />
　　鹳鹊血：一名阴乌汁。<br />
　　雨水汁：一名灵光液。<br />
　　野鹊脑：一名飞骏马。<br />
　　鲤鱼眼睛：一名水人目。<br />
　　马粪：一名马通，一名灵薪。<br />
　　猬脂：一名猛虎脂。<br />
　　萤火虫：一名后宫游女，一名夜游好女儿。<br />
　　蜂子：一名飞军，一名飞粽。<br />
　　蜂：一名罗叉。<br />
　　蜜：一名百卉花醴，一名众口华芝。<br />
　　苇麻火：一名虚消薪。<br />
　　鳔胶：一名麒鳞竭，一名天筋缝鳔。<br />
　　暇皮：一名龙子单衣。<br />
　　蛇脱皮：一名龙子衣，一名脱皮，一名蛇符弓皮。<br />
　　墙上草：一名土马骏。<br />
　　揪木耳：一名金酒芝，一名金商芝。<br />
　　章陆根：一名芬华，一名六甲父母。<br />
　　桃胶：一名薛侧胶。<br />
　　竹根：一名恒生骨。<br />
　　松根：一名千岁老翁脑。<br />
　　□根：一名太阴玉足。<br />
　　石苔衣：一名长生石。<br />
　　松脂：一名丹光之母，一名木公脂，一名丹光母，一名波罗脂。<br />
　　牡丹：一名儿长生。<br />
　　青牛苔者：一名咸。<br />
　　西兽衣者：一名驼毛。<br />
　　石灰：一名五味，一名白灰，一名味灰，一名恶灰，一名希灰，一名染灰，一名散灰。<br />
　　甘土：一名白单，一名白墡，一名丹道，一名土精。<br />
　　黄土：一名黄牛母。<br />
　　赤土：一名赭垩。<br />
　　黄鹦头：一名黄乌首。<br />
　　苋根：一名地筋。<br />
　　鼎：一名天器，一名登瓦，一名阴华明盖，一名赤色门。<br />
　　铁釜：一名金匮，一名登日，一名地下釜。<br />
　　土釜：一名天器，一名神室，一名赤门，一名神釜，一名非赤坚，一名土鼎。<br />
　　阴华羽盖：一名釜盖，一名登瓦。<br />
　　阳曹萼：一名釜底。<br />
　　越灶：一名风炉。<br />
　　酢：一名左味，一名玄池，一名华池，一名玄明，一名玄水，一名弱水，一名神水，一名苦酒，一名青龙味，一名西海父母，一名醋，一名酰。<br />
　　铜青：一名黄龙汋。<br />
　　五茄皮：一名牙石。<br />
　　地榆：一名豚榆系。<br />
　　蜂：一名蜂精。<br />
　　砌黄：一名黄龙华，一名赤帝华精。<br />
　　井华水：一名五水，一名露霜，一名雪雨。<br />
　　铅丹：一名黄龙肝。<br />
　　烛烬：一名夜光骨。<br />
　　桑寄生：一名木精。<br />
　　地黄：一名土精。<br />
　　黄精：一名重楼，一名兔竹，一名豹格，一名救穷。<br />
　　茯苓：一名天精。<br />
　　天门冬：一名大当门根。<br />
　　蜂子蜜：一名白葩。<br />
　　泽泻：一名万岁。<br />
　　未嫁女子月水：一名童女月。<br />
　　小儿尿：一名水精仙人水。<br />
　　水泡沫：一名海潮沬。<br />
　　五茄地榆灰：一名紫灰。<br />
　　肉徒蓉：一名地精。<br />
　　死人血：一名文龙血。<br />
　　杏人：一名木落子。<br />
　　白昌：一名地心。<br />
　　持子屎：一名摩几。<br />
　　乌头没：一名黄附琴。<br />
　　人粪汁：一名玄精。<br />
　　紫铆：一名尚曰丹。<br />
　　千寻子：一名大调汁。<br />
　　牡荆子：一名梦子。<br />
　　蝙蝠：一名伏翼。<br />
　　青鈇：生崔南形女蜱也。<br />
　　更有子东灰，紫亭脂，此是大丹之事。<br />
　　至药，元君不许妄传，为盟誓重，此不敢载矣。<br />
　　卷上竟<br />
　　卷下<br />
　　载诸有法可营造丹名<br />
　　太一金丹，太一玉粉丹，太一金膏丹，太一小还丹，还魂驻魄丹，召魂丹，太．一玉液丹，华阳玉浆丹，华浆太一龙胎丹，太一三史丹，光明丽日丹，热紫粉丹，黄丹，小神丹，安期先生丹，太一足火丹，真人蒸成丹，硫黄液丹，裴君辟祭丹，无忌丹，主君鸡子丹，东方朔银丹，石汤赤乌丹，冷紫粉丹，太一小玉粉丹，太一小金英丹，韩众漆丹，雄黄紫油丹，刘君凤驻年丹，五岳真人小还丹，紫游丹，太一赤车使者八神精起死人仙丹，太一一味硵砂丹，太一八景四紫浆五珠绛生丹，四神丹，艮雪丹，八石丹，八神丹，流黄丹，龙珠丹，龙虎丹，龙雀丹，五灵丹，紫盖丹，三奇丹，朝霞丹，肘后丹，凌霄丹，羡门丹，日成丹，谷汁丹，七变丹，太黄丹，葂血丹，日丹，酒丹，枣丹，蜜丹，乳丹，椒丹，太一琅玕丹，杏金丹，紫金小还丹，石脑丹，赤石脂丹。红槿丹，紫霞丹，石胆丹，紫盖丹。<br />
　　释诸丹中有别名异号<br />
　　召魂丹：1 名返魂丹，一名更生丹，一名皈命丹，一名金生丹。<br />
　　无忌丹：一名坚骨丹，一名无畏丹，一名凝神丹。<br />
　　紫游丹：一名步虚丹，一名举轻丹，一名到景丹，一名华景丹，一名凌虚丹。<br />
　　四神丹：一名太一神丹，一名神变丹，一名神液丹。<br />

                    <br>
                        　　艮雪丹：一名水银霜丹，一名流珠白雪丹，一名飞仙英丹，一名流珠素霜丹，一名玄珠绛雪丹，一名太阳红粉丹，一名朝霞散彩丹，一名夕月流光丹，一名倾相珠丹，一名疑积雪丹。<br />
　　五岳真人小还丹：一名金精丹，一名仙萼丹，一名救世丹。<br />
　　太一小还丹：一名太清丹，一名朝景丹，一名凝霞丹，一名落耀丹，一名绛雪丹。<br />
　　太一硫黄丹：一名太阳玉粉丹。<br />
　　八石丹：一名丽日丹，一名度死丹，一名济世丹。<br />
　　龙珠丹：一名曳虹丹，一名垂露丹，一名金光丹，一名吐耀丹。<br />
　　还魂驻魄丹：一名驻颜丹，一名朱雀丹，一名定神丹，一名延龄丹。<br />
　　八神丹：一名昭日丹，一名流霞丹，一名八精丹，一名神光丹。<br />
　　华阳玉浆丹：一名阳元丹，一名玉髓丹，一名灵寿丹。<br />
　　太一赤车使者八神精起死人丹：一名还神丹，一名回命丹。一名通灵丹，一名再生丹。<br />
　　太一小玉粉丹：一名素绍丹，一名玄鹤丹，一名飞雪丹。<br />
　　太一小金英丹：一名阳明丹，一名玄珠丹，一名日精丹。<br />
　　太一金液华丹：一名金华丹，一名天真丹，一名金仙丹，一名蹑云丹。<br />
　　太一一味雄黄丹：一名赤流珠丹，一名素耀丹，一名赤耀丹，一名红紫相间丹。<br />
　　太一八景四紫游玉珠生神丹：一名黄老丹，一名虚无丹，一名含浆丹，一名散华丹。<br />
　　太和龙胎丹：一名持节丹。一名捧香丹，一名献寿丹。<br />
　　太一三使丹：一名捧香丹，一名持节丹，一名奔云丹，一名控鹤丹，一名本命丹。<br />
　　五灵丹：一名升霞丹，一名凌霄丹，一名灵华丹，一名太一使者丹。<br />
　　五石丹：一名五星丹，一名五精丹，一名五彩丹，一名五帝丹，一名五岳丹，一名五霞丹，一名八仙丹。五石者，空青东，朱砂南，白喾西，磁石北，雄黄中。<br />
　　太一一味硵砂丹：一名飞翼丹，一名灵粉丹，一名素砂丹，一名定神丹，一名凝华丹。<br />
　　叙诸经传歌诀名目<br />
　　《太清经》，《玉鸟经》，《九霄君经》，《广成君经》，《狐子刚子粉图经》，《抱朴子金丹经》，《真人天玄录面上经》，《狐刚子河车经》，《陵阳子经》，《黄仙子经》，《稷丘子经》，《青林子诀》，《泉石子论》，《九元子诀》，《青霞子诀》，《黄帝纂要经》，《玄女录图中经》，《茅君金藏经》，《茅君丹阳经》，《桐柱经》，《黄老金公经》，《元君经》，《云宫玉华经》，《四海神水记》，《八公枕中记》，《金碧潜通火记》，《玄女五符记》，《金石灵台记》，《石壁记》，《洪宝记》，《天台石室记》，《召河伯记》，《谒上皇日月记》，《紫房虎书记》，《山岳流倾记》，《流金火铃记》，《落羽建青记》，《阴长生守炉记》，《回老返婴记》，《猛将朱兵记》，《七返灵砂歌》，《八仙歌》，《中还歌》，《三白歌》，《参同契》，《魏君诀》，《参同指归》，《太清诀》，《卫灵诀》，《九奇诀》，《传道诀》，《龙雀隐诀》，《登真隐诀》，《涂山诀》，《守真全生诀》，《句留诀》，《金灵诀》，《五盐诀》，《金楼先生诀》，《角里先生诀》，《鼓下锡黄诀》，《东林集》，《琳房集》，《丹琼集》，《八纪集》，《契道秘录》，《隋唐秘录》，《白子高玄图录》，《太清丹论》，《混成论》，《胡王冷葛论》，《金石论》，《婆落魔地神伏火论》，《五明论》，《太清太镜》，《司马炼师精义论》，《纪仙玄镜》，《中还经》，《杏金经》，《青龙地经》，《龙虎丹经》，《丹家病源》，《六甲玉女诀》，《行厨金盘玉撰诀》，《黄宁诀》，《李少君诀》，《西蜀樊德先生伏火诀》，《太原胡列山人诀》，《吉章经》，《东都陈少府诀》，《王倪伏火丹砂传》，《孙思邈经》，《扬罗开伏火丹砂传》，《麻姑八石传》，《苏游经》，《清源经》，《太山孙杓赤龙金虎歌》，《中还丹论》。<br />
　　显诸经记中所造药物名目<br />
　　造紫河车为转宁王金苟子法，黄举伏火法，五石蒲枢法，安静虚无法，造药归色法，令飞法，令飞者伏法，令飞者飞法，玄女如意解五尸法，造通明金虎符法，造通明九流符法，造朱雀符法，造通明青龙符法，造通明玄武符法，造黄龙表符法，造金经符法，造石精法，造乘龙符法，造五色盐法，造五石铜法，造三精六液法，造五色铅金法，造三十六水法，造行厨招远法，炼雄黄法，造水法，炼五矾法，太一禹余粮法，炼锺乳法，炼紫石法，服玉法，铅华法，消玉法，玉丸法，玉浆法，柔玉法，伏米法，伏金法，造金液华池法，造牡荆酒化药法，造朱砂酒法，造理石酒法，造金粉法，造银粉法，造铜粉法，造铁粉法，造金膏法，造银膏法，水银膏法，造柔赤期法，柔黄雌法，造白河车法，赤河车法，单青河车法，造黄华法，硭硝河车法，石亭脂河车法，东野河车法，镴河车法，紫河车法，造铜青法，五盐法，雄雪法，雌雪法，玄女五符法，玄女白雪飞符法，造铅白法，玄女神丹九转法，造飞霜赤雪法，造玄黄法，作犊食法，造石灰煎法，造玄珠法，涓子菊华九变法，元子神铁法，作水华法，土龙汋法，伏雄黄法，伏雌黄法，炼喾石法，伏空青法，造银玄珠法，造铅拒火法，造空亭液法，柔烁法，拒镴法，液蜡法，造铅华法，作灰柸法，作水柸法，造炼雌法，造炮矾法，造黄砖法，造喾华池法，九转铅精法，造大黄牙法，青丹牙法，漏鼎牙法，秋石牙法，苞里流帝浆牙法，搅柳牙法，淣铅法，缩贺法，造乌铅法，造黑铜法，液银法，造铅粉法，石粉法，小还丹牙法，造黑牙法，水炼雪母粉法。<br />
　　右件经方，世上并有文本，或可以资经贷利，或可以养性全生。但遇一方，并可营造。若遍留意，其途实繁。然此众之中，唯道有优劣，但随闲器之所入，而各寻其所好也。故水不可以乘骏驳，陆不可以驾轻舟，稻粱菹肉，终同於饱，麻纻纨，终同於暖。饱暖虽一，而精粗有殊。逐甘利者，即重小丹如金。好延生者，敬太丹似宝。金宝之利，各齐其分，故具载於前矣。<br />
　　论诸大仙丹有名无法者<br />
　　黄帝九鼎丹，大仙升霞丹，紫青仙童丹，太和龙胎丹，张真人灵飞丹，太一八景丹，马明生白日升天丹，金液华丹，茅君白灵丹，白云赤雪丹，绛陵垂壁丹，七精辟恶丹，三昧消灾丹，九光神景丹，流霞鲜翠丹，舍晖吐耀丹，太清五色丹，北帝玄珠丹，神光散馥丹，凝霜积雪丹，奔星却月丹，堕月惊心丹，感灵降真丹，通神役使丹，九变丹，大还丹，九成丹，紫精丹。按《楚泽经》已上诸丹，并是往古得道者，出世仙丹。服之白日升天，身生羽翼，变化自在，坐有立无。药味方法，既非尘俗所知，莫得测其至要也。自非宿有仙骨，积代累功，梦中神受者，不可得其方法也。<br />
　　卷下竟<br />
　　<br />

                    </div></div><hr><script charset='utf-8' src='../../js/footer.js'></script></body></html>