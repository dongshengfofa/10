<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法稚川真人校证术' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>稚川真人校证术</center></div><div class='fo'><center>经文出处:来自殆知阁</center><br/><br>
                        <br />
　　经名：雅川真人校证术。撰人不详，约出於五代以徒。一卷。底本出处：《正统道藏》洞神部众术类。<br />
　　<br />
　　先天图 不录<br />
　　系系传授图川客杨么杨、旭周化写毫隐名无传燕山孟先生无传<br />
　　先天论<br />
　　夫物禀先天之黑，位属庚辛，上应太白金星，是谓西王母，产出南方赤凤髓，是谓后天，号曰金铅，又日美金华，又曰铅白霜，又日金液。炼以万钧之火，终不能使之枯。遇土则燥，圣功出焉。合母则成，胚胎生焉，骨肉生焉。此则定造化无中生有，金伐木荣，此其义也。四象备，中央为之主。三家聚，中宫为之宝。宝主之义，非造大丹之妙，而未易明。此淮南王炼秋石，以产无穷之宝。故上帝惜之，而又哀悯众生，万劫一传得之，得者非宿有仙骨，苟传非人，殃及九祖。玄科日：秘天道，泄大宝，罪所不赦。<br />
　　真诀云<br />
　　雄裹内含雌质，负阴却抱阳精。四象全凭调燮，土金产出黄金。<br />
　　大药证日<br />
　　炼粉为铅，化石为尘。自然火化，去铅取丹。更入华池，还源还色。再入神室，更养以火。全六十日，成金液丹，服之神仙。<br />
　　秘文<br />
　　夫修大丹，与天地造化同途。故太易在太素之前，虽含虚至妙，则来立兆萌。太极在太乙之先，故有昆成，乃混沌也。中有太乙之精，为天地之母，为万物之始。一黑既分，二仪斯判，然后有乾坤焉，有阴阳焉，有三才五行焉，有五金八石焉。修丹者以乾坤为鼎器，以人民为药物，盗阴阳变化之机，精调水火，循坎高否泰之理，苦历星霜，动则起於阳九，静则起於阴六，此修丹之大旨也。<br />
　　葛仙翁述神室吟<br />
　　浅深神室铸新成，内外安排别有名。<br />
　　白虎但将龙共配，青龙还与虎同行。<br />
　　二仪本是金和合，万象皆由土发生。<br />
　　玄了又玄真了了，九重城裹有谁争。<br />
　　秘诀渊原<br />
　　真铅，生庚。<br />
　　真汞，生亥。<br />
　　其法二因，汞以阳为，庚以阴制，配合中宫。上下火炽，转作丹基，一七之日。无名氏以传三人，至崔黄冠。名日金汞丹术，在世九十余年，后不知所终。其法四变，一变名就胎借黑，二变名阴质阳胎，三变名六神伏尸，四变名朱髓换形。<br />
　　金汞丹砂术歌曰<br />
　　灰埋玄鼎火温灰，一夕黄芽立可济。<br />
　　九转丹砂成五内，剖开寿永齐天地。<br />
　　西方仲成授道<br />
　　西方仲成，从崔黄冠岁久，恭敬谨恪，屡经艰苦，每遭验试，略无少息。黄冠日：子可受道矣。遂择日登坛。仲成灶香盟天，再拜稽首，跪而授道。崔公及告之曰：昔求仙旨，正传一人。为尔仙风道骨，虽处稠人之中，超然独异，今将仙师所传之秘，药物斤两，火候指归，全其所闻。汝后若遇德行谨备、酷志学道之士，方可传之。亦如余之授子，无所隐焉。遂授四变九转之经。<br />
　　一变就胎借黑<br />
　　汞乃木之精，本是朱之髓。恰欲出胎时，要借真阳力。不得正阳精，真母亦难制。一变感真阳，此谓借胎黑。<br />
　　二变阴质阳胎<br />
　　胎孕以潜阳，阴伏莫暂忘。更籍结庚黑，纯阳守洞房。学者须子细，莫馒夸胸臆。二变得阳晶，面目为阴质。<br />
　　三变六神伏尸<br />
　　神仙六神法，上真常秘藏。三时文火养，表裹。以纯阳。愚夫莫忘思，至死空嗟咨。三变流滑性，阳煞以成尸。<br />
　　四变朱髓换形<br />
　　须识二因宗，真铅黑便通。氤氲文火养，交感在中宫。七日道方毕，金栗自然成。成宝终四变，朱髓换其形。<br />
　　火候歌<br />
　　昼夜屯蒙翻二卦，便将真母制真铅。<br />
　　神仙到此多缄口，不许寻常着意寻。<br />
　　赫赤金丹汞结金，要归真土惭归真。<br />
　　三时火候牢封闭，勿使荣高却丧身。<br />
　　秘传神法自校证，方信玄中别有师。<br />
　　捉得虎龙归正土，自然造化有婴儿。<br />
　　真奥<br />
　　伟哉妙法，来自校证。不离二味，一雄一雌。雄曰真铅，雌日真汞。配合中宫，自然交应。既济乃成，未济亦可。不失．三时，七日息火。鼎内增金，全凭道心。青龙飞跃，白虎制擒。一制一伏，番为子母。九转数．足，黄芽自出。既得黄芽，神仙有家。再生再产，青龙返砂。丹砂一粒，先祭天地。后为己服，永出死籍。鸡餐成凤，蛇化为龙。吾皆面传，九九之功。昔因师授，全凭火候。火候不差，立作金华。火候有差，邈焉无涯。火候有诀，今为汝说，既得勿为人泄。我若不言，恐绝天根。西方仲成，秘哉斯文。<br />
　　所以宝歌<br />
　　世人宝金玉，不知其所已。或以美梳糙，或者美宫室，千纵巧施为，未免皆虚诳。何不作还丹，寿命无穷已。<br />
　　炼丹歌<br />
　　大药无过甲与庚，炼成兄女得相亲。教君看取丹成后，万里乾坤一鹤呜。<br />
　　炼丹秘诀<br />
　　良无头，釜无耳，庚为表，辛为裹。朱衣子，红钻髓，更无别物直下制，惟有水火相匹配。<br />
　　水银一味别无物，先作骨兮后作肉。骨肉相依化作亲，从此河车任往复。<br />
　　金化金兮银化银，何曾更有别圣神。转制分胎三度外，更兼宗祖是嚣尘。<br />
　　燕雀不生凤，狐兔不乳马。若无真父母，所生俱是假。<br />
　　穿心立制法<br />
　　天为穿心，地为立制。八石消亡，五金同类。欲乾朱汞，必假祖气。养火七日，翻复既济。再养七日，浇淋渗制。<br />
　　传后式<br />
　　畴昔先师尝戒余日：此术之妙，可登金丹。或者福薄，止为至宝。又日：君子得#1之幸，小人得之不幸。《阴符经》云：君子得之固穷，小人得之轻命。盖道人得之心富矣，身贫固亦善矣。小人则日：有生有死，人之常理。岂有无情之金石，能化有情之血肉耶。但能家富身荣，华居丽室，粉白黛绿，食前方丈，歌舞绮筵，厌酒饱肉，恣极其饮，略不回互。一日一天谴，前日所授之师，亦招咎焉，可不慎欤。汝苟弃君子之行，小人之见，不独汝辈有祸，吾独何面目，见先师於上天乎。昔祖代仙师，未尝不造戒叮咛，余敢不惧焉。既传之后，汝宜鉴戒，福禄无替。<br />
　　西方仲成传戴道亨，是夜甲子上元七日，西方面南，向北斗。道亨长跪求授仙卫，乃告之日：昔葛仙前传郑思远，传葛稚川，稚川乃仙翁裔也。仙翁不传之子，而传#2思远，其意何如。盖自修丹之士，则於父子兄弟之亲，无有传者之理也。如稚父之志，思远报师之德，可谓两全其美矣。然诸仙祖师，自炼丹修养成道，何其传授之当也。今将先师口诀，已上诸文传派，受授之法，及穿心立制手法之秘。又言此术先可作，次作九转金液还丹，待须圣师指示，然后能成大药。道亨再拜，稽首而谢日：今蒙垂教，敢不奉谨。皆叨师瘾，万一有成九转丹砂，毕继而受之也。<br />
　　戴道亨传杨旭，名朱髓换形丹术。道亨禀性孤洁，木与世合。冠年慕仙，夙志愈坚，后遇真人，前后之传金汞丹卫，释然有似得其捷径而成，穿心立制，便得正真之理，可谓识之深德之厚也。初不欲人知觉，后有同郡杨旭兄弟二人，学道日远，功德深着。心知戴公非常人，遂笃志尽心以奉焉，岁久不倦。戴公亦知杨旭兄弟不凡，夙有仙契。遂择日尽授丹诀，及所自悟者，可谓传得其人，其道略则略矣，已妙无加焉。<br />
　　真一子金丹歌<br />
　　大道生吾身，阴阳寄吾质。托身天地问，死生互相历。死生中有门，门路各分格。一门阴静中，於中是灵寂。修成阴中神，此是西方术。别有阳中道，妙秘在仙籍。径指天地根，此根号真一。生於天地先，天地因而辟。令人采取积，炼为庚辛室。邀取木中龙，A口之令契密。忽然为夫妇，渐生男与女。十月兄女成。尽化为金液。金液作神丹，饵之天地毕。尽情告同人，何方留意觅。日月疾如风，三万六千日。<br />
　　崔黄冠赞曰<br />
　　大哉至道，天地之根。运乎真一，开通妙门。<br />
　　神丹造化，火候不繁。抽来正汞，配与真铅。<br />
　　上天下地，日月经历。寒暑驱分，得成南北。<br />
　　会合束西，汞白铅赤。饵之丹砂，神仙有家。<br />
　　雅川真人校证术竟<br />
　　＃１『得』字原脱，据文义补。<br />
　　＃２『传一字原误作『得』。<br />
　　<br />

                    </div></div><hr><script charset='utf-8' src='../../js/footer.js'></script></body></html>