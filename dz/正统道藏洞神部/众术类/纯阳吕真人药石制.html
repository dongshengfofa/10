<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法纯阳吕真人药石制' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>纯阳吕真人药石制</center></div><div class='fo'><center>经文出处:来自殆知阁</center><br/><br>
                        <br />
　　天宝龙芽　赤芹<br />
　　草中第一最为先，点假成真遇有绿。<br />
　　伏制五金并八石，会点顽铜软似绵。<br />
　　宝砂龙芽　桑叶<br />
　　青叶白华在野田，农人栽种也为先。<br />
　　凡流不解神仙果，亦点顽铜软似绵。<br />
　　对节龙芽　益母<br />
　　青叶白华长野田，烧炼成霜大有贤。<br />
　　伏制五金并八石，鸦餐尚自得延年。<br />
　　味棠龙芽　杜梨儿<br />
　　不栽不种在高坡，成时米醋莫轻他。<br />
　　伏制水银成顽定，卫人用意自消磨。<br />
　　二气龙芽　山荷叶<br />
　　水火造化结成砂，水山背后我出家。<br />
　　硫黄水银伏成宝，卫人会得玉无瑕。<br />
　　五凤龙芽　管仲<br />
　　五凤多生探涧中，意生高长一丛丛。<br />
　　只在五月中秋采，恰似凤凰翅尾同。<br />
　　天刃龙芽　莒蒲<br />
　　初生时与剑伺形，根白遍地叶青浓。<br />
　　但於四月中问采，雄黄一点胜金容。<br />
　　地锦龙芽　衣斑<br />
　　红华长深山，叶赤圆似钱。<br />
　　伏制雄为药，服之得延年。<br />
　　锦铄龙芽　续断<br />
　　凡流仗艺轻轻手，岂料神天入药方。<br />
　　能制焰硝为宝用，点铜成宝最为良。<br />
　　甘露龙芽　甘草<br />
　　独科几叶最神通，黄帝封为国老名。<br />
　　采得根苗为大药，伏毗如霜就如银。<br />
　　金美龙芽　羊蹄<br />
　　根红叶紫似三棱，正湿临津夏便成。<br />
　　只候仲冬收取叶，粉霜伏住点铜银。<br />
　　觅乌龙芽　樱桃<br />
　　如龙树挂脸崖遮，叶似初生猛麓村。<br />
　　采取害乾大者药，硼砂点就玉琼莹。<br />
　　金丝龙芽　兔丝<br />
　　状如金线挂枝梢，七月收之用水熬。<br />
　　伏住硫黄成妙宝，人服百日胜飞遥。<br />
　　无忧龙芽　置草<br />
　　一般草药号无忧，宅中栏槛长台头。<br />
　　凡流不识神仙法，抚字蓬莱逐几秋。<br />
　　碎焰龙芽　护宅<br />
　　盆池小院种偏多，智者如真理若何。<br />
　　能制炮砂白铜炼，人服咳嗽立消磨。<br />
　　白雪龙芽　秃疮花<br />
　　华如白雪叶如蓝，伏制雄黄本性坚。<br />
　　神仙每欲思荒草，服饵飞升入洞天。<br />
　　无心龙芽　半夏<br />
　　卷叶偏宜长叶圆，义宾分便长新芽。<br />
　　三叶堪与成大药，丹阳伏住化银砂。<br />
　　金丝龙芽　兔丝<br />
　　野田净外熬金色，识者方知品性高。<br />
　　能制水银发便定，神仙部内最偏饶。<br />
　　鹿茸龙芽　蓝草<br />
　　陆地种偏宜，经年长叶肥。<br />
　　作霜依法用，伏住朱砂毗。<br />
　　玉瓶龙芽　萝卜<br />
　　头大根圆似玉瓶，朱砂逢遇自然能。<br />
　　取根作窍朱砂裹，此圣神妙自得成。<br />
　　玉英龙芽　柳絮<br />
　　末春三月远华堤，近傍亭台处处飞。<br />
　　收取正伏方制法，神仙夸好得便宜。<br />
　　悬豆龙芽　皂角<br />
　　如刀似剑挂悬空，术士知之有大功。<br />
　　能伏炮砂令拒火，功成便点硬顽铜。<br />
　　金精龙芽　大戟<br />
　　金叶初生倚树鲜，根长黄泉不记年。<br />
　　二月仲春神黑足，采时汞伏舍中安。<br />
　　五叶龙芽　马齿<br />
　　皮红子黑叶青春，骨白华黄按五方。<br />
　　丹砂制伏成金色，丹田养命寿延长。<br />
　　水浮龙芽　浮萍<br />
　　无根水上长青钱，五月池塘嫩叶圆。<br />
　　采得害乾成大药，伏制炮砂神妙全。<br />
　　通顶龙芽　谷精草<br />
　　如雪荒田不种多，丛丛簇簇若池荷。<br />
　　贤士见时如珍宝，朱砂一点色如鹅。<br />
　　地骨龙芽　枸杞<br />
　　子若丹砂叶似云，冬根春夏叶华成。<br />
　　秋时采取红娘子，制服丹砂色似银。<br />
　　地丁龙芽　车前子<br />
　　地丁长叶不生根，住处偏宜独一茎。<br />
　　伏制水银成至宝，丹人岂识立神通。<br />
　　木耳龙芽　佛耳草<br />
　　木上生时状耳同，人看不识岂无功。<br />
　　能变八石为大药，雄黄一点色金容。<br />
　　地盘龙芽　荷叶<br />
　　粉霜变化点成银，团团浮水色青青。<br />
　　为见常人不止住，伏制毗霜有大灵。<br />
　　万丈龙芽　松萝<br />
　　数条万丈挂高松，张蔓开花交淡浓。<br />
　　伏制丹砂成大药，鸡鸦化作凤凰形。<br />
　　紫华龙芽　刺蓟<br />
　　紫华青干长荒田，根叶全收不记年。<br />
　　仲夏采时申晒暴，伏成毗汞不还元。<br />
　　香木龙芽　情木<br />
　　深苑密院长春枝，根叶收时孟夏宜。<br />
　　伏制毗霜成白雪，点铜化铁不思议。<br />
　　金药龙芽　菊华<br />
　　奇异根株别样华，直至重阳开好葩。<br />
　　伏制硫黄真似宝，人服玲病去根芽。<br />
　　乌登龙芽　黑蓝<br />
　　高山脸岭长春苗，识者方知枝叶高。 <br />
　　伏制朱砂明似镜，俨然胎色不移毫。<br />
　　圆叶龙芽　仙灵脾<br />
　　团团细叶长青山，夏问恰用可害乾。<br />
　　伏住雄黄如金色，九转成时作大丹。<br />
　　香附龙芽　莎草<br />
　　根名青附长香科，华侧溪边则甚多。<br />
　　须信解伏毗作汁，服之性命化仙河。<br />
　　慈砂龙芽　天南星<br />
　　穗似葱华先肉红，根叶人收有大功。<br />
　　伏得雄黄为大药，变移死铁化顽铜。<br />
　　异华龙芽　芍药<br />
　　季春谷雨欲开华，华叶同根采入家。<br />
　　粉霜化粉作银汁，何愁点化一殊差。<br />
　　龙宝龙芽　牡丹<br />
　　亦逐谷雨长红苞，混色倾城艳最高。<br />
　　解制粉霜光耀色，术人会得诣仙曹。<br />
　　永青龙芽　松<br />
　　青山高险有此枝，叶青鸾凤尾相齐。、<br />
　　伏制水银能点化，千贤万古永无时。<br />
　　侧相龙芽　相<br />
　　阴山溪子有万朵，万叶之中有大名。<br />
　　不老为绿心结实，能伏毗霜变白银。<br />
　　金华龙芽　葵<br />
　　春日融融长是芳，才逢长就便华黄。<br />
　　功成大药神通圣，仙家所在是良方。<br />
　　紫金龙芽　章柳<br />
　　紫根白叶树边生，达士安排上圣方。<br />
　　能制飞走金石住，硫黄一点便伏藏。<br />
　　地胆龙芽　兔丝子<br />
　　紫花青叶长田生，能伏础粉入硫神。<br />
　　（原缺文）<br />
　　帖索龙芽　羊角苗<br />
　　（原缺文）<br />
　　诤土龙芽　独第草<br />
　　不栽不种自然生，舍中宅畔倚长亭。<br />
　　能交日月为大药，伏住朱砂独有灵。<br />
　　道生龙芽　地编竹<br />
　　叶钿华红长道边，行人岂认药中仙。<br />
　　能制毗霜化为汁，一点顽铜软似绵。<br />
　　仙衣龙芽　松萝<br />
　　高挂松萝分外长，卫人深山采得将。<br />
　　能伏飞走金石药，水银伏住死硫黄。<br />
　　赤爪龙芽　波菜<br />
　　能当大热拒严霜，却被风流烈此伤。<br />
　　毗霜伏住如同玉，神仙采取入丹房。<br />
　　仙掌龙芽　苍蓬　金勾　酸枣<br />
　　长在寒池出洞傍，孟夏肥浓采作霜。<br />
　　伏住硫黄人不会，服之发黑改衰苍。<br />
　　银发龙芽　葱<br />
　　根生似蒜鬓发长，伏毗一点不飞扬。<br />
　　人间不会神仙药，伏制毗霜死粉霜。<br />
　　仙力龙芽　韭<br />
　　伏得丹阳状若银，通神仙骨贵相逢。<br />
　　劝君莫向人问说，叶成偏医骨瘦人。<br />
　　长生龙芽　奈冻<br />
　　四时不华旺草华，绿水池边长嫩芽。<br />
　　伏住硫黄真似玉，点铜化铁贵堪夸。<br />
　　三黄龙芽　地黄<br />
　　溪边野地立中身，识破三黄妙通神。<br />
　　伏住硫黄精英在，拒火不能欲药灵。<br />
　　缠树龙芽　凌霄<br />
　　龙芽凌霄有宿根，远树张萝夏方成。<br />
　　七月采得为药宝，汞精一点变白银。<br />
　　舍生龙芽　瓦松<br />
　　不在地上不居山，长在屋舍瓦珑问。<br />
　　术人采得炉中用，水银一点自然乾。<br />
　　耐冻龙芽　夏枯草<br />
　　稠叶节节紫白华，春生荣旺夏枯查。<br />
　　收得作汁通神妙，汞精一点变乾砂。<br />
　　桑笑龙芽　桑叶并条<br />
　　初春科斫尽成灰，淋汁熬霜立望基。<br />
　　硫黄大通红焰起，一点低头汞不飞。<br />
　　中央龙芽　黄草<br />
　　龙芽为末桑问希，甘埚烧红裹烬之。<br />
　　合在平地黑制过，水银滚沸汞不飞。<br />
　　玄球龙芽　茄子<br />
　　华间成结状如球，伏住硫黄甚更幽。<br />
　　点化顽铜如白雪，万年不可与凡流。<br />
　　香炉龙芽　紫苏<br />
　　黄华绿叶长陂池，伏住硫黄八石痿。<br />
　　神仙留下此般法，凡人难会卒难医。<br />
　　青龙龙芽　葛根蔓<br />
　　春生引蔓长龙头，曲曲盘盘到处游。<br />
　　解使八石为大药，亦能伴汞自然稠。<br />
　　地参龙芽　知母<br />
　　知母贝母与南星，捣罗为末醋拌匀。<br />
　　草母团砂金鼎内，三斤火毁化为银。<br />
　　紫背龙芽　油点叶<br />
　　蛇麻紫叶人间少，李瘦华红叶带班。<br />
　　朱砂见时皆自死，水银伏了便枯乾。<br />
　　天焰龙芽　莲华<br />
　　长生根叶在水中，华如火焰叶背红。<br />
　　六月采时堪供养，更能伏汞变成银。<br />
　　存性歌<br />
　　凡烧龙芽制其姻，姻去精华力便坚。<br />
　　慢火五斤难擒制，却道仙家法不玄。<br />
　　辩真<br />
　　收采龙芽要及时，真是依法永不亏。<br />
　　根叶茎实各使用，使用差错有疏危。<br />
　　有绿<br />
　　七十二般龙芽草，依时采折为家宝。<br />
　　解将假物变成真，天赐衣禄济贫道。<br />
　　竟 <br />
　　<br />

                    </div></div><hr><script charset='utf-8' src='../../js/footer.js'></script></body></html>