<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法金石簿九五数诀' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>金石簿九五数诀</center></div><div class='fo'><center>经文出处:来自殆知阁</center><br/><br>
                        金石簿五九数诀<br />
　　经名：金石簿五九数诀。唐代着作。一卷。底本出处：《正统道藏》洞神部众术类。<br />
　　金石簿五九数诀<br />
　　夫学道欲求丹宝，先须识金石，定其形质，知美恶所处法。<br />
　　朱砂<br />
　　出辰锦州，大如桃枣，光明四映彻莹透，如石榴者良。如无此者，次用马牙上好者为。次紫色重者为，下并不堪用之。<br />
　　雄黄<br />
　　出武都，色如鸡冠，细腻红润者上。波斯国赤色者为下。<br />
　　玉<br />
　　出蓝田，形质不同，有五色，其中白者为上。但取明诤润泽无瑕，扣之作清声者，为上。<br />
　　石硫黄<br />
　　出刑南林邑者，名昆仑黄，光如瑁璃者上。波斯国亦堪所事用特生。<br />
　　誉石<br />
　　出鹳鹊窠中，形质亦多，出处又众，但梁汉并州及嵩山及雍州山谷，斫破如侧揪，又似暮子，大如碗，小如拳，白如玉者，上。其余所出处，并不堪用。<br />
　　赤石脂<br />
　　出昊郡及泽州，色如腆脂细腻者，为上。<br />
　　白石脂<br />
　　出昊郡，与赤石脂同处，色如凝脂状者，为上。<br />
　　白石英<br />
　　出寿阳及泽州，种数亦多，但取表裹光明而无点污，着水中与水同色者，为上。无问庞细，皆堪也。<br />
　　云母<br />
　　出琅琊、彭城、青齐庐等州，并有此物。有六种，向日看乃分明，其色黄白多青者，名云英。色青黄晶日者，名云液。色唯皎然纯白无杂者，名云精。色青白而多黑者，名云母。焕然五彩，曜人目为上。<br />
　　石锺乳<br />
　　出邵州，凡於销烁之中，不必要须上好，但颜色润泽，庞而且厚者，即堪用也。<br />
　　磁石<br />
　　出磁州，但引得六七缄者，皆名上好，即堪用。<br />
　　石脑<br />
　　本出茅山四平，色亦多种，但取蒲州出者，其色如握雪者，即堪入用，波斯国者为上。<br />
　　阳起石<br />
　　是云母根，其色有黄黑，唯太山所出黄白者上，邢益齐鹊山纯白者，最良。<br />
　　金精<br />
　　取未经炼生者，色如翠碧之，状有金星极多者，良。<br />
　　黄矾<br />
　　出瓜州，此物有五种，合炼道中，多用黄白，余者不多入用。黄矾形如金，打破有金星叶点文，揩着银上，便为黄色，能制水银住汞，汞即着上不落，似马牙形，烧色上碎末者，不堪用。<br />
　　白矾<br />
　　出昊地者上，赵地者次，余处者不堪使用。<br />
　　绛矾<br />
　　出波斯国，形如碧瑁璃，明诤者则为上好，余所出并不堪用。<br />
　　鸡屎矾<br />
　　出波斯国，形如鸡屎，色亦带青黄白，於此道中，深为秘要。<br />
　　诲矾<br />
　　出安南及呵陵，形赤黄黑色，此物五矾数内事，须得此为使，打破有金星点是真。<br />
　　空青<br />
　　出柳州庐越州，钳色，紫青而且碧，形若螺文，旋空而不实，中心有孔，如昆仑头，又以树蚪子恰相合。况似拷拷有金星点，是真上。又出广州。此物多假，世上少有真者。此道之中，深为秘要。其药空中小丸颗者，即名空青。曾青与空青不异，妄立别名。但有丸之青，并所怀之母，亦名曾青，不但为颗者。今诸药本皆立别名，不可非他古人，吾亦依别列矣。<br />
　　曾青<br />
　　出蜀山及越州佳，问其色如翠碧，又似黄连，亦如蚯蚓粪青紫色为上。<br />
　　石桂英<br />
　　出有乳之处，其色甚白，握之便染手，如把雪者良。<br />
　　理石<br />
　　出梁州青宁三州，并好，如索针，颜色黄白润泽可爱者，良。<br />
　　朴硝<br />
　　不中风者为上，出益州，颜色状不枯燥，色带青者，良矣。<br />
　　磋硝<br />
　　出於益州，如阴地积。问人云：火山亦有，雪色润者，良。<br />
　　石胆<br />
　　出梁州，信都亦有，用羌理者，色青带碧者，良。有用唠山所出，形如月，黄绿相闻者，好。此二所出，唠山稍胜，余所出者，不如蒲州者为上。<br />
　　硝石<br />
　　本出益州羌武都陇西，今乌长国者良。近唐麟德年甲子岁，有中人婆罗门支法林，负梵甲来此翻译，请往五台山巡礼，行至汾州灵石县，问云：此大有硝石，何不采用。当时有赵如珪、杜法亮等一十二人，随梵僧共采，试用全不堪，不如乌长者。又行至泽州，见山茂秀。又云：此亦有硝石，岂能还不堪用。故将汉僧灵悟共采之，得而烧之，紫姻烽姻。日：此之灵药，能变五金，众石得之，尽变成水。校量与乌长，今方知泽州者堪用。金频试炼，实表其灵。若比乌长国，乃泽州者稍软。<br />
　　天明砂<br />
　　出波斯国，堪捍五金器物。此药尤多假伪，但自试之，辨取真伪。口含无苦醉酸咸，好青白色，烧之不沸，汁流如水，枯似胶枯，即真矣。若烧有紫姻气，烧上有漆者，并是真也。可择而用之。<br />
　　黄花石<br />
　　本有名无用，中有黄花石，出波斯国者上。江束北亭虔州者次，诸路有铜矿之处皆有，最下，不堪用。其形似铜矿质，有金星点，赤色，重烧有腥姻之黑，研水银便上，波斯国生，即是真也。又云j ．似紫矿欲，似麒麟竭，此说非真。真者颜色甚光润耳。<br />
　　不灰木<br />
　　出波斯国，是银石之根，形如烂木，久烧无变，烧而无灰，色青似木，能制水银。余所出处，不堪所用。波斯者为上。<br />
　　戎盐<br />
　　出郭三十里高崖下，自然流出，非人能造。尝之不咸不蜇人口。若是真者，累卵即知好恶。一云：出戎州，色青白者上。未穷其本，何者是真。此道用之，与河东关内颗盐对试用之，戎盐全胜诸盐。既知如此，须贵戎盐。<br />
　　太阴玄精<br />
　　出河束解县盐池中，盐根是也。近水采之，形体如玉质，又如龟甲。黑重者不堪，黄白明净者为上。此亦制汞化之作粉矣。对试比盐州稍最，故知如此盐州者为上。<br />
　　卤咸<br />
　　出同州东北可十七八里陂泽中，亦是盐根，形似河东细小颗盐，味苦而不咸。本方无何方处。世人错用平泽中地生白软之黑，将为处咸，深为误矣。<br />
　　滑石<br />
　　本出蔡州、青州者为上，时人错用昆仑中所出者，入六一泥用，全非所元。若用疗病，即昆仑者胜，其体柔白而色，削之如蜡者为上。<br />
　　寒水石<br />
　　极白而似水者，良也。<br />
　　胡同律<br />
　　本自西域树中而出，有津流出，化为此药。＇亦名胡同泪。今人不知其意，遂妄名胡同律。律之与泪声势相似，其有不知方之人，误写作律字，以此举世共错。其物形如地下盐石，金银匠用之捍作，极佳，炼金银食，尤善。<br />
　　石榴丹<br />
　　出太和山，形如石榴，外带赤色，腹内有子，如石榴子。自古相传云．一许由服之得仙，亦未知其的实。於此道中，深为秘要。<br />
　　禹余粮．<br />
　　出束海束阳泽州诸山，并有五种色，青黄赤白黑，比来人用皆取黄色。如蒲黄者良，赤色亦好，唯白诤者最上。<br />
　　炮砂<br />
　　但光明映彻者堪用。云：火山有，不如北亭者，最为上好。<br />
　　雌黄<br />
　　出武都，颜色黄明如金簿，破看如云母光，无夹石者为上。<br />
　　金芽<br />
　　本出蜀郡，又出荆襄道。色黑而滑，打破中有碎脉，如金缕之状。比患脚黑者，皆以此药酝酒服之，而得除差，名金牙酒。<br />
　　代赭<br />
　　出雁门界山，赤色者良，黄色者不堪。又云：尉州界大王城出，有赤脉者上好。<br />
　　石盐<br />
　　出平州北奚界之中，形状似黑云母，光润者为上。盐州亦有，黑力稍软，波斯国者为上。<br />
　　紫石英<br />
　　出太和山，形如擂蒲头，光明彻透，色裹轻明者为上。陈州界亦有，於此道中，亦为大要。表裹紫莹，则为上好。<br />
　　石中黄子<br />
　　出沁水源，形如鹅卵之状，打破其中有黄汁，如鸡子黄。若得三二升服之，则长生不死矣。<br />
　　金石簿五九数诀竟<br />
　　<br />

                    </div></div><hr><script charset='utf-8' src='../../js/footer.js'></script></body></html>