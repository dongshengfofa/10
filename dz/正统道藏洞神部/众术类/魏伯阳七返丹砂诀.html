<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法魏伯阳七返丹砂诀' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>魏伯阳七返丹砂诀</center></div><div class='fo'><center>经文出处:来自殆知阁</center><br/><br>
                        <br />
　　经名：。原题黄童君。狂解。宋《崇文总目》及《通志·艺文略》均着录《七返灵砂歌》一卷，题徒汉魏伯阳撰，黄君注。当即此书。约出朴隋唐之际。唐人陈少微《七返灵砂论》，与此书内容大致相同。一卷。底本出处：《正统道藏》洞神部众街类。<br />
　　<br />
　　黄童君注解<br />
　　天生玄女，<br />
　　玄女，水银，位居太阴，故日玄女。<br />
　　地出黄男，<br />
　　黄男者，硫黄也。太阳之精，故谓之黄男也。<br />
　　皆受性太和，感灵妙之气。<br />
　　言此二物，皆禀冲和灵妙之气。<br />
　　以阳守阴，借位而居。<br />
　　汞本丹砂，化为水银，即居其阴，是借位也。<br />
　　以阴返阳，还归本性。<br />
　　炼汞成砂，还归本性<br />
　　张翼飞虚危，此乃一变。<br />
　　张翼者，南方之宿。虚危者，北方之宿。丹砂化汞，汞反成砂，南北往来，易其形貌，此一变者也。<br />
　　受生七返，变化神灵。<br />
　　炼变七转，乃神灵也。<br />
　　太阳白汞，本含赤水。<br />
　　汞本出於丹砂之中，故云含赤水也。<br />
　　反我丹液，是交归也。<br />
　　汞本丹砂之精液，来往变化，为交成丹，为归也。<br />
　　元气恍惚，变化成形。<br />
　　纯元太一之气，恍惚杳冥无形，内结灵精，而化生丹砂之形。<br />
　　形体既彰，转生阴质。<br />
　　从虚无而生丹砂，丹砂居阳，而转生阴，即化为水银者也。<br />
　　魂魄分布，反而相拘。<br />
　　阴阳分布，反而拘归，此乃变化无穷之象。<br />
　　既定阴阳之体，升腾归於上宫。<br />
　　上官为南方，既定阴阳之体，升腾变化，归於南方本官也。<br />
　　既元气虚无，任於万物矣。<br />
　　丹砂本元气，虚无而生变，至于水银。今既不迷，而归本官，是知道源，即任万物变化者也。<br />
　　且二性合和，为夫为妇，为子为母，为君为臣。<br />
　　二性合和，不可拾一。<br />
　　今得节符，而制御之，如水灭火，即形体自然，归於后土也。<br />
　　歌十首<br />
　　窖瓶圆固，瓷盏全光。<br />
　　瓷缸子一，盏子为盖，通静圆固也。上下相得，犬牙相当。上下合，隐密相当也。<br />
　　三分之一，天地之常。<br />
　　缸药分数三分之一，合天地之常法。<br />
　　径寸阔狭，一升之强。<br />
　　器可受一升半，即受二十四两药也。<br />
　　非限高岗岂论原阳。勿弃纯元，外际是急。<br />
　　外际之泥，不限高下，务元土为之也。<br />
　　藉藤搅和，务令相入。<br />
　　以藤纸为筋，务令相入也。<br />
　　固至于再，每尽内湿。<br />
　　再泥缸子，每褊待乾。<br />
　　审定铢两，销铄相得。<br />
　　定其斤两，入火销镕，倏忽之问，自然相得。<br />
　　乍紫乍黄，或白或黑。<br />
　　销铄之次，色将变动不定。<br />
　　搅和浑沌，不变南北。<br />
　　须突之问，二体和合，不可分别，令相离也。<br />
　　天地自然，圣贤之则。<br />
　　天地自然变化而圣贤则之，通太虚之妙，造运动而为法则。<br />
　　立制唯火，蛎粉唯腻。<br />
　　立制名得火乃良，蛎粉润腻为妙。<br />
　　但令坚密，不必五二。<br />
　　古用七味六一之泥，此不用古法也。<br />
　　际会欲固，应须引气。<br />
　　固闭之，次须引内气令尽，则固之。<br />
　　圣贤传法，消息在意。<br />
　　前贤虽得其法，即亦在临时，看其变化，意而审之也。<br />
　　始定城郭，终竟武陈。先巡五节，后转六神。<br />
　　先以五节文火，以定气之城郭。后以六时武火，成其本体也。<br />
　　上下腾曜，赫然有文。形体销化，乃变灵真。<br />
　　文火相迫，上下不定，销铄变化，而成灵砂。<br />
　　悟者非难，迷徒不易。失在抽添，得在受气。<br />
　　差之分铢，与道永隔。有却抽归汞，或每褊添硫黄者，非也。皆是失道，迷惑之要，而不知受气之真源也。<br />
　　不死之术，非道须秘。余传天师，崆峒石记。<br />
　　从古历今，学者如麻，不得其妙，竭力倾家。欲知其要，须猛三花。<br />
　　三花，火也。其要在节候消息在意，不得此要，徒竭其力。<br />
　　浑沌昏默，务散丹霞。<br />
　　次转返浑沌昏默，忽如霞散，而成丹霞也。<br />
　　欲得灵通，七返乃妙。<br />
　　欲反驻长生灵通，在七转而成丹砂，此上古神仙之卫。<br />
　　色夺殷红，辉连日照。<br />
　　辉通太阳之照，色过殷红，此乃七返灵砂之妙者也。<br />
　　楞角挺生，彻体金耀，古贤秘传，神仙之要。<br />
　　药之成形，颗粒楞角可喜。此神仙之衍，不可妄传，受非道学。<br />
　　寒泉沉伏，驱去太阳，温饭飞腾，辟除阴伤。<br />
　　药成，沉於寒泉中七日，去火毒，出之，又蒸三日，去其阴毒，乃可服食也。<br />
　　研之唯微，药法之常。丸如蒙菽，不可令强。<br />
　　研之务细，丸如菜豆，不可加喊。<br />
　　每旦三粒，甲子为始。<br />
　　服此药以甲子日为首，平旦，面南，安心定坐，酒· 下三粒，想药成赤霞，从天而降入五藏，赤霞散流入四支，闭气三十六息，叩齿三十六通，须突药入四支，耳目聪明，是药之功效也。<br />
　　至于千日，通灵彻视。<br />
　　准法服之，日足，乃目视无昼夜，鬼无藏形，日诵万言。<br />
　　肤色红白，颜如童子。<br />
　　却反童颜，容貌如处子，此神仙之貌也。<br />
　　安神定息。千秋不死。<br />
　　若安神静虑，入於九室，长生不死，其道毕矣。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>