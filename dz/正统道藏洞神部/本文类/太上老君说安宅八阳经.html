<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上老君说安宅八阳经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上老君说安宅八阳经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，约出於唐宋间。假托太上老君为太极真人说诵经安宅之法。一卷。底本出处：《正统道藏》洞神部本文类。<br />
　　尔时太上老君在福德天中，召集十方圣众、天神地祇，俱来集会，讲说妙法，有太极真人，端简上告老君：为见阎浮众生修造宅舍，频遭厄难，作何方便，以救凡愚？<br />
　　老君答曰：若有善男子善女人，起造宅舍，惊动龙神，屋宇呜唤，地华土裂，南堂北屋，东廊门户、井灶碓磨、库藏船车、寓止六畜栏圈、庄舍寺院，但是屋宇房廊窟穴，触犯天煞地煞年煞月煞日煞时煞，四方诸煞，五方地祇，青龙白虎朱雀玄武将军太岁，黄旛豹尾十二时神六甲禁忌，土公土母土府伏龙一切恶煞，宜转此经禳谢，所犯神煞悉皆隐藏，远送四方，各镇方隅，不敢为害，念诵此经，是诸恶鬼，皆自消灭，疾病驱除，身强体轻，念诵此经，功德无量。若有善男子善女人匡保蚕桑，至心念诵此经，福德报应。或起造屋宇，修营仓库、牛栏、马坊、猜圈、鸡栖，掘凿动土，转诵此经三徧至百徧，令土府相生，阴阳和合，向坐宜良，龙神匡赞，百福咸臻，眷属和平，悉无障碍，所求皆得，所愿皆成。於是大众闻说此经，皆大欢喜，作礼而退，信受奉行。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>