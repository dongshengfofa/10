<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上老君说补谢八阳经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上老君说补谢八阳经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，约出於唐代。假托太上老君为三官及诸神说禳灾安宅之法。一卷。底本出处：《正统道藏》洞神部本文类。<br />
　　<br />
　　道言：天地水三官，日月五星，二十八宿，南北二斗，五土八卦，大地十二诸神，十方众圣，尽来听言。<br />
　　老君曰：为见四方三界、国土州县、城市乡坊，每有动土兴工，修造宅宇，添新换旧，东西南北，四维上下，种种施工，建修之后，频遭三灾九厄，十苦八难，土气流行，生死轮回，劫劫殃深，无由解谢，乃敕日游月煞将军，太岁游龙伏龙，天煞地煞岁煞月煞日煞时煞，大煞小煞灾煞劫煞，六甲六神，天中十二神，地中十二时神，黄旛豹尾官符病符死符，蚕官蚕命蚕室奏书，大耗小耗五土八卦门丞户尉，行年本命星官，天上地下千二百禁忌诸神，已往未作动土兴工，修造之后，但当烧香受持供养，读诵此经，永无忌讳，土气潜藏，普令和顺，国土安乐，干戈永息，风雨无愆，民安物泰，万事昌荣，出入水陆，公私利益，非横不生，家门肃睦，眷属和平，入宅大吉，常纳光明，龙神拥护，鬼祟潜形，灾消祸散，福禄臻盈，诸如所愿，天下太平，永保元吉，克遂心诚，人天奉法，依律敬焉。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>