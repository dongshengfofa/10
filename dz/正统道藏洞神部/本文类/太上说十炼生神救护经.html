<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法太上说十炼生神救护经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>太上说十炼生神救护经</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，约出於唐代。假托太上老君为众生说念诵十方天尊名号，除罪延生之法。一卷。底本出处：《正统道藏》洞神部本文类。<br />
　　<br />
　　尔时，太上老君分形变化，广历十方，兴隆教法，救度存亡，随於帝代，为其师范，教诸众生，常令诵念：<br />
　　东方慈悲救苦天尊，<br />
　　南方好生救苦天尊，<br />
　　西方平等救苦天尊，<br />
　　北方大慈救苦天尊，<br />
　　东北方普济救苦天尊，<br />
　　东南方无量救苦天尊，<br />
　　西南方等观救苦天尊，<br />
　　西北方惠化救苦天尊，<br />
　　上方徧慈救苦天尊，<br />
　　下方广度救苦天尊。<br />
　　老君曰：受吾指教，敬诵十方救苦天尊名号，能为拔赎苦魂，令得悟解。汝等四辈众生，应有三业六根，杀生偷盗邪淫、贪嗔嫉妬、愚痴颠倒、妄言绮语、恶口两舌、骂詈咒诅、违天逆地、不孝不义、不仁不直，罪根无量，致招殃咎。若能奉此真经圣号，俱蒙解脱，孤魂滞魄获生天堂，尘沙罪咎尽使消除，又或见存四辈众生，能常清静持诵此经，凡诸厄难，亦得蠲消，寿命延长，身心安泰，稽首归命天尊，敬信奉行。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>