<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法老子说五厨经' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>老子说五厨经</center></div><div class='fo'><center>经文出处:来自殆知阁</center><br/><br>
                        注<br />
　　经名：注。唐·尹情注。一卷。底本出处：《正统道藏》洞神部玉诀类。参校版本：一、《道藏辑要》本，收入该书尾集第一册。二、《道藏精华录》，收入该书第四集。<br />
　　注序<br />
　　臣闻《易》曰：精义入神，以致用也；利用安身，以崇德也。富哉言乎！富哉言乎！是知义必精然后可以入神致用，用必利然后可以安身崇德。义不精而云致用，用不利而云安身，身不安而云知道者，未之有也。然则，冲用者，生化之主也。精气为物，谓之委和，漠然无问，有与立矣。则天地大德不日生乎？全其形生者，在乎少思寡欲，抱朴寻和，游心於淡，合气於漠，且清明在躬，志气如神，嗜欲将至，有开必先。故圣人垂教以检之，广业以持之，专气致柔以道其和，向晦宴息以窒其欲。洗心藏密，穷神知化？然后安身而国家可保，德用而百姓不知，是以自天佑之，吉无不利矣。伏读此经五章尽？修身卫生之要，全和含一，精义可以入神，坐忘遗照，安身可以崇德，研味滋久，辄为训注。臣草茅微贱，恩霖特、深，天光不违，自忘鄙陋，伏上惭惧，徊徨如失臣惜，顿首，顿首，谨言。<br />
　　注<br />
　　唐京肃明观尹恰注<br />
　　夫存一黑和泰和，则五藏充满，五神静正。五藏充则滋味足，五神静则嗜欲除。此经是五藏之所取给，如求食於厨，故云五厨尔。<br />
　　一气和泰和，一气者，妙本冲用，所谓元气，冲用在天为阳和，在地为阴和，交合为泰和也。则人之受生，皆资一气之和，以为泰和，然后形质具而五常用矣。故老子曰：万物负阴而抱阳，冲气以为和也。则守本者当外绝二受，以全生分，内存一熙，以和泰和，和一而性命全矣。故老子曰：专熙致柔，能婴兄乎。<br />
　　得一道皆泰。<br />
　　得一者，言内存一黑以养精神，外全形生以为居泰，则一熙冲用，与身中泰和和也，故云得一。如此则修生养神之道，皆合於泰和矣。故老子曰：万物得一以生。<br />
　　和乃无一和，<br />
　　言人初察一黑，以和泰和，若存和得一，则和理皆泰，至和既畅，非但无一，亦复无和，不可政诂，如土委地。故老子曰：吾不知其名。<br />
　　玄理同玄际。<br />
　　玄，妙也。理，性也。此言一黑存乎玄际和，理出其性，性修反德，而妙畅於和，妙性既和，则与玄同际。故老子曰：同谓之玄也。<br />
　　不以意思意，<br />
　　意者，想爱也。言存一黑以和泰和者，慎勿存想受，以缘境识，当凝神湛照，令杳然空然，使和畅於起念之前，慧发於忘知之后，瞻彼阕者，则吉祥止矣。若以意思意，意想受尘，坐令焚和，焉得生白？故老子曰：塞其兑，闭其门，终身不动。<br />
　　亦不求无思。<br />
　　但不绿想受，则自发照慧，照慧之发，亦不自知，若知求无思，即涉想受，与彼思意等无差别。故老子曰：无名之朴，亦将不欲。<br />
　　意而无有思，<br />
　　内存一气，但令其虚，虚即降和，和理自畅，虽则不缘想受纳和，强假意名，既非境识所存，是以於思无有。老子曰：用其光，复归其明。<br />
　　是法如是持。<br />
　　如是内存泰和，泰和之法和畅，则是法皆遣，遣法无住，复何所持，以不持为持，故云是法如是持也。<br />
　　莫将心缘心，<br />
　　心者，发慧之质，想受之器也。正受则发慧，邪受则生想。言人若能气和於中，心正於内，内照清冷，则正慧湛然，鉴明而尘垢不上，渊停而万象俱见。见象无主，谓之常心，若以心得心，缘心受染，外存诸法，内无慧照，常心既丧，则和理亦亏矣。故庄子曰：得其心，以其心，得其常心，物何为最之哉。<br />
　　还莫住绝缘。<br />
　　夫以心缘心，则受诸受，若正受生慧，自得常心，慧心既常，则於正无受，何等为绿，既无缘心，亦无缘绝，湛然常寂，何所住乎？老子曰：损之又损之，以至於无为也。<br />
　　心在莫存心，<br />
　　慧照湛常，则云心存，於绝无住，故日莫存心照，既不将而随迎心缘，则无绝而无住矣。<br />
　　真则守真渊。<br />
　　真者，谓常心慧照，清冷不杂也。若湛彼慧源，寂无所染，既无知法，亦无绿心，则泰和含真，本不相离；故云守尔。<br />
　　修理志离志，<br />
　　理者性也，志者心有所注也。若绝外境受此心也，则性受也。言修性者心有所注，但得遍照，若外尘已绝，境识无注，离形去智，同与大通，性修反初，圆照无滞，内外俱净，玄之又玄，则离於注想矣。<br />
　　积修不符离。<br />
　　上令修性离志，则内外俱寂，无起住心，亦无空心，坐忘行忘，次来次灭，若积聚修习，不能忘泯，起修一念，发引千钧，内照既摇，外尘咸起，则与彼离志不相符合矣。<br />
　　志而不修志，<br />
　　若心无所注，则何由渐悟，铃因所注而得定心，故云志也。不修志者，明离志而不积修，忘修而后性定，则寂然圆照。<br />
　　己业无己知。<br />
　　因心注而慧业清冷，故云己业。内忘诸己，外忘诸物，於慧照心无毫芒用，则於己业自忘知，故云无己知。<br />
　　诸食气结气，<br />
　　夫一熙凝结，以和泰和，和一皆泰，则慧照常湛。今口纳滋味，以充五藏，身聚泡沬，载其形，生受体於地，凝湿於水，禀热於火，恃息於风，四绿结漏，皆非妙质，故缁涅一气，昏汨泰和，令生想受则动之弊秽矣。<br />
　　非诸久定结。<br />
　　言人当令泰和，含一无所想受，守真常湛，则与泰和合体。今以诸食结气，故非久定结也。<br />
　　气归诸本气，<br />
　　四缘受识，六染生弊，地水火风，散而归本，根识既染，则从所受业矣。<br />
　　随取当随泄。<br />
　　取者，受纳也。泄者，发用也。夫想有二受，业有二应，随所受纳，发用其征。若泰和和一，则一熙全和，致彼虚极，谓之复命，复命得常，谓名正受，正受净业，能生慧照，慧照湛常，一无所有，则入无问矣。一者，则食熙归诸四绿，业成则沦於六趣矣。<br />
　　注竟<br />
　　<br />

                    </div></div><hr><script charset='utf-8' src='../../js/footer.js'></script></body></html>