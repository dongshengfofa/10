<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法道德真经论' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>道德真经论</center></div><div class='fo'><center>经文出处:来自殆知阁</center><br/><br>
                        <br />
　　经名：。宋司马光注。四卷。底本出处：《正统道藏》洞神都玉诀类。原经无章名，今据王弼本补。<br />
　　卷之一<br />
　　司马氏注<br />
　　太史公曰：老子着书上下篇，言道德之意。后人因其篇首之文，名上篇曰道，下篇曰德。夫道德连体，不可偏举，今从本名。<br />
　　一章<br />
　　道可道，非常道；名可名，非常名。　<br />
　　世俗之谈道者，皆曰道体微妙，不可名言。老子以为不然，曰道亦可言道耳，然非常人之所谓道也。名亦可强名耳，然非常人之所谓名也。常人之所谓道者，凝滞於物。所谓名者，苛察缴绕。<br />
　　无名，天地之始；有名，万物之母。<br />
　　天地，有形之大者也，其始必因於无，故名天地之始日无。万物以形相生，其生必因於有，故名万物之母日有。<br />
　　常无，欲以观其妙；常有，欲以观其徼。<br />
　　徼，边际也。万物既有，则彼无者宜若无所用矣。然圣人常存无不去，欲以穷神化之微妙也。无既可贵，则彼有者宜若无所用矣。然圣人常存有不去，欲以立万事之边际也。苟专用无而弃有，则荡然流散，无复边际，所谓有之以为利，无之以为用也。<br />
　　此两者，同出而异名，同谓之玄。玄之又玄，众妙之门。<br />
　　玄者，非有非无，微妙之极致也。<br />
　　二章<br />
　　天下皆知美之为美，斯恶已；皆知善之为善，斯不善已。<br />
　　美善有逵，为众所知，非美之至者也。<br />
　　故有无之相生，难易之相成，长短之相形，高下之相倾，音声之相和，前后之相随。<br />
　　凡事有形迹者，必不可齐。不齐则争，争则乱，乱则穷，故圣人不贵。<br />
　　是以圣人处无为之事，<br />
　　用智若禹之行水，行其所无事<br />
　　行不言之教。<br />
　　其身正，不令而行。<br />
　　万物作焉而不辞，<br />
　　心之出也，物或未之。物至而应，无所辞拒。<br />
　　生而不有，<br />
　　存养万物而不取以为己有。<br />
　　为而不侍，<br />
　　圣人於天下不能全无所为，但不恃之以为己力耳。<br />
　　功成不居。<br />
　　不自满假。<br />
　　夫唯不居，是以不去。<br />
　　汝惟不矜，天下莫与汝争能；汝惟不伐，天下莫与汝争功。<br />
　　三章<br />
　　不尚贤，使民不争；<br />
　　贤之不可不尚，人皆知之。至其末流之弊，则争名而长乱，故老子矫之，欲人尚其实，不尚其名也。<br />
　　不贵难得之货，使民不为盗；不见可欲，使心不乱。是以圣人之治，虚其合，<br />
　　使民无· 利欲之心。<br />
　　实其腹，<br />
　　足食也。<br />
　　弱其志，<br />
　　不敢争夺。<br />
　　强其骨。<br />
　　尽力。<br />
　　常使民无知无欲，<br />
　　甘其食，美其服，不知其外更有何<br />
　　欲。<br />
　　使夫知者不敢为也。<br />
　　众莫之应。<br />
　　为无为，则无不治矣。<br />
　　为之使至於无为。<br />
　　四章<br />
　　道冲而用之，或不盈，渊兮似万物之宗。<br />
　　深不可测，常为物主。<br />
　　挫其锐，<br />
　　锋角猛露，道所恶也。<br />
　　解其纷，<br />
　　事为烦乱，道所鄙也。<br />
　　和其光，<br />
　　辉华显赫，道所贱也。<br />
　　同其尘，<br />
　　污辱卑下，道所贵也。<br />
　　湛兮似或存。<br />
　　湛然不动，若有若亡。<br />
　　吾不知谁子，象帝之先。<br />
　　言其先天地生，物莫能瑜。<br />
　　五章<br />
　　天地不仁，以万物为刍狗；<br />
　　刍狗，祭祀之具也，未用则贵，已用则贱。天生五村，力尽而弊之，有似不仁。<br />
　　圣人不仁，以百姓为刍狗。天地之间，其犹橐钥乎？虚而不屈，动而愈出。<br />
　　橐，排也。钥，乐钥。橐钥之中，空洞无情，故虚而不可穷屈，动而不可竭尽。<br />
　　多言数穷，不如守中。<br />
　　能守中诚，不言而信。<br />
　　六章<br />
　　谷神不死，<br />
　　中虚故曰谷，不测故曰神。天地有穷而道无穷，故曰不死。<br />
　　是谓玄牝。<br />
　　玄者，言其微妙。牝者，万物之母。<br />
　　玄牝之门，是谓天地根。<br />
　　天地由之以生。<br />
　　绵绵若存，－用之不勤。<br />
　　微而不绝，若亡若存，无物不用，而未尝勤劳。<br />
　　七章<br />
　　天长地久。天地所以能长且久者，以其不自生，故能长久。<br />
　　凡有血气之类，皆营为以求生。惟天地无为而自生。<br />
　　是以圣人后其身而身先，外其身而身存。<br />
　　亦不一用力。<br />
　　非以其无私邪？故能成其私。<br />
　　众人之私小，圣人之私大。小之至者，父子乖离，不能保一身。大之至者，蛮夷率服，享祚百世。<br />
　　八章<br />
　　上善若水。水善利万物又不争，处众人之所恶，<br />
　　人恶卑也。<br />
　　故几於道。<br />
　　道无水有，故曰几。<br />
　　居善地，<br />
　　若水处下。<br />
　　心善渊，<br />
　　深观。<br />
　　与善仁，<br />
　　润物。<br />
　　言善信，<br />
　　妍皑无隐。<br />
　　政善治，<br />
　　涤秽。<br />
　　事善能，<br />
　　任物圆方。<br />
　　动善时。<br />
　　随时凝浮。<br />
　　夫唯不争，故无尤。<br />
　　争者，事之末也。与物无竞，莫之怨恶，何过之有？故特美之。<br />
　　九章<br />
　　恃而盈之，不如其已；<br />
　　恃势恃位，恃才恃德，而自满者，不　如无势无位，无才无德。<br />
　　揣而锐之，不可长保。<br />
　　揣知物情，锐求进入，必将失之。<br />
　　金玉满堂，莫之能守；富贵而骄，自遗其咎。功成，名遂，身退，天之道。<br />
　　四时更运，功成则移。<br />
　　十章<br />
　　载营魄，抱一能无离乎？专气致柔，能如婴儿乎？涤除玄览，能无疵乎？爱民治国，能无为乎？<br />
　　善爱民者，任其自生，遂而勿伤。善治国者，任物以能，不劳而成。<br />
　　天门开阖，能为雌乎？明白四达，能无<br />
　　知乎？ <br />
　　聪明睿智，守之以愚。<br />
　　生之畜之，生而不有，为而不恃，长而不宰，是谓玄德。<br />
　　长谓下知有之，宰谓有所制割。<br />
　　十－章<br />
　　三十辐共一毂，当其无，有车之用；<br />
　　以其虚中受物，故能以寡统众。<br />
　　埏埴以为器，当其无，有器之用；<br />
　　埏，和也。埴，土也。<br />
　　凿户牖以为室，当其无，有室之用。故有之以为利，无之以为用。<br />
　　礼至於无体，乐至於无声，刑至於无刑，然后见道之用。<br />
　　十二章<br />
　　五色令人目盲，五音令人耳聋，五味令人口爽，<br />
　　爽，失也。<br />
　　驰骋田猎令人心发狂，难得之货令人行妨。<br />
　　皆以外伤内？<br />
　　是以圣人为腹不为目，故去彼取此。<br />
　　腹内守，目外慕。<br />
　　十三章<br />
　　宠辱若惊，贵大患若身。何谓宠辱？宠为下，得之若惊，失之若惊，是谓宠辱若惊<br />
　　为士者以道德为上，爵禄为下。上荣也，下辱也。众人乃宠其辱，操之则栗，合之则悲。<br />
　　何谓责大患若身？吾所以有大患者，为吾有身。<br />
　　由有其身。<br />
　　及吾无身，<br />
　　归之自然。<br />
　　吾有何患？<br />
　　色声味货，身之大患也。众人乃责之甚於身，者徇外而忘内故也。<br />
　　故溃以合为天卞者，可以托天下矣；爱以身为天下者，可以寄天下矣。<br />
　　夫责重天下者，天下亦贵重之。爱利天下者，天下亦爱利之。斤味续淮<br />
　　贱残贼天下，而天下贵爱之者也。<br />
　　故圣人之贵爱天下，所以贵爱其身也，如此则付以大器，必能守之。<br />
　　十四章<br />
　　视之不名曰夷，<br />
　　为色。<br />
　　听之不闻名曰希，<br />
　　无声。<br />
　　搏之不得名曰微<br />
　　无体。<br />
　　此三者，不可致诂，故混而为一<br />
　　皆归於无。<br />
　　其上不皦，其下不味。<br />
　　皦明也。道之升沙万物以生而不可见。道之降，万物以息而未尝亡。<br />
　　绳绳兮不可名，<br />
　　绳绳，延长之貌，曰有曰无，皆强名耳。<br />
　　复归於无物。是谓无状之状，无物之象。<br />
　　欲言无邪，则物由以成。砍言有邪，则不见其形。<br />
　　无物之象，是谓惚恍。<br />
　　若有若无。<br />
　　迎之不见其首，<br />
　　无始。<br />
　　体之不见其后。<br />
　　无终。<br />
　　执古之道，以御今之有。<br />
　　古之道，无也。<br />
　　能知古始，是谓道纪。<br />
　　道以无为纪。<br />
　　十五章<br />
　　古之善为士者，微妙玄通，深不可识。夫惟不识，故强为之容：<br />
　　但言其外貌可者。<br />
　　豫兮若冬涉川，犹兮若畏四邻，俨兮其若客，涣兮若冰之将释，敦兮其若朴，旷兮其若谷，浑兮其若独。<br />
　　有道之仕外貌皆然。<br />
　　孰能浊以静之徐清？孰能安以久之徐生？保此道者，不欲盈。夫惟不盈，是以能弊复成。<br />
　　谦受益。<br />
　　十六章<br />
　　致虚极，守静笃。万物并作，吾以观其复。<br />
　　万物之动，必复归於静。<br />
　　夫物芸芸，各复归其根。                                  <br />
　　物出於无，复入於无。<br />
　　归根日静，静分复命勾<br />
　　物静则从天命。<br />
　　复命曰常，<br />
　　谁能违天。<br />
　　知常日明。<br />
　　动静不失其时。<br />
　　不知常，妄作凶。<br />
　　违理而动。<br />
　　知常容，<br />
　　虚静则无不包。<br />
　　容乃公，<br />
　　无偏无党。<br />
　　公乃王，<br />
　　为天下所归往。<br />
　　王乃天，<br />
　　与天合德。<br />
　　天乃道，天法道。道乃久，<br />
　　无疆。<br />
　　殁身不殆。<br />
　　虚则无所违拒，静则无所侵犯，何危之有？<br />
　　十七章<br />
　　太上，下知有之；<br />
　　莫知帝力。<br />
　　其次，亲之誉之；<br />
　　有迹。<br />
　　其次，畏之；<br />
　　强以威服。<br />
　　其次，侮之。<br />
　　威德皆亡。<br />
　　信不足，有不信。犹其贵言。<br />
　　犹当作由。欲尽复其言，必不能周。<br />
　　功成事遂，百姓曰我自然。<br />
　　日出而作，日入而息，凿井而饮，耕田而食。<br />
　　十八章<br />
　　大道废，有仁义；<br />
　　道者涵仁义以为体，行之以诚，不形於外。故道之行，则仁义隐；道之废，则仁义彰。<br />
　　知慧出，有大伪；<br />
　　小人依善而为恶。<br />
　　六亲不和，有孝慈；国家昏乱，有忠臣。<br />
　　六亲，父子兄弟夫妇也。若六亲自和，国家自治，则孝慈忠臣不知其所在矣。鱼不能相忘於江湖，则濡沬之德生焉。<br />
　　十九章<br />
　　绝圣弃智，民利百倍；<br />
　　圣智所以利民也，至其末流之弊，乃或假圣智以害民，故老子矫之云尔。<br />
　　绝仁弃义，民复孝慈；<br />
　　孝慈，仁义之本也。<br />
　　绝巧弃利，盗贼无有。<br />
　　巧於利民，圣智之本心也。盗贼乃窃巧以利己。<br />
　　此三者，以为文而未足，故令有所属。<br />
　　属，着也。圣智、仁义、巧利，皆古之善道也，由后世徒用之以为文饰，而内诚不足，故令三者皆着於名而丧其实。<br />
　　见素<br />
　　任真。<br />
　　抱朴，<br />
　　存本。<br />
　　少私<br />
　　无我。<br />
　　寡欲。<br />
　　无求。<br />
　　二十章<br />
　　绝学无忧。<br />
　　学之所以不可已者，为求道也。若弃本而逐末，则劳而无功，不若不学之无忧也。<br />
　　唯之与阿，相去几何？善之与恶，相去何若？人之所畏，不可不畏。<br />
　　唯则为恭，阿则为慢。在有道者观之，唯阿善恶同归於无，相去无几。然恭则人喜，慢则人怒，善则受福，恶则致祸，怒集祸来，将丧其身，亦不得不畏也。人皆为之，吾敢不为。<br />
　　荒兮其未央哉。<br />
　　恭与善皆细行，聊以避害耳，未足以为大道也。大道广远，不可量。<br />
　　众人熙熙，如享太牢，如登春台。<br />
　　以外物为悦。<br />
　　我独怕兮其未兆，如婴儿之未孩。<br />
　　孩，小儿笑也。<br />
　　乘乘兮，若无所归。众人皆有余，<br />
　　务於多得。<br />
　　而我独若遗。<br />
　　不有於物。<br />
　　我愚人之心也哉，纯纯兮。俗人昭昭，我独若昏；俗人察察，我独闷闷。忽兮其若晦，飘兮似无所止。众人皆以，我独顽似鄙。我独异於人，而贵食母。<br />
　　受乳哺於元和。<br />
　　卷之一竟<br />
　　司马氏注<br />
　　二十一章<br />
　　孔德之容，唯道是从。道之为物，唯恍唯惚。惚兮恍，其中有象，恍兮惚，其中有物。窈兮冥，其中有精，其精甚真，其中有信。<br />
　　信，验也，皆所谓无状之状。<br />
　　自古及今，其名不去，以阅众甫。吾何以知众甫之然哉？以此。<br />
　　二十二章<br />
　　曲则全，<br />
　　强直自遂，鲜不缺折。<br />
　　枉则直，<br />
　　涂虽曲，而通诸夏则由诸。川虽曲，而通诸海则由诸。<br />
　　洼则盈，<br />
　　水息渊，木消枝，山杀瘦，泽增肥。<br />
　　弊则新，<br />
　　衣锦尚铜。<br />
　　少则得，多则惑。是以圣人抱一为天下式。<br />
　　一，少之极也。<br />
　　不自见，故明；<br />
　　时然而日彰。<br />
　　不自是，故彰；<br />
　　稽于众，舍己从人。<br />
　　不，自伐，故有功；不自矜，故长。<br />
　　功名永久。<br />
　　夫唯不争，故天下莫能与之争。古之所谓曲则全者，岂虚言哉？诚全而归之。<br />
　　没身不殆。<br />
　　二十三章<br />
　　希言自然。<br />
　　知道者不言而谕，故曰自然。<br />
　　飘风不终朝，骤雨不终日。孰为此者？天地。天地尚不能久，而况於人乎？<br />
　　躁人多辞，必不能安固於道。<br />
　　故从事於道者，同於道，德者同於德，失者同於失。<br />
　　皆自得之。<br />
　　同於道者，道亦得之；同於德者，德亦得之；同於失者，失亦得之。<br />
　　自然相应。<br />
　　信不足，有不信。<br />
　　由其贵言。<br />
　　二十四章<br />
　　跂者不立，跨者不行。<br />
　　心有所属，故不能两存。自见者不明，自是者不彰，自伐者无<br />
　　功，自矜者不长。<br />
　　皆外竞而内亡。<br />
　　其於道也，曰余食赘行。物或恶之，故有道者不处。<br />
　　盛撰之余，本虽美，更可秽也。本虽有功而自伐，更为疣赘也。或恶之，犹云或击之也。<br />
　　二十五章<br />
　　有物混成，先天地生。混然自成。寂兮寥兮，独立而不改，<br />
　　无与之匹，故曰独立。变化终不失其常，故曰不改。<br />

                    <br>
                        　　周行而不殆，<br />
　　周行无所不至而不危。<br />
　　可以为天地母。<br />
　　能生大形。<br />
　　吾不知其名，<br />
　　名以定形，混然无形，不可得而定。<br />
　　字之曰道，<br />
　　取於无物不由。<br />
　　强名之曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。<br />
　　明王者，不得以位自骄。<br />
　　人法地，地法天，天法道，道法自然。<br />
　　二十六章<br />
　　重为轻根，静为躁君。是以君子终日行不离辎重。<br />
　　守重静以为本。<br />
　　虽有荣观，燕处超然。<br />
　　不以为意。<br />
　　奈何万乘之主而以身轻天下。轻则失臣，躁则失君。<br />
　　君轻躁则臣不畏，臣轻躁则君贱之。<br />
　　二十七章<br />
　　善行者无辙迹，善言者无瑕谪，善计者不筹算，<br />
　　知其必然。<br />
　　善闭者无关挞而不可开，<br />
　　固国不以山溪之险。<br />
　　善结者无绳约而不可解。<br />
　　域民不以封疆之界。<br />
　　是以圣人常善救人，故无弃人；常善救物，故无弃物。是谓袭明。故善人者，不善人之师；不善人者，善人之资。不贵其师，不爱其资，虽知大迷，是谓要妙。<br />
　　二十八章<br />
　　知其雄，守其雌，<br />
　　有武而不用。<br />
　　为天下溪。<br />
　　处卑而为众所归。<br />
　　为天下溪，常德不离，复归於婴儿。<br />
　　由德以归道。<br />
　　知其白，守其黑，<br />
　　白清洁，黑浊恶。<br />
　　为天下式。为天下式，常德不武，复归於无极。知其荣，守其辱，为天下谷。为天下谷，常德乃足，复归於朴。朴散则为器，圣人用之则为官长。<br />
　　材见於外则如器，各有所能。圣人因其所能，用为众官之长。<br />
　　故大制不割。<br />
　　因其自然。<br />
　　二十九章<br />
　　将欲取天下而为之者，吾见其不得已。天下神器，不可为也。为者败之，执者失之。<br />
　　为之则伤自然，执之则乖变通。<br />
　　故物或行或随，或陶或吹，或强或羸，或载或堕。<br />
　　载，成也，此皆物自然之性。<br />
　　是故圣人去甚，去奢，去泰。<br />
　　任物自然，但去此三者而已。<br />
　　三十章<br />
　　以道佐人主者，不以兵强天下，其事好还。<br />
　　物极则反，故曰好还。<br />
　　师之所处，刻棘生焉。大军之后，必有凶年。<br />
　　明兵者凶器。<br />
　　故善者果而已，不敢以取强。<br />
　　果犹成也，功成则已。<br />
　　果而勿矜，果而勿骄，果而勿伐，果而不得已，是果而勿强。物壮则老，是谓不道，不道早已。<br />
　　明强者不得久。<br />
　　三十一章<br />
　　夫佳兵者，不祥之器，<br />
　　兵愈佳则害人愈多。<br />
　　物或恶之，故有道者不处。君子居则贵左，用兵则贵右。兵者，不祥之器，非君子之器，不得已而用之，恬淡为上。胜而不美，若美之者，是乐杀人。夫乐杀人者，不可以得志於天下矣。故吉事尚左，凶事尚右。偏将军处左，上将军处右，言以丧礼处之。杀人众多，以悲哀泣之，战胜则以丧礼处之。<br />
　　此言兵之不祥。<br />
　　三十二章<br />
　　道常无名，<br />
　　不可指的。<br />
　　朴虽小，<br />
　　朴者，道之质。<br />
　　天下不敢臣。<br />
　　言其尊。<br />
　　侯王若能守，万物将自宾。天地相合，以降甘露，民莫之令而自均。<br />
　　侯王守道，则物服，气和，民化。<br />
　　始制有名，<br />
　　圣人得道，必制而用之，不能无言。<br />
　　名亦既有。夫亦将知止，知止所以不殆。<br />
　　虽以有名教民，亦务简要，勿令滋彰。<br />
　　譬道之在天下，犹川谷之与江海。<br />
　　有为之教，比之於道，大小绝殊，然亦终归於道。<br />
　　三十三章<br />
　　知人者智，自知者明。胜人者有力，自胜者强。<br />
　　自知自胜尤难。<br />
　　知足者富，<br />
　　常足。<br />
　　强行者有志。不失其所者久，<br />
　　得所则安。<br />
　　死而不亡者寿。<br />
　　身没道存。<br />
　　三十四章<br />
　　大道泛兮，其可左右。<br />
　　言无执。<br />
　　万物恃之以生而不辞，<br />
　　皆与之。<br />
　　功成而不居，衣被万物而不为主。故常无欲，可名於小矣；<br />
　　易足。<br />
　　万物归焉而不知主，可名於大矣。是以圣人终不为大，故能成其大。<br />
　　三十五章<br />
　　执大象，天下往。<br />
　　道之见者谓之象，圣人执之，以为天下王。<br />
　　往而不害，安平泰。<br />
　　不以有为害之。<br />
　　乐与饵，过客止。<br />
　　众人凝滞於物。<br />
　　道之出口，淡乎其无味。视之不足见，听之不足闻，<br />
　　异於乐饵。<br />
　　用之不可饵。<br />
　　虚而不屈。<br />
　　三十六章<br />
　　将欲歙之，必固张之；将欲弱之，必固强之；将欲废之，必固兴之；将欲夺之，必固与之。是谓微明。<br />
　　知微之明。<br />
　　柔弱胜刚强，鱼不可脱於渊，国之利器，不可以示人。<br />
　　三十七章<br />
　　道常无为而无不为，侯王若能守，万物将自化。化而欲作，<br />
　　作，动也。<br />
　　吾将镇之以无名之朴。无名之朴，亦将不欲。<br />
　　兼忘。<br />
　　无欲以静，天下将自正。<br />
　　卷之二竟<br />
　　卷之三<br />
　　司马氏注<br />
　　三十八章<br />
　　上德不德，是以有德；推至诚而行之，不自以为德。下德不失德，是以无德。<br />
　　慕德之名，循其迎而求之。<br />
　　上德无为而无以为，<br />
　　我无为民自化。无以为犹言无用有为也。<br />
　　下德为之而有以为。<br />
　　有为之德，不修则废。<br />
　　上仁为之而无以为，<br />
　　因民所利而利之。<br />
　　上义为之而有以为。<br />
　　制而用之。<br />
　　上礼为之而莫之应，则攘臂而仍之。<br />
　　立制度以强民，民不肯从，则用刑以威之。仍，引也，字或作扔。<br />
　　故失道而后德，<br />
　　道无形，德无迹。<br />
　　失德而后仁，<br />
　　鱼相煦以沬。<br />
　　失仁而后义，<br />
　　恩不能怀，必加裁制。<br />
　　失义而后礼。<br />
　　制其外貌。<br />
　　夫礼者，忠信之薄而乱之首也。<br />
　　忠信，礼之本也。守其文，忘其本，则巧伪横生矣。<br />
　　前识者，道之华而愚之始也。<br />
　　世有亿度屡中者，人或谓之智，而多言数穷，未免於愚也。<br />
　　是以大丈夫处其厚不处其薄，居其实不居其华，故去彼取此。<br />
　　三十九章<br />
　　昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下正。其致之一也。<br />
　　一者，道之子，物之祖也，故莫不赖之以成功。以事言之，常久不已，所谓一也。<br />
　　天无以清将恐裂，地无以宁将恐发，神无以灵将恐歇，谷无以盈将恐竭，万物无以生将恐灭，侯王无以贵高将恐蹙。<br />
　　离本失道，不常故也。<br />
　　故贵必以贱为本，高必以下为基。是以侯王自谓孤寡不谷，此其以贱为本邪，非乎？<br />
　　不敢忘本。<br />
　　故致数舆无舆，<br />
　　式较软树，各指其名，则无复舆矣。<br />
　　不欲琭琭如玉，落落如石。<br />
　　四十章<br />
　　反者道之动，<br />
　　一阴一阳之谓道。<br />
　　弱者道之用。天下之物生於有，有生於无。<br />
　　四十－章<br />
　　上士闻道，勤而行之；中士闻道，若存若亡；下士闻道，大笑之，不笑不足以为道。<br />
　　非常之道，固非常人所知。<br />
　　故建言有之：<br />
　　古之立言。<br />
　　明道若昧，进道若退，夷道若类，<br />
　　类，丝节也。<br />
　　上德若谷，大白若辱，广德若不足，建德若偷，质直若渝，大方无隅，大器晚成，大音希声，大象无形，道隐无名。夫唯道，善贷且成。物赖以成而不能有，故谓之贷。<br />
　　四十二章<br />
　　道生一，<br />
　　自无入有。<br />
　　一生二，<br />
　　分阴分阳。<br />
　　二生三，<br />
　　济以中和。<br />
　　三生万物。万物负阴而抱阳，<br />
　　负犹背也，抱犹向也。<br />
　　冲气以为和。<br />
　　万物莫不以阴阳为体，以冲气为用。<br />
　　人之所恶，唯孤寡不谷，而王公以为称。故物或损之而益，益之而损。<br />
　　满招损，谦受益，皆所以去甚泰，就中和。<br />
　　人之所教，亦我教之。<br />
　　亦我教之，犹言我亦教之。<br />
　　强梁者，不得其死。吾将以为教父。<br />
　　为众教之父。<br />
　　四十三章<br />
　　天下之至柔，驰骋天下之至坚，<br />
　　泰山之溜穿石。<br />
　　无有入於无间，吾是以知无为之有益。<br />
　　形之细者，无若微尘，然不能入无隙之物。唯无有乃可以入於无间。<br />
　　不言之教，无为之益，天下希及之。<br />
　　知之者鲜。<br />
　　四十四章<br />
　　名与身，孰亲？身与货，孰多？得与亡，孰病？<br />
　　得名货而亡身，与身而亡名货二者，孰病？<br />
　　是故甚爱必大费，多藏必厚亡。知足不辱，知止不殆，可以长久。<br />
　　四十五章<br />
　　大成若缺，其用不弊。大盈若冲，其用不穷。<br />
　　物成必毁，盈必溢，理之常也。有道者虽成若缺，虽盈若冲，故不弊不穷。<br />
　　大直若屈，大巧若拙，大辩若讷。躁胜寒，<br />
　　动作。<br />
　　静胜热，<br />
　　无为。<br />
　　清静为天下正。<br />
　　虚静以观万物。<br />
　　四十六章<br />
　　天下有道，却走马以粪。<br />
　　无求不争，含外修内。<br />
　　天下无道，戎马生於郊。<br />
　　贪欲无厌，合内竞外。<br />
　　罪莫大於可欲，<br />
　　匹夫无罪，怀璧其罪。<br />
　　祸莫大於不知足，咎莫大於欲得。故知足，常足矣。<br />
　　四十七章<br />
　　不出户，知天下；不窥牖，见天道。<br />
　　得其宗本。<br />
　　其出弥远，其知弥少。<br />
　　去本逐末。<br />
　　是以圣人不行而知，不见而名，<br />
　　至理不易。<br />
　　不为而成。<br />
　　四十八章<br />
　　为学日益，为道日损。<br />
　　去其浮冗。<br />
　　损之又损之，以至於无为。无为而无不为矣。<br />
　　跂者不立，跨者不行。有为则滞阂於一隅，故无为则无不为矣。<br />
　　故取天下者，常以无事，<br />
　　使天下自归之。<br />
　　及其有事，不足以取天下。<br />
　　强之则物不从。<br />
　　四十九章<br />
　　圣人无常心，以百姓心为心。<br />
　　随时因物，应变从道。<br />
　　善者吾善之，不善者吾亦善之，得善矣。信者吾信之，不信者吾亦信之，得信矣。<br />
　　彼虽不善，吾自为善以接之，不失其善矣。彼虽不信，吾自守信以待之，不失其信矣。<br />
　　圣人在天下，喋喋焉为天下浑其心。<br />
　　浑其心，无所间别。<br />
　　百姓皆注其耳目焉，<br />
　　则而象之。<br />
　　圣人皆孩之。<br />
　　爱之如赤子。<br />
　　五十章<br />
　　出入生死，<br />
　　出生地则入死地。<br />
　　生之徒十有三，死之徒十有三，人之生动之死地十有三。夫何故？以其生生之厚。<br />
　　言十人之中，大约柔弱以保其生者三，刚强以速其死者三，虽志在爱生而不免於趋死者亦三。其所以爱生而趋死者，由其自奉养太厚故也。<br />
　　盖闻善摄生者，陆行不遇兕虎，入军不被甲兵，兕无所投其角，虎无所措其爪，兵无所容其刃。夫何故？以其无死地。<br />
　　兕虎以喻强暴。处强暴之间而不见害者，以其柔顺不争故也。<br />
　　五十一章<br />
　　道生之，<br />
　　宗本无形谓之道。<br />
　　德畜之，<br />
　　气象变化谓之德。<br />
　　物形之，<br />
　　聚而成物，质性散殊。<br />
　　势成之，<br />
　　生必长，长必成，自然之势。<br />
　　是以万物莫不尊道而贵德。<br />
　　为之父母。<br />
　　道之尊，德之贵，夫莫之爵而常自然。<br />
　　圣人道德洽於天下，其为人所推戴亦然。<br />
　　故道生之畜之，长之育之，成之熟之，养之覆之。<br />
　　及其成功，皆归於道。<br />
　　生而不有，为而不恃，长而不宰，是谓玄德。<br />
　　五十二章<br />
　　天下有始，以为天下母。<br />
　　始谓道也，道者万物之所生。<br />
　　既得其母，以知其子，<br />
　　因道以立礼乐刑政。<br />
　　既知其子，复守其母，没身不殆。<br />
　　不可忘本弃道。<br />
　　塞其兑，闭其门，终身不勤。开其兑，济其事，终身不救。见小曰明，守柔曰强。用其光，复归其明，无遗身殃，是谓袭常。<br />
　　光外烛，明内景。<br />
　　五十三章<br />
　　使我介然有知，行於大道，唯施是畏。大道甚夷，民甚好径。<br />
　　道本简易，由人之好凿，故失道。<br />
　　朝甚除，田甚芜，仓甚虚，<br />
　　失道之国，好察近而遗远，逐末而忘本，故视其朝若修治，而察其民实贫困。<br />
　　服文彩，带利剑，厌饮食，财货有余，是谓盗夸。<br />
　　取非其有谓之盗。德薄位尊，智小谋大，危亡将及。曾不自知，乃更矜夸，以为。得意，服美不称，积实无厌，故曰盗夸。<br />
　　盗夸，非道也哉。<br />
　　所以有此夸者，岂非本欲行道，而更凿以致失哉。<br />
　　五十四章<br />
　　善建者不拔，<br />
　　深根固蒂，不可动摇。<br />
　　善抱者不说，<br />
　　民心怀服，不可倾夺。<br />
　　子孙祭祀不辗户<br />
　　享祚久长。<br />
　　修之身，其德乃真；修之家，其德乃余；<br />
　　余当作赊。<br />
　　修之乡，其德乃长；修之国，其德乃丰；修之天下，其德乃普。<br />
　　皆循本以治末，由近以及远。<br />
　　故以身观身，以家观家，以乡观乡，以国观国，<br />
　　如一。<br />
　　以天下观天下。<br />
　　以古况今。<br />
　　吾何以知天下之然哉？以此。<br />
　　以一知万。<br />
　　五十五章<br />
　　含德之厚者，比於赤子。毒虫不螫，猛兽不据，攫乌不搏。<br />
　　言和厚之至者，虽快夫所不忍害。<br />
　　骨弱筋柔而握固，未知牝牡之合而峻作，精之至也。终日号而不嘎，和之至也。<br />
　　皆在其自然。<br />
　　知和日常，知常曰明。益生曰祥，<br />
　　祥，善也。和之善者，可以益生。<br />
　　心使气曰强。<br />
　　志，气之率也，心动则气乱，气乱则昏，心不能制，故有悖暴之行。众人皆以气盛者为强，老子独以心能使气者为强也。<br />
　　物壮则老，是谓不道，不道早已。<br />
　　不用其壮，可以后亡。<br />

                    <br>
                        　　五十六章<br />
　　知者不言，<br />
　　得之於内。<br />
　　言者不知。<br />
　　求之於外。<br />
　　塞其兑，闭其门，<br />
　　不出入。<br />
　　挫其锐，解其纷，和其光，同其尘，是谓玄同。<br />
　　玄者极深，固者无外。<br />
　　故不可得而亲，亦不可得而疏；不可得而利，亦不可得而害；不可得而贵，亦不可得而贱，<br />
　　守道故不动。<br />
　　故为天下贵。<br />
　　五十七章<br />
　　以正治国，<br />
　　政者，正也。<br />
　　以奇用兵，<br />
　　兵家尚诈。<br />
　　以无事取天下。吾何以知其然哉？夫天下多忌讳，而民弥贫；民多利器，国家滋昏；民多仗巧，奇物滋起；法令滋彰，盗贼多有。<br />
　　法出奸生。<br />
　　故圣人云：我无为而民自化，我无事而民自富，<br />
　　安而勿扰。<br />
　　我好静而民自正，<br />
　　正己而物正。<br />
　　我无欲而民自朴。<br />
　　虽赏之不窃。<br />
　　五十八章<br />
　　其政闷闷，其民淳淳；<br />
　　责大体而已。<br />
　　其政察察，其民缺缺。<br />
　　政苛则无完人。<br />
　　祸兮福所倚，福兮祸所伏。孰知其极？其无正邪？<br />
　　祸中有福，福中有祸，天下无正祸正福。<br />
　　正复为奇，善复为妖。<br />
　　非独祸福为然，邪正善恶亦常反覆，皆由物极则反。<br />
　　民之迷也，其日固久。<br />
　　天下莫能知之。<br />
　　是以圣人方而不割，廉而不剧，<br />
　　岁，刮也。<br />
　　直而不肆，光而不耀。<br />
　　皆不欲至其极。<br />
　　卷之三竟 <br />
　　司马氏注<br />
　　五十九章<br />
　　治人事天，莫若啬。<br />
　　省啬精神。<br />
　　夫唯啬，是谓早复。早复谓之重积德，<br />
　　不远而复，不离於德，可以修身。<br />
　　重积德则无不克。<br />
　　念德不怠，庸可敌平。<br />
　　无不克则莫知其极，<br />
　　广运。<br />
　　莫知其极，可以有国。<br />
　　然后能保其国家。<br />
　　有国之母，可以长久。<br />
　　母谓存神育德。<br />
　　是谓深根固蒂、长生久视之道。<br />
　　六十章<br />
　　治大国，若烹小鲜。<br />
　　扰之则烂。<br />
　　以道往天下，其鬼不神。<br />
　　物各得其所，无妖灾。<br />
　　非其鬼不神，其神不伤人；<br />
　　寒暑风雨，变化生成。<br />
　　非其神不伤人，圣人亦不伤人。<br />
　　圣人与鬼神合其吉凶。<br />
　　夫两不相伤，故德交归焉。民，神之主也。圣人不伤人，则神亦不伤矣。<br />
　　六十－章<br />
　　大国下流，天下之交，天下之牝。<br />
　　交犹归聚也，言大国所以为王霸，下流所以为江海，皆以此。<br />
　　牝常以静胜牡，以其静为之下。<br />
　　覆解牝之为德。<br />
　　故大国以下小国，则取小国；小国以下大国，则取大国。故或下以取，或下而取。<br />
　　以取取人，而取为人所取。<br />
　　大国不过欲兼畜人，小国不过欲入事人。两者各得其所欲，故大者宜为下。<br />
　　畏天者保其国，乐天者保天下。<br />
　　六十二章<br />
　　道者，万物之奥也，<br />
　　妙万物而为言。<br />
　　善人之所宝，<br />
　　守而用之。<br />
　　不善人之所保。<br />
　　依於有道以自安。<br />
　　美言可以市，尊行可以加人。<br />
　　美而言之，可以使人从教，若市之得物。尊而行之，可以使人心服，叉不为人下。<br />
　　人之不善，何弃之有？<br />
　　所贵於道者，为其兼容敦化，若中者弃不中，才者弃不才，不得为有德。<br />
　　故立天子，置三公，<br />
　　立君以司牧其民，置辅以师保其君。<br />
　　虽有拱璧以先驷马，不如坐进此道。<br />
　　拱璧，璧大如拱也。古者进物，叉有以先之。宝用有尽，道用无穷。<br />
　　古之所以贵此道者，何不日求以得，有罪以免邪？故为天下贵。<br />
　　有求而循道者，无不得。有过而从道者，无不免。<br />
　　六十三章<br />
　　为无为，事无事，味无味。大小多少，报怨以德。<br />
　　视小若大，视少若多，犯而不校。<br />
　　图难於其易，为大於其细。天下难事必作於易，天下大事必作於细。是以圣人终不为大，故能成其大。<br />
　　兢兢业业，一日二日万几，故能无为而治。<br />
　　夫轻诺必寡信，<br />
　　故子路无宿诺。<br />
　　多易必多难。<br />
　　小人先易而后难。<br />
　　是以圣人由难之，故终无难矣。<br />
　　君子先难而后易。<br />
　　六十四章<br />
　　其安易持，其未兆易谋，其脆易破，其微易散。为之於未有，治之於，未乱。合抱之木，生於豪末；九层之台，起於累土；里之行，始於足下。<br />
　　皆言防微慎始。<br />
　　为者败之，<br />
　　伤自然。<br />
　　执者失之。<br />
　　滞於物。<br />
　　是以圣人无为故无败，<br />
　　无成无亏。<br />
　　无执故无失。<br />
　　无丧无得。<br />
　　民之从事，常於几成而败之，慎终如始，则元败事。是以圣人欲不欲，不贵难得之货；<br />
　　圣人所欲者，不欲也，故不贵珍奇。<br />
　　学不学，复众人之所过，以辅万物之自然而不敢为。<br />
　　众人用心过分，更成赘疣，故人所学者在於不学，以复众人之所过。万物生成，皆不出自然，圣人但以辅之，不敢强有所为也。<br />
　　六十五章<br />
　　古之善为道者，非以明民，将以愚之。<br />
　　去华务实，还淳反朴。<br />
　　民之难治，以其智多。<br />
　　奸诈乱政。<br />
　　故以智治国，国之贼．、<br />
　　上下相欺。<br />
　　不以智治国，国之福。<br />
　　王道正直。<br />
　　知此两者，亦楷式也。常知楷式，是谓玄德。<br />
　　知用智不若不用，非有精微之德，其　孰能与於此。<br />
　　玄德深矣远矣，与物反矣，乃复至於大顺。<br />
　　物情莫不责智，而有玄德者独贱之，　虽反於物，乃顺於道。<br />
　　六十六章<br />
　　江海所以能为百谷王者，以其善下之，故能为百谷王。是以圣人欲上人，以其言下之；欲先人，以其身后之。是以处上而人不重，处前而人不害，是以天下乐推而不厌。以其不争，故天下莫能与之争。<br />
　　满招损，谦受益。<br />
　　六十七章<br />
　　天下皆谓我道大，似不肖。<br />
　　肖，似也，言异於众人。<br />
　　夫唯大，故似不肖。若肖久矣，其细也夫。我有三宝，保而持之。一曰慈，二曰俭，三曰不敢为天下先。夫慈，故能勇；<br />
　　仁者必有勇。<br />
　　俭，故能广；<br />
　　约省则有余。<br />
　　不敢为天下先，故能为成器长。<br />
　　成器犹成法也，为众教之父，故曰为成器长。<br />
　　今舍其慈且勇，舍其俭且广，舍其后且先，死矣。<br />
　　必为物所害。<br />
　　夫慈，以战则胜，以守则固。<br />
　　仁者，众之所附。<br />
　　天将救之，以慈卫之。<br />
　　人不忍伤。<br />
　　六十八章<br />
　　善为士者不武，<br />
　　以德服人。<br />
　　善战者不怒，<br />
　　我租惟求定。<br />
　　善胜敌者不争，<br />
　　不战而屈人兵。<br />
　　善用人者为之下。<br />
　　得其欢心。<br />
　　是谓不争之德，是谓用人之力，是谓配天古之极也。<br />
　　德与天合，自生民以来无以加也。<br />
　　六十九章<br />
　　用兵有言：吾不敢为主而为客，<br />
　　主谓以强兵为己任。客谓人加於己，己不得已而应之。<br />
　　不敢进寸而退尺。<br />
　　谦而不责。<br />
　　是谓行无行，<br />
　　不行而自至。<br />
　　攘无臂，<br />
　　无臂而可以攘人。<br />
　　仍无敌，<br />
　　敌自服，不必仍。<br />
　　执无兵。<br />
　　不执兵而全胜。<br />
　　祸莫大於轻敌，轻敌则几丧吾宝。<br />
　　宝谓三宝。<br />
　　故抗兵相加，哀者胜矣。<br />
　　辞直而不争者，为众所哀。<br />
　　七十章<br />
　　吾言甚易知，甚易行。<br />
　　易简。<br />
　　天下莫能知，莫能行。<br />
　　精一。<br />
　　言有宗，<br />
　　体要。<br />
　　事有君。<br />
　　返本。<br />
　　夫唯无知，是以不我知。<br />
　　有知则知道矣。<br />
　　知我者希，则我贵矣。<br />
　　道大，故知之者鲜。<br />
　　是以圣人被褐怀玉。<br />
　　蒙以养正。<br />
　　七十－章<br />
　　知不知，上；不知知，病，<br />
　　知之如不知，则速怨。不知而强知，　则招患。<br />
　　夫唯病病，是以不病。圣人之不病，以其病病，是以不病。<br />
　　病人能自知其病，斯不甚病矣。<br />
　　七十二章<br />
　　民不畏威，则大威至。<br />
　　弗畏入畏。<br />
　　无狭其所安，<br />
　　不择地而安之。<br />
　　无厌其所生。<br />
　　甘其食，美其服。<br />
　　夫惟不厌，是以不厌。<br />
　　不厌於物，亦不为物所厌。<br />
　　是以圣人自知不自见，<br />
　　人不知而不愠。<br />
　　自爱不自贵，<br />
　　卑以自牧。<br />
　　故去彼取此。<br />
　　去外慕，取内乐。<br />
　　七十三章<br />
　　勇於敢则杀，勇於不敢则活。知此两者，或利或害。天之所恶，孰知其故？是以圣人犹难之。<br />
　　人知此而避杀就活，是利也。亦有知此而更速死者，害也。岂非天之恶人如此乎？执能知其意故哉？是以圣人於天道亦不敢易言之。<br />
　　天之道，不争而善胜，<br />
　　任物自然，物莫能违。<br />
　　不言而善应，<br />
　　随其顺巡，应以吉凶。<br />
　　不召而自来，<br />
　　不疾而速，不行而至。<br />
　　禅然而善谋。<br />
　　繟，缓貌。不忽遽，而事无不成。<br />
　　天网恢恢，疏而不失。<br />
　　恢恢，大貌。<br />
　　七十四章<br />
　　民常不畏死，奈何以死惧之？<br />
　　见利则忘生，是不畏死。<br />
　　若使人常畏死，而为奇者，吾得执而杀之，夫孰敢也？<br />
　　奇，邪也。<br />
　　常有司杀者杀。<br />
　　天将去恶，必假手於一人。<br />
　　夫代司杀者杀，是谓代大匠斲者，希不自伤其手矣。<br />
　　妄作凶。<br />
　　七十五章<br />
　　民之饥，以其上食税之多，是以饥。民之难治，以其上之有为，是以难治。<br />
　　扰之故难治。<br />
　　民之轻死，以其求生之厚，是以轻死。<br />
　　求利所以养生也，而民常以利丧其生。<br />
　　夫唯无以生为者，是贤於贵生。<br />
　　外其身而身存。<br />
　　七十六章<br />
　　民之生也柔弱，其死也坚强。万物草木生也柔脆，其死枯槁。故坚强者死之徒，柔弱者生之徒。是以兵强则不胜，<br />
　　兵骄者灭。<br />
　　木强则共。强大处下，柔弱处上。<br />
　　七十七章<br />
　　天之道，其犹张弓乎？高者抑之，下者举之，有余者损之，不足者与之。<br />
　　亏盈益谦。<br />
　　天之道，损有余补不足。人之道则不然，损不足以奉有余。<br />
　　以贵抑贱，以富夺贫，以智加愚，以贤陵不肖。<br />
　　孰能以有余奉天下？唯有道者。是以圣人为而不恃，功成不处，其不欲见贤邪？<br />
　　圣人功德有余，故推以与人。<br />
　　七十八章<br />
　　天下柔弱莫过於水，而攻坚强者莫之能胜，以其无以易之也。故柔胜刚，弱胜强，天下莫不知，莫能行。是以圣人之言云：受国之垢，是谓社稷主；受国不祥，是谓天下王。故正言若反也。含垢纳污，乃能成其大。<br />
　　七十九章<br />
　　和大怨者，必有余怨，安可以为善？是以圣人执左契，而不责於人。故有德司契，无德司彻。天道无亲，常与善人。<br />
　　八十章<br />
　　小国寡民，使有什伯之器而不用，使民重死而不重复。<br />
　　爱生安土。<br />
　　虽有舟舆，无所乘之；<br />
　　不迁。<br />
　　虽有甲兵，无所陈之；<br />
　　不争。<br />
　　使民复结绳而用之。<br />
　　不相欺。<br />
　　甘其食，美其服，安其居，乐其俗。<br />
　　虽疏恶隘陋，自以为甘美安乐。<br />
　　邻国相望，鸡犬之音相闻，<br />
　　信近。<br />
　　民至老死，不相往来。<br />
　　无求。<br />
　　八十－章<br />
　　信言不美，<br />
　　质直。<br />
　　美言不信。<br />
　　华巧。<br />
　　善者不辩，<br />
　　吉人寡辞。<br />
　　辩者不善。<br />
　　盗言孔甘。<br />
　　知者不博，<br />
　　一以贯之。<br />
　　博者不知。<br />
　　多岐亡羊。<br />
　　圣人不积，<br />
　　不私无物。<br />
　　既以为人己愈有，<br />
　　德智无穷。<br />
　　既以与人己愈多。<br />
　　损之而益。<br />
　　天之道，利而不害；<br />
　　春生秋成，以美科利天下。<br />
　　圣人之道，为而不争。<br />
　　不能无为，然辅而不强。<br />
　　卷之四竟<br />
　　<br />

                    </div></div><hr><script charset='utf-8' src='../../js/footer.js'></script></body></html>