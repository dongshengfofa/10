<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法大明御制玄教乐章' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>大明御制玄教乐章</center></div><div class='fo'><center>经文出处:来自殆知阁</center><br/><br>
                        <br />
　　经名：。一卷。底本出处：《 正统道藏》 洞神部表奏类。<br />
　　<br />
　　醮坛赞咏乐章<br />
　　迎凤辇<br />
　　迎神<br />
　　巍巍道德显至灵，阴阳斡运化育成。合四一四尺一尺　五六工尺合四合<br />
　　冥冥窈窈非常名，超离浩劫能长生。合四一四六工尺　六工尺一合四合<br />
　　乘云驭飓来太清，苹系荐祀鉴衷诚。合四一四六尺工　六工尺一合四合<br />
　　献供<br />
　　妙运神化二气中，甄陶群生普圣功。合四一四合四尺　六工尺一合四合<br />
　　昭兹扬灵降璇穹，琼轮紫盖纷若从。一尺工尺工六尺　六工尺一四工合<br />
　　神祇鉴歆福来崇，穰穰简简被无穷。合四一四尺六工　六工尺一合四合<br />
　　行道<br />
　　梵炁缥缈布紫宸，开明三景耀五文。合四一四尺一尺　六工尺一四工合<br />
　　太初溟涬天地尊，化成万物播大钧。合四一四六尺工　六工尺一四工合<br />
　　呵卫森罗朝群真，众灵昭格鉴明禋。一尺工尺六工尺　六工尺一合四合<br />
　　请师<br />
　　玄范肇启万法张，元始太极妙阐扬。合四一四六尺工　六工尺一四工合<br />
　　琅函秘笈仪文彰，玄门开廓道弥光。合四一尺六工尺　六工尺一合四合<br />
　　灵宝丕宣徧十方，度人济世福难量。合四一四尺六工　六工一尺合四合<br />
　　献酒<br />
　　上玄锡福海宇宁，两旸时序年谷登。合四一四尺一尺　工六工尺合四合<br />
　　河清海晏乐和平，扎瘥疾疠永不生。合四一四尺六工　六工尺一合四合<br />
　　觞陈郁鬯通舆诚，蕃禧鸿祉日来臻。合四一尺六工尺　六工尺一合四合<br />
　　送圣<br />
　　万灵翩翩云中来，忽乘飙驭云中归。合四一四尺四合　五六一尺六工尺<br />
　　愿祈陟降显灵威，降福储祥运化机。合四一尺工六工　六工尺一四工合<br />
　　天下乐<br />
　　两间奠二仪，妙陶钧运。气机成化工，天以清，地以宁，神道难名荷上穹。<br />
　　合四四合四　上一四四　合工工合四　四合四　上一四　四合工工工尺工<br />
　　诞布恩泽，永乐逢太平。风雨调，时序和，百谷登，景星卿云，甘露醴泉，呈嘉桢。<br />
　　五六工尺　上尺上尺工　工合四　上尺工　工合四　上一四四　四合四上　一上工<br />
　　更睹黄河清，秀麦垂，嘉禾生，物阜民安，暤暤熙熙赖生成，敬礼诸天尊圣灵。<br />
　　合四上一四　四合四　上一四　四合工工　工尺工五六工尺　上尺上尺工合四<br />
　　过声<br />
　　望降临，齐鉴歆，虔恭至诚。<br />
　　上尺工　工合四　上一四四<br />
　　圣贤记<br />
　　奉迎众真，降光来临。骖凤乘鸾，飙御随云軿。璇穹森罗，万灵缤纷，垂辉苍旻，<br />
　　合四合工　合四上一　四合上一　四合上上上　上工上工　上上一四　上一四四<br />
　　紫微太微，回旋逍遥，乘云浮空，幡幢霓旌。至真洞玄，妙枢渊微，窈窈冥冥。<br />
　　合四合四　上工上工　上上一四　上一四四　九工九五　九工上工　上工工工<br />
　　一心赞扬，上清群真，敷宣琳琅，十回度人，摅至诚清净，极微妙，无形无声，<br />
　　九工九五　九工上工　上一四四　合四合四　四合工工合　四合上　工上一四<br />
　　无上光明。太初玄元，九霄玉虚，真源常清，仰回瑞光，照临九幽，超济沈沦，<br />
　　合九工工　六工尺工　合四合四　上一四四　六工尺工　合四合四　上一四四<br />
　　一切咸脱，昏盲蠕动含灵。真同阳和，灒敷昭苏，咸泰亨三光宣昭，弥罗环周相晶荧。<br />
　　上一四合　四上四合四上　上工上工　上上一四　上一四上工上工　上上一四上一四<br />
　　叱风驾霆，下临瑶池，翱翔蓬瀛。鉴观万方，徧游人间，耀光扬灵，现身化形。<br />
　　九工九五　九工上工　上工工工　九工九五　九工上工　上一四四　合四合四<br />
　　三界虚空，十方万神，均荷鸿恩，世世安宁。<br />
　　四合工工　合四合上　工上一四　合九工工<br />
　　过声<br />
　　善功告成，太清愿，群生跻升平。<br />
　　六工尺工　合四合　四上一四四<br />
　　青天歌<br />
　　大罗渺渺三界上，梵炁弥罗昭纬像。邪魅潜藏魔不干，巍巍万法长宣朗。<br />
　　尺一尺工六工尺　工尺一四合工尺　四合四四一尺四　工尺一四合工尺<br />
　　玄天上帝乐章<br />
　　迎仙客<br />
　　一气分，两仪定，静乐国中逢诞圣。握枢机，乘化运，妙阐灵贶，普摄妖魔净。<br />
　　合四一　一尺一　尺工五六工尺工　工六一　尺四一　六工尺一　一尺一四合<br />
　　又<br />
　　仰圣躬，玉相现，凤目龙眉满月面。隐紫霄，葆内炼，四十一劫，荡魔神威遍。<br />
　　又<br />
　　离坎精，均摄制，降福生民功济世。金册书，玉匣秘，神化赫奕，显幽咸沾被。<br />
　　又<br />
　　七宝台，徽号着，大道巍巍职宰辅。真庆官，森玉树，太素秀乐，玉虚祥云驻。<br />
　　又<br />
　　北极尊，玄圣位，皂纛龟蛇总翼卫。镇坎宫，荡邪魅，披发跣足，九天扬真炁。<br />
　　又<br />
　　圣境中，梵炁上，十极森罗拱万象。金阙疏，玉历降，掌握造化，玄功真无量。<br />
　　又<br />
　　道法隆，圣迹显，驾乘丹舆载玉辇。九炁存，万法演，游奕摄伏，精魔神通现。<br />
　　又<br />
　　圣化彰，功行足，水涌洪钟泛巨木。卫九重，赞化育，世世护国，庇民无穷福。<br />
　　步步高<br />
　　仰玄功，道高德妙。参天地，翕张开明，<br />
　　尺工工六工上尺一四合合四一四<br />
　　运元气。太清郁罗，丽三辰，昭五纬，千真万圣，乘羽输，驾飙驭，布恩光，福覃被。<br />
　　合工尺　一四合四　尺工尺　尺一四　四合四合　四合四　合四合　合四四　合工尺<br />
　　醉仙喜<br />
　　紫霄太微焕璇机，运玉枢，金箓开洞真，琼笈宣宝书，焱忽通，万灵辟。紫宸迓帝车，<br />
　　工工尺工尺工五　六九工　工六工尺一　一尺工尺工　尺九工　尺工尺　九五六九工<br />
　　缥缈凌紫姻，驾祥飙，来临来御斡化机。阐圣灵，一诚默昭，孚感上玄，弥灾锡蕃祉，<br />
　　工六工尺一　一四一　一五一尺一尺一　五六五　六五六五　一尺九工　尺工一五六<br />
　　相乐相庆，永赖生育，咸安居。<br />
　　五六工尺　一尺工尺　工工工<br />
　　洪恩灵济真君乐章<br />
　　迎仙客<br />
　　诞圣姿，毓至秀，世系南唐出显冑。玄范修，功德就，聪明正直，为神真天授。<br />
　　又<br />
　　俨圣容，昭至德，华萼联芳天所锡。道行崇，忠孝积，光依玉府，盛名登仙籍。<br />
　　又<br />
　　配两仪，参日月，德感天封金玉阙。旋化机，振伟烈，锡福延寿，注生祛灾孽。<br />
　　又<br />
　　显圣功，彰庙食，福地鳌峰灵气积。辟洞天，奠八极，誓愿济度，众生蒙阴惊。<br />
　　又<br />
　　蔼卿云，飘瑞气，天降双龙下拱卫。扬紫旗，廓氛翳，神化赫奕，万年昭灵异。<br />
　　又<br />
　　弥旱灾，消水孽，愈疾蠲痾布惠泽。蝗不生，火自息，民物丰阜，总由神明德。<br />
　　又<br />
　　衍皇图，绵国祚，诞降洪恩长拥护。宠命加，封号着，香火永振，四时神灵驻。<br />
　　又<br />
　　仰威灵，瞻圣象，呵卫森严簇宝仗。诚意孚，神鉴降，护国庇民，万年昭灵贶。<br />
　　大明御制天尊词曲<br />
　　玄天上帝词曲<br />
　　弘利益之曲<br />
　　敬顶礼，玄天上帝，金阙化身，荡魔大天尊。大天尊，大圣帝，大圣帝，大圣帝，感神明，都只在至诚心。天尊，大圣天尊。<br />
　　又<br />
　　大天尊，混元六天，传法教主，修真悟道，济度群迷。普惠三界，一切众生，普惠三界，一切众生。大天尊，消除灾障，人人感恩也，大圣天尊，感神明，都只在至诚心。天尊，大圣天尊。<br />
　　又<br />
　　大天尊，八十二化，显灵助三教之祖师，大慈大悲，救苦又救难，大天尊，三元都总管，九天游奕使也，大圣天尊，感神明，都只在至诚心。天尊，大圣天尊。<br />
　　又<br />
　　大天尊，左天罡，北极右垣大将军，仰荷镇天助顺，真武灵应，弘展神通，福德衍庆，瑞仁慈正烈同大天尊，端的是那协运真君也，大圣天尊，感神明，都只在至诚心。天尊，大圣天尊。<br />
　　又<br />
　　大天尊，普四海，都道是治世福神，大天尊，普四海，都道是治世福神大天尊，端的是玉虚师相，妙显灵应也，大圣天尊，感神明，都只在至诚心。天尊，大圣天尊。<br />
　　又<br />
　　大天尊，玄天上帝妙无垠，悉由金阙化身。幸际天人庆会，荡魔除厄难，则见六合清静，四海永安宁，感神明，都只在至诚心。天尊，大圣天尊。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>