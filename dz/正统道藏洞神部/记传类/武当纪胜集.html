<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法武当纪胜集' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>武当纪胜集</center></div><div class='fo'><center>经文出处:来自殆知阁</center><br/><br>
                        <br />
　　经名：。元罗霎震撰。一卷。底本出处：《正统道藏》洞神部记传类。<br />
　　<br />
　　龙兴路云麓樵翁罗霆震撰<br />
　　樵歌首章<br />
　　采樵远到太和山，山在神仙洞府问。风露九霄丹阙近，乾坤万古白云问。<br />
　　昤情月胁边消遣，步武天心处往还。乐地更多天更阔，不知身外有尘寰。<br />
　　次章<br />
　　洞天福地满寰区，拱北来朝北帝居。赫赫武当联艮岳，巍巍大顶压坤舆。<br />
　　无边圣化身金阙，最上神霄相玉虚。嘉会风云依日月，祝香班幸列霞倨。<br />
　　界山<br />
　　天上人问娃步殊，到均阳境入云衢。飘飘自有神仙气，踊跃东风咏舞雩。<br />
　　浪河<br />
　　涓滴流成海样多，雨余万壑总鲸波。杖华稳代商川橄，拜赐晴天过险坡。<br />
　　梅溪<br />
　　壬癸储精毓圣神，坎中阳露发生仁。仁根遍地南枝暖，帝造充为天下春。<br />
　　观庄<br />
　　沆淦餐英天上仙，也储天凛富天田。山中火枣交梨外，腐积困仓介寿年。<br />
　　城子裹<br />
　　匝绿堆红锦四围，天然图画此山溪。循环一坛通门径，松竹岩前桃杏蹊。<br />
　　蒿口<br />
　　一边萧艾一芝兰，利欲关头道义关。凡圣两岐争转脚，五云多处是蓬山。<br />
　　天下武当<br />
　　入圣超玄第一关，均阳福地甲人寰。际天所覆宗辰极，万古乾坤共此山。<br />
　　接待庵<br />
　　薄海擎香献寿烟，谁能辟谷挟飞仙。驿亭饷饱青精饭，着力登山即九天。<br />
　　茅坡土地<br />
　　贡岩缩酒荐芬芬，外护灵山效职勤。若是有功当上赏，也同封土赐元勋。<br />
　　山神堂<br />
　　不假丹青亦阐灵，祠庭气力地精英。道心泯作人心者，霹雳无声也震惊。<br />
　　外朝峰<br />
　　草木通灵感圣恩，山山随众谒金门。遥岑回首招仙倡，接引同班觐至尊。<br />
　　黑虎祠<br />
　　变豹初头未炳文，文章不露已超群。玄天约束巡廊了，爪距深藏铁色云。<br />
　　浩劫之家<br />
　　鳌极初来直至今，户庭岁月几何深？羲农以上人如在，幼子童孙太古心。<br />
　　痉剑堠<br />
　　有谁出岫片云孤，花月为妖媚半途。雷斧暗藏黄壤酒，邪精褫魄死邓都。<br />
　　磨针涧<br />
　　淬砺功多粗者精，圣师邀请上天京。我心匪石坚於石，小器成时大道成。<br />
　　羊河江<br />
　　地不居延苏子卿，水非纸乳始何名。源头却是灵泉脉，到海门边流也清。<br />
　　磨剑涧<br />
　　帝真合是镇玄天，奉劫镕金冷紫烟。三尺展开横海岳，肃清宇宙一龙泉。<br />
　　隐仙岩<br />
　　炉鼎消磨日月多，山中衮绣一青蓑。白云也不知仙迹，今在何天呜玉坷。<br />
　　山门<br />
　　洞天深厦万峰青，乾户弘开夜不肩。步步此关参得透，一条仙径上青冥。<br />
　　朝帝峰<br />
　　上圣天临驻晓銮，龙翔凤舞万山盘。前峰宰执峨冕冤，望阙嵩呼祝寿安。<br />
　　诵经台<br />
　　仙梵声扬感万灵，灵坛字字响天庭。当时听讲龙君座，依旧连珠列五星。<br />
　　望仙亭<br />
　　大顶今为启圣乡，十洲三岛在均阳。众真想像归旌谛，朝跨苍龙夕彩凰。<br />
　　会仙坡<br />
　　蓬莱十四圣天人，聚太和山谒帝真。说透微危精一外，一般尧舜禹心神。<br />
　　会仙桥<br />
　　洲泉浩浩驾星河，普济诸天谒太和。几度好风明月夜，锵鸾跃凤响呜坷。<br />
　　日月池<br />
　　天德辉华炯帝前，地无两曜地非天。山中光景天为一，昼夜雷呜两洞泉。<br />
　　五龙官<br />
　　金阙巍煌逼紫微，纯肠气数发光辉。三峰示现真头角，护驾冲升夹日飞。<br />
　　聚仙岩<br />
　　近五龙宫拟会朝，帝家玉帛万诸侯。山头整肃班联处，依约五城十二楼。<br />
　　圣诞朝贺<br />
　　一万诚心万圣真，祝香何地不身亲。年年春月如朝市，海角天涯也有人。<br />
　　天宫<br />
　　宝山悬隔世尘嚣，高九层霄又九霄。楼阁五云新彩结，三清三境共逍遥。<br />
　　上升朝贺<br />
　　武当如布满乾坤，冲举皆亲见帝尊。大顶根头高第一，登高雷拜谒天合。<br />
　　三清殿<br />
　　太上官庭本自然，瑶空梵黑有无边。垂光移下三真境，别个人问天上天。<br />
　　玉皇殿<br />
　　重明丽正俨端门，金阙人天两至尊。宗主万方臣六合，显幽一样宰乾坤。<br />
　　玄帝正殿<br />
　　宫阙威严肃洞天，群峰环翠立群仙。巍巍韵座端辰极，亿兆神人拜御前。<br />
　　明真殿<br />
　　元始初来几化身，再投父母造乾坤。天宫内展家庭礼，上界双亲帝后尊。<br />
　　蓬真殿<br />
　　三天十四圣联班，勋德巍煌宇宙问。金阙化身开帝座，风云庆会武当山。<br />
　　七皇阁<br />
　　一一胚浑太极先，玉清而次至玄天。在天尧舜汤文武，作者均如古圣贤。<br />
　　桂籍殿<br />
　　职联上相主文昌，积行名贤席宠光。到此即登蟾阙内，高枝攀动九天香。<br />
　　元皇殿<br />
　　三清宰辅判玄元，义重金兰两圣贤。七曲分灵同阐化，摩夷天亦太和天。<br />
　　三茅真君殿<br />
　　赤城戏罢跨龙来，兄弟相联自衮台。荣甚西班增焜耀，主人金阙倚天开。<br />
　　五龙阁<br />
　　夹日迎将帝驾升，赏功知得便飞腾。彰施采色金鳞甲，同上凌烟最上层。<br />
　　雷堂<br />
　　洞渊帝帅宅神霄，霹雳声雄诚万妖。收敛神功归掌握，威而不猛肃班朝。<br />
　　雷司赵帅堂<br />
　　前身邓岳鬼中王，制阐京西镇古襄。风雨摄归玄帝部，更教天上总关张。<br />
　　雷司孟帅堂<br />
　　当年壮志在中原，破蔡亡金正为元。天恐雷霆无斜察，三天借重溥天恩。<br />
　　五龙井<br />
　　兴汉元年聚处星，涌泉成坎匝祠庭。渊潜一一飞天去，地脉香甘万古灵。<br />
　　五百灵官祠<br />
　　神人万亿戴玄天，列职分司者半千。两序枢趁风夹动，皋夔稷契舜群贤。<br />
　　锺楼<br />
　　擎天立柱驾梁虹，发越鲸音气量洪。如法大呜应大和，金声玉振九霄中。<br />
　　步云楼<br />
　　非雾非烟最上头，九霞光裹露喜烧。朝元第一层高处，玉笋班联碧玉霄。<br />
　　功德司<br />
　　录善天官有职存，末将香火当奇勋。其问行满三千者，卷卷金书玉册文。<br />
　　海山堂<br />
　　洞府中问洞府开，普天共作一蓬莱。烟飘雨笠风云会，不是神仙不到来。<br />
　　提举知官位<br />
　　规模上界统群仙，小样钧衡领众贤。坐定老君高玉局，主持天下洞中天。<br />
　　知副宫位<br />
　　为保为师道体同，圣真均赖亮天工。心心协济周公事，此是灵坛一召公。<br />
　　真官堂<br />
　　辅正除邪禁不祥，职严主宰镇祠场。诱吾松桂欺云壑，袖有弹文奏帝傍。<br />
　　斋堂<br />
　　味饱云厨养气元，烟瓢露钵起龙蟠。丹田更有黄金粟，粒粒神仙不老丹。<br />
　　紫云道域<br />
　　化身开化到人问，元是天真天上班。再造武当三洞府，方蓬瀛列海三山。<br />
　　祖堂<br />
　　道派相传奕叶光，仙魂多在白云乡。孝思缥缈炉烟袅，通地通天一瓣香。<br />
　　宣慰祠堂<br />
　　泰山后裔旧臣邻，身是仙山会上人。硬铁脊梁功德主，此心道老在高真。<br />
　　尊宿堂<br />
　　饱唐日月香山老，傲汉乾坤芝岭仙。嘉会风云环四座，逍遥今古静中天。<br />
　　官厅<br />
　　煌煌晓日驻縿鸾，指准联班祝寿安。闻阖一开天北阙，嵩呼雷动俨衣冠。<br />
　　清心堂．<br />
　　稳泊虚舟安乐窝，山林那解有风波。一泓止水澄方寸，纳得无云泰宇多。<br />
　　尘劳道倡<br />
　　野马尘埃扰俗绿，贱中剩有贵神仙。香泉万斛云千顷，昼日耕云晚汲泉。<br />
　　真常遗烈<br />
　　开辟灵坛棘刺林，空拳做出屋黄金。万年香火炎炎盛，一片中兴铁石心。<br />
　　承应仙游<br />
　　几捧天书雨露香，风霆握在掌中央。剑函蜕了仙魂往，尚想鞭鸾入帝乡。<br />
　　冲虚庵<br />
　　融融幽雅冰和气，洞洞庄生室大空。玄教宗儒天地阔，无边风月草庭中。<br />
　　月庵<br />
　　八窗一样玉玲珑，放大光明此性中。皎皎万山天不夜，全家住在桂华官。<br />
　　白雪庵<br />
　　长年境界住瑶华，鹤氅交辉六出葩。清夜更添香满屋，四围锄月种梅花。<br />
　　云山书隐<br />
　　治平大学大勋庸，寓在明明德性中。出岫略施肤寸用，饱藏时雨待束风。<br />
　　讲师函丈<br />
　　再抽关钥启颛蒙，学漆园翁河上公。洞府藏身人不见，藏心更在六经中。<br />
　　五龙顶<br />
　　宝盖擎空节节抛，飞楼涌殿碧云动。分明烟雾中头角，一振星峰乾一爻。<br />
　　天池<br />
　　绝顶峰高几万寻，银演注水庆源深。早为四海苍生计，火日如焚便作霖。<br />
　　上龙池<br />
　　第一泉高际碧穹，中藏神物养威雄。时来帝命苏霖雨，先下天边海若宫。<br />
　　黑龙潭<br />
　　渊底潜鳞且垫踪，坎宫纯水养神功。恩波满注高峰顶，四海风云在此中。<br />
　　炼丹池<br />
　　先天祖气久胚浑，炉鼎阴阳更互根。滴滴金膏仙造化，半泓泉坛有天门。<br />
　　金鼎峰<br />
　　耳铉规模三足形，俨然九牧铸初成。帝家重器传千古，柱地承天镇八弦。<br />
　　金锁峰<br />
　　妖魔牢锢铁邓都，更炼精刚禁逆徒。雾绕烟围添馆钥，两问清肃一邪无。<br />
　　龙庙<br />
　　一身造化挟风霆，受用炉烟杳气形。听候九天符命到，八荒霖雨卷沧瞑。<br />
　　六甲峰<br />
　　天绉万亿众威灵，奉劫分曹斓帝庭。显现震束阳木位，将军戈甲立真形。<br />
　　六丁峰<br />
　　炎炎阴火赫真精，爻列云端耀日明。几檄八公山草木，号风吼雨震天声。<br />
　　迭字峰<br />
　　苍颉神通造化灵，云章凤篆切生成。层层又似磨崖颂，摸写中天日月明。<br />
　　三公岩<br />
　　云头一品列崇冈，气象尊严坐庙堂。开阖风雷神变化，经邦论道理阴阳。<br />
　　九卿岩<br />
　　两问气数属阴晴，轩豁云房琐闯青。大小诸峰端笋坐，宛然面棘位王庭。<br />
　　中质峰<br />
　　格样桓圭立正班，群山霞佩列回环。分明人在朝元殿，面抱天光近圣颜。<br />
　　大笔峰<br />
　　撑天柱地管城君，脱颖缄封五色云。一纸青霄供翰墨，星辰日月炳乾文。<br />
　　中笔峰<br />
　　第二中山振姓毛，子孙收拾总英豪。大书德行安银管，揭在云头甲第高。<br />
　　读书岩<br />
　　六经未作用先存，玄教仍从此入门。中有玉虚师相位，赞襄天上帝王尊。<br />
　　千丈峰<br />
　　五倍参天蜀相高，乔松碟诃怒风号。撑擎宇宙西南盖，一柱巍巍奠极鳌。<br />
　　五总山<br />
　　天上连珠列宿精，人问政府位朝廷。常真现出神龟象，宇宙中问统气形。<br />
　　小笔峰<br />
　　谁制纤毫顿碧云，王家无用草书人。仙舫拟写笺天表，翰染浮香达紫宸。<br />
　　师子峰<br />
　　山顶岩巉耸具瞻，兽中王者势尊严。秋风草木金毫动，万怪嗥狐总伏潜。<br />
　　中鼻峰<br />
　　相尽群山面目妍，当心大贵准隆然。台头两孔撩天坐，透顶熏香玉陛前。<br />
　　香炉峰<br />
　　岭头日暖瑞生烟，金兽浓熏介寿年。帝造无私公四海，寿家寿国寿人天。<br />
　　竹筱峰<br />
　　秆荀行鞭出草茸，岭高丛矮蘸烟浓。长房选取为仙杖，投葛陂中也化龙。<br />
　　桃溪道域<br />
　　渔郎今度访云关，髻霏仙源在此问。人向玉京天上去，蜕函空镇剑文班。<br />
　　桃源洞<br />
　　天香泛作武陵春，山自多仙岂为秦。圣代子孙均介寿，衣冠那更是秦人。<br />
　　紫盖峰<br />
　　山光闪烁暮烟凝，高罩鳜棱最上层。帝辇在天闲彩仗，凌霄想见旧飞腾。<br />
　　大莲峰<br />
　　君子亭亭样一般，根株阔远万山盘。花开十丈如船藕，泰华峰头至小看。<br />
　　小莲峰<br />
　　玉井移来藕子孙，那资雨露发生春。他时借与菩提座，结束西方一圣人。<br />
　　标子坡<br />
　　地产英华剩土芬，山灵萃作果中珍。秋风颗颗金丹熟，待与蟠桃寿帝君。<br />
　　落帽峰<br />
　　挂却尘冠住岭云，一头改便旧精神。天风也卷乌纱去，端冕趁朝拜紫宸。<br />
　　紫芥云峰<br />
　　仙家法雨起蓬莱，肤寸悠然遍九垓。天下山川之所出，一时庆会此中来。<br />
　　三斗岩<br />
　　鼎分石窍枕崔鬼，对月何人共一杯。莫是汝阳酣醉日，朝天留下酒壶来。<br />
　　藏云岩<br />
　　从龙虽好且潜踪，五色光韬绣谷中。纵是有心休出岫，一天时雨待春风。<br />
　　大明山<br />
　　圣境纯阳粹毓乾，祥光焕发四无边。匪朝匪夕乾坤别，常是中街正午天。<br />
　　搓牙峰<br />
　　突如古木枕嵯峨，春到生生意亦多。斫取一枝雷吏斧，也同仙客上天河。<br />
　　聚云峰<br />
　　瑞气浮空以类从，帝真乘驾是神龙。异香蓊郁灵山顶，万圣来朝天九重。<br />
　　朱砂岩<br />
　　造化炉丹炼逼真，养成火树艳精神。仙家碎入黄金碾，宇宙回阳物物春。<br />
　　眉棱山<br />
　　古之吏隐可廉顽，芝宇分明元鲁山。怒见元规尘满面，撑开双眼看人问。<br />
　　伏魔峰<br />
　　咫尺天门已化鱼，以潜为跃且舒徐。隆中不必求丞相，诸葛今来此地居。<br />
　　俞公岩<br />
　　山翁爱杀碧山栖，郡是河问振紫芝。背负河图神易去，想从上古访抱羲。<br />
　　鹦呜峰<br />
　　凡羽成仙住碧云，占高地步越超群。洞天之晓先天下，器大声闳举世闻。<br />
　　常春岩<br />
　　满谷仙花锦绣庄，四时不断九天香。帝真充拓生生造，一粒丹回宇宙阳。<br />
　　独阳岩<br />
　　分晓先天已画图，山山艮象易规模。畜之火者其天大，骨力纯阳别个无。<br />
　　宠门山<br />
　　买桂供薪到岭尖，烟楼可撞耸群瞻。汉王到此衣曾燎，热起中天火德炎。<br />
　　手爬山<br />
　　水浅蓬莱云路遥，群仙来此驾天桥。同时高展麻姑爪，攀到峰头是碧霄。<br />
　　尹喜岩<br />
　　道之所隐即仙灵，心印函关道德经。不待叩州乘鹤去，此山仙已是天庭。<br />
　　健人峰<br />
　　坚亥雄奔步九州，向前开辟几千秋。断鳌怒见共工触，顶住天西北角头。<br />
　　外云岩<br />
　　出山失脚偶从龙，施雨归来睡思浓。且放希夷伸四体，不愁梦不到商宗。<br />
　　云雾岩<br />
　　隐豹藏龙瑞气蒸，真仙同此宅真灵。飕车来往无形表，想有楼台混杳冥。<br />
　　滴水岩<br />
　　密敲金锁溜星河，好在垂银一线多。不是为霖牢闭钥，琳崖转石起风波。<br />
　　大青羊涧<br />
　　水脉应连洛洞中，满溪怪石是痴龙。地仙九馆知非远，根境来朝天九重。<br />

                    <br>
                        　　小青羊涧<br />
　　洞庭放牧怨终身，龙女虽神未入神。洁己驱来求证果，片心刚化石邻邻。<br />
　　歇仙岩<br />
　　御气乘风遍万天，众真日夕走云耕。暂停坷佩瑶华洞，列坐飞觞玳瑁筵。<br />
　　早蠢峰<br />
　　玄天镇古肃天威，绝顶高张黑杀旗。不假大神双臂力，风云四面永撑持。<br />
　　希夷岩<br />
　　仙家妙法得心传，梦饱烟霞伴脚眠。推枕起观天下事，和云移榻华山巅。<br />
　　乱石峰<br />
　　初平深入碧烟霞，遗下羊群几岁华。本体若经仙点化，慢山光焰总丹砂。<br />
　　仙倡岩<br />
　　烟霞老友友烟霞，弄月吟风共一家。大顶顶头天路近，往来同驾五云车。<br />
　　玉仙岩<br />
　　金鼎从教龙虎蟠，仙方松柑是心丹。洞门一旦云开钥，万里飞昤宇宙宽。<br />
　　伏魔峰<br />
　　峭壁青高石剑钻，帝真劫命镇灵坛。龙泉锁向金莲匣，不耀光芒鬼胆寒。<br />
　　阳和峰<br />
　　一树灵芽顿紫烟，土膏日暖盎蓝田。道人元气春生裹，满坞白云耕午天。<br />
　　云霞观<br />
　　几道金光问色鲜，颉顽飞佩万神仙。五龙无着班联处，别创寥阳一洞天。<br />
　　龙池<br />
　　半泓停蓄禹门涛，地位安排庆会遭。待得九霄雷霹雳，一头直上碧云高。<br />
　　雷洞<br />
　　保毓先天复地阳，天君跨定玉龙藏。其中运动乾坤轴，一勺灵泉雨八荒。<br />
　　南岩改天乙真庆万寿宫<br />
　　开启天藏拓圣疆，纯阳仙占地纯阳。云霞玉彩非人世，照满寰区焰焰光。<br />
　　洞渊丈室<br />
　　手握风霆立教门，神人混合策奇勋。擎空楼阁身撑拄，现世冲升藏岭云。<br />
　　甘露泉<br />
　　玉井渊深浸碧漪，帝真元日炼丹池。水香万古皆天酒，愿脱沉愈饮一卮。<br />
　　天桥<br />
　　悬崖飞瀑到峰腰，初入修真已九霄。人亦架空联阁道，瞻前畦步万程遥。<br />
　　南岩三殿<br />
　　圣帝西班圣友束，圣尊父母位居中。左盘右绕香云蓊，天乙紫微真庆宫。<br />
　　南岩真官祠<br />
　　大顶当前耸具瞻，溪山环翠面峰尖。武当奇绝中奇绝，起眼天真在屋檐。<br />
　　又前真官祠<br />
　　万壑千崖萃秀英，庄严元不待仪形。莫言真有神明在，土木无灵也炳灵。<br />
　　南岩海汇<br />
　　锺鼎何如水火炉，贵人喜舍入玄都。祖师约会传心印，各付升仙受命符。<br />
　　住持仙隐<br />
　　金渊玉海涨文涛，八月天风驾海高。豪气收藏云壑裹，只从仙岛跨金鳌。<br />
　　试心石<br />
　　天下人情自险铁，神全境界定平夷。坦然履道虚岩小，万丈高深不是危。<br />
　　飞升台<br />
　　陆降精神久帝前，有形未是道真玄。层岩抛却尘躯体，六合周行宰万天。<br />
　　谢天地岩<br />
　　暂感穹祇不脱声，悬崖根底达天庭。稳藏蜕骨方轻举，自在神游侍玉清。<br />
　　万户谷<br />
　　仙屋纵横满翠蓬，岭云探锁碧重重。洞中天地元来阔，封邑人家尽可容。<br />
　　牛漕涧<br />
　　老君昔日度函关，青犊曾骑过此问。今次出图龙马现，道人玩易弄潺湲。<br />
　　青羊涧<br />
　　千载吟香说谢池，西堂一句梦中诗。托根苹藻来供祭，超入王风古盛时。<br />
　　皇崖峰<br />
　　地拔重坤易静专，道言上应大安天。瓤棱金爵盘金阙，非有非无广漠边。<br />
　　显定峰<br />
　　不教大噫撼乾枢，泰宇光生静境虚。直下流形标艮岳，极风天上五云居。<br />
　　下天门峰<br />
　　三境逍遥大顶头，高高引盼五云浮。鸿开第一层初上，如到玉京十二楼。<br />
　　天门峰<br />
　　下瞰洪崖上碧苍，心无职睑乃康庄。九天间阖当头近，一转身来侍玉皇。<br />
　　中天门峰<br />
　　第一关疑帝者居，烟霞缥缈翼琼瑭。登蚪踞虎攀巢鹊，挟得飞仙步碧虚。<br />
　　钻天五里<br />
　　攀几层崖上翠翘，只消半堠可逍遥。台头穿透虚岩窍，一饷时问到碧霄。<br />
　　飞升台<br />
　　宝山绝顶有天宫，炉鼎层成小华嵩。四十二年梯级到，唱鸾啸凤彩云中。<br />
　　上天门<br />
　　最上关头又进程，第三重在九霄行。身高日月低云雾，更有何天是玉清。<br />
　　大顶<br />
　　天柱巍巍大武当，千崖万壑众尊王。干天圣道尤高峻，独帝玄天相玉皇。<br />
　　大顶圣坛<br />
　　孤峰绝处凛威严，四海抬头耸具瞻。十万里光神目电，真灵萃在五云尖。<br />
　　王母宫<br />
　　斗布乔松蓊翠寒，瑶池宴后驾青鸾。蟠桃换骨蟠仙阙，就便年年祝万安。<br />
　　击马峰<br />
　　待诏金门陆翠微，玉聪停驻踏朝晖。划然云路牵骇骥，得意朝天去似飞。<br />
　　望州峰<br />
　　帝先天地宅均阳，启圣乡如父母乡。每一上心登绝顶，万年燕寝护凝香。<br />
　　紫霄峰<br />
　　翼翰摩肩石耸楼，俯观平地五云浮。烟霞窟宅如开凿，荡荡玄天在裹头。<br />
　　紫霄岩<br />
　　高倚纵霄枕斗魁，栖真乐地绣苍苔。仙家唤作天宫阙，那见人问风日来。<br />
　　太清岩<br />
　　大赤天居杳霭中，地仙那得过刚风。奠形别向云山顶，幻出朝元道德宫。<br />
　　紫霄仁圣宫<br />
　　圣师指引宅穹高，四合云峰涌翠涛，乾位当阳端鲔座，方瀛海上跨金鳌。<br />
　　风雷秘府<br />
　　祖师心印阁青冥，震巽威行走万灵。登紫霄峰亲领受，此身天界一枢庭。<br />
　　灵虚岩<br />
　　肩牖玲珑日月双，谁笼杳霭下洪厉。人心方寸神明舍，天上玉堂云雾窗。<br />
　　紫虚宫<br />
　　建楚灵坛阐化初，祠庭想见大规模。空中楼阁空遗迹，安得如天复圣图。<br />
　　紫虚岩<br />
　　乾兑当阳最上峰，盘旋五万里来龙。天开第一修真宅，丈席中问帝九重。<br />
　　太和岩<br />
　　万壑千崖朵秀奇，此中依旧古雍熙。一区老氏春台地，长在唐虞盛际时。<br />
　　太子岩<br />
　　崖壑阴阴地杳冥，皇储挤得学仙灵。冲升万古玄天帝，昔代君王几寿龄。<br />
　　望云峰<br />
　　出岫无心亦有之，乾坤普施八方维。岩岩壑壑油然意，绝顶焚香坐看时。<br />
　　翠云岩<br />
　　世态纷纷变诈同，白衣苍狗顷时中。青青一气浮千古，依约慈仁束极宫。<br />
　　延长宫<br />
　　金鼎丹空龙虎寒，此松虚老玲仙坛。何时再敞蓬莱殿，望五云束祝寿安。<br />
　　望顶峰<br />
　　人品参差紫翠巅，众尊此地士希贤。前峰第一贤希圣，却没出齐只有天。<br />
　　复朝峰<br />
　　满袖天香出禁门，喜同王母宴西昆。依然恋阙丹心在，连趁班朝面至尊。<br />
　　太常府<br />
　　献纳司存日月边，夷夔礼乐舜班联。白云官守白云洞，地在名山职在天。<br />
　　佑圣府<br />
　　掌天北极职天枢，北极枢庭职亦如。奔走雷霆神号令，几多三界密文书。<br />
　　元和迁校府<br />
　　两问万类一均陶，列籍真仙合宠褒。时若帝朝群考绩，玉京天上总夔皋。<br />
　　天乙真庆宫<br />
　　帝居坎上紫微垣，四海分灵万派源。一脉太初生气水，万年雨露溥天恩。<br />
　　威烈王庙<br />
　　生世精严志慕玄，叨恩准劫护灵山。寂无形响杳冥际，雷电风霆目睫问。<br />
　　云窟庵<br />
　　养晦灵山第几重，草庐牢闭又藏踪。阴霾窝底深盘泊，约莫前身是五龙。<br />
　　紫霄灵泉<br />
　　半泓石下小山揪，海纵扬尘不绝流。涓滴饱供千万众，神功普化几潭秋。<br />
　　九渡涧<br />
　　鹤驾遥遥去不还，储君仙向白云山。溪流岂隔慈闱路，待到天宫面圣颜。<br />
　　九波务<br />
　　瑶华悬隔碧溪湾，几次垂光此水问。一掬酿泉千日醉，新丰老客也童颜。<br />
　　展旗峰<br />
　　七岩星布耸瞻依，大蠢高牙拥六飞。掘散之弥六合，举风偃雨赫天威。<br />
　　千年艾<br />
　　山有神灵草亦灵，一丸气力几参苓。枝枝叶叶人司命，天在根头永寿龄。<br />
　　万年松<br />
　　天英地粹混蓬蒿，岂在掀昂耸汉高。枯槁顷时回造化，风霜不老寿根牢。<br />
　　金星石<br />
　　气数纯刚妙合凝，西方太白瑞光腾。流辉散得乾坤满，华岳其山宝藏兴。<br />
　　银星石<br />
　　曩同球镂贡梁州，留镇灵山最上头。粒粒丹砂天下宝，祥光彻夜烛天浮。<br />
　　松萝<br />
　　万缕垂丝挂碧烟，几千年久尚翩蜷。十分换得朝衣阔，金阙全身遍万天。<br />
　　不空禽<br />
　　道宗庄老学虚无，为善孳孳亦舜徒。相彼乌分言外意，三千功行实工夫。<br />
　　乌鸦<br />
　　来梧台中效骏奔，纪官如凤职宾门。朝天有客群呼报，领袖鹤班觐圣尊。<br />
　　半部乐<br />
　　太清雅奏世希音，非竹非丝五色禽。韶舞平分群祝庆，来仪灵凤一般心。<br />
　　我师禽<br />
　　道无不在性存存，蠢动含灵必有尊。职教之功同覆载，此身谁可外乾坤。<br />
　　白雉鹦<br />
　　羽衣纯碧益州神，东向灵山护圣真。化作翔庭巢阁凤，翼扶帝辇上天津。<br />
　　灵寿杖<br />
　　乔松老骨谷神耆，太乙真精古杖菜。免得孔光奸手污，住山岁数与天齐。<br />
　　骞林树<br />
　　七宝林中上界奇，枝枝翡翠叶琉璃。若非大顶居天上，安得灵根独有之。<br />
　　定心松<br />
　　苍官天挺挟人豪，片石无根万丈高。倚作泰山窥斗绝，擎空翠盖铁身牢。<br />
　　云竹杖<br />
　　全身赐紫晦林泉，当国持危是大贤。世道康庄天步稳，葛翁礼请伴神仙。<br />
　　天灯<br />
　　阴崖绝壑溜淙淙，暮夜玲珑八面窗。恍见九霄神变化，几枝光焰炯银缸。<br />
　　石灯心<br />
　　寸寸刚肠道体全，无穷光焰照无边。兰膏不断烧难烬，万古人问是晓天。<br />
　　黄精<br />
　　苗带纯阳伴鹿眠，根头充实几经年。夜炉和月烹金掖，饭不青精亦可仙。<br />
　　苍木煎<br />
　　贱同草芥贵金瑰，换骨成仙火是媒。造化鼎中熬炼到，长生药不在蓬莱。<br />
　　黑虎丹<br />
　　威风肃肃赛熊组，野壁山墙暮夜余。匕剂中问牙爪奋，痒病疾痛是黔驴。<br />
　　川芍饼<br />
　　疾攻头目苦虚疼，攻疾仙家药力弘。片片雪花魁蜀产，不须灌顶说三乘。<br />
　　艾煎元<br />
　　荆榛丛裹有参苓，帝造锺英地又灵。任是七年真病久，汞炉勋业炳丹青。<br />
　　甜茶<br />
　　修真苦淡味仙灵，自种云腴摘玉英。亘古与人甘齿颊，春风百万亿苍生。<br />
　　武当图本<br />
　　步九层霄阅太和，盘旋八百里山河。千章锦绣诗难尽，一幅丹青画了么。<br />
　　风月好怀时更别，烟云变态处如何。看图看透图之外，方见山问景趣多。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>