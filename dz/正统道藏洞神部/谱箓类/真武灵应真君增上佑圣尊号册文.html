<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法真武灵应真君增上佑圣尊号册文' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>真武灵应真君增上佑圣尊号册文</center></div><div class='fo'><center>经文出处:来自殆知阁</center><br/><br>
                        <br />
　　经名：真武灵应真君增上佑圣专号册文。宋赵佶撰。三篇同卷。底本出处，《正统道藏》洞神部谱录类。<br />
　　<br />
　　维大观二年岁次戊子三月辛亥朔二十四日甲戌，皇帝谨再拜，言曰：惟皇上帝，孚佑下民。统镇北方，有大神将。至真示化，缘感而通。盛德阴功，万邦未赖。恭惟真武灵应真君，应虚危之次，合龟蛇之形。道德妙於难名，威灵摄於万有。周行六合，洞察无形。祚善刑淫，庇护草品。国家诞膺宝命，百五十年。肆及眇躬，嗣承丕绪。欲无不获，为无不成。神人底宁，海寓静谧。妖孽不作，嘉祥荐臻。太平之休，厥为炁盛。非神茂迪，曷济登兹。宜进徽称，式示昭答。谨遣朝散郎试吏部尚书兼侍读实录修撰赐紫金鱼袋余深，奉册增上尊号曰：佑圣真武灵应真君。夫惟秉箓，实典神天。作民恭先，其在隆礼。情着於内，备文以行。尚冀眷昭，俯垂贶祉。谨言。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>