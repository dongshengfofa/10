<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法诸真歌颂' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>诸真歌颂</center></div><div class='fo'><center>经文出处:来自殆知阁</center><br/><br>
                        <br />
　　经名：。撰人不详，约出於南北朝或隋唐。系纂集上清经颂及诸仙真歌诀而成。多见朴《真诰》及《云笈七签》。一卷。底本出处：《正统道藏》洞神部赞颂类。<br />
　　<br />
　　太微天帝君赞大有妙经颂<br />
　　丹晖映云庭，紫烟光玉林。　焕烂七宝花，璀璨瑶灵音。<br />
　　宫商自相和，妙灵开人衿。　玄唱种福田，广度无界心。<br />
　　天帝君赞大有妙经颂<br />
　　玄化本无迹，有迹生道宗。　遨游九天际，息驾六领宫。<br />
　　道畅虚漠内，灵歌发太空。　形感至寂庭，思咏希微通。<br />
　　太帝君赞大有妙经颂<br />
　　翳翳元化初，眇眇晨霞散。　太寂空玄上，寥朗二仪判。<br />
　　凝精抱空胎，结化孕灵观。　含真颐神内，倏欻启冥旦。<br />
　　始悟忧促龄，运交反天汉。<br />
　　老君本生经颂<br />
　　众生之本际，寂然无起灭。　弱丧迷其根，自与真源别。<br />
　　妄作善恶缘，祸福报无绝。　欲得苦海倾，当使爱河竭。<br />
　　守一固专柔，持此无疵缺。　正智通群有，妙慧摧诸结。<br />
　　万行混同归，三乘泯殊辙。　真静离尘垢，清凉无恼热。<br />
　　太上智慧徊玄经颂<br />
　　灵仙乘庆霄，驾龙蹑玄波。　洽真表嘉祥，濯足八天河。<br />
　　福应不我期，故能释天罗。　道德冠三界，地网亦以过。<br />
　　感遇灵真会，净慧经莲华。<br />
　　太上智慧经赞<br />
　　学仙绝华念，念念相因积。　去来乱我神，神躁靡不历。<br />
　　灭念停虚闲，萧萧入空寂。　请经若饥渴，持志如金石。<br />
　　保子飞玄路，五灵度符籍。<br />
　　本愿大戒经颂<br />
　　学仙行为急，奉戒制情心。　虚夷正气居，仙圣自相寻。<br />
　　若不信法言，胡为栖山林。<br />
　　玉皇授欻大洞三十九章与登龙台歌<br />
　　飙飙三霞领，徊刚七无盖。　八景入太元，飞洒九天外。<br />
　　琼扉生景云，灵烟绝幽蔼。　西宫咏洞玄，清唱扶桑际。<br />
　　守雌森峰间，玄吟五老会。　欻生有心哉，与尔结中带。<br />
　　其二<br />
　　匏河振沧芒，天津鼓万流。　八风驾神霄，缅缅虚中游。<br />
　　咏洞神明唱，音为汝玄投。　欻生必至行，肘伏尘中趋。<br />
　　可为苦心哉，当告尔所求。<br />
　　西王母授紫度炎光神变经颂<br />
　　啸歌九玄台，崖岭凝凄端。　心理六觉畅，目弃尘滓氛。<br />
　　流霞耀金室，虚堂散重玄。　积感致灵降，形单道亦分。<br />
　　修欻盻万劫，岂觉周忆椿。<br />
　　其二<br />
　　秀圃蔚神阶，朱扉琼林庭。　流风鼓空洞，玉籁乘虚呜。<br />
　　紫烟缠曲户，丹晖映绿軿。　飞旗郁玄盖，羽节耀紫清。<br />
　　登景九霄际，遨游戏凤城。　顾爱幽境子，一乐同朝生。<br />
　　其三<br />
　　腾辔控朗晖，宴景洞野外。　流浪寻灵人，合形庆霄际。<br />
　　手披朱阜户，朗若神冲泰。　金阙郁嵯峨，清景无尘秽。<br />
　　解衿玄阆台，适我良愿会。　脱屣三涂难，保炼固年迈。<br />
　　灵宝真一自然太上玄一真人颂<br />
　　众妙出洞真，焕烂曜太清。　奉者号仙人，体无永长生。<br />
　　逍遥戏玄虚，宫殿罗无形。　蒨粲七宝林，晃朗日月精。<br />
　　龙驎交横驰，凤凰翔悲呜。　太上治紫台，众真诵洞经。<br />
　　捻香稽首礼，旋行绕宫城。　三周归高座，道王为应声。<br />
　　人主弘至道，天下普安宁。<br />
　　太上弘道颂<br />
　　太上玄虚宗，弘道尊其经。　俯仰已得仙，历劫无数龄。<br />
　　巍巍太真德，寂寂因无生。　霄景结空棣，乘虚自然征。<br />
　　日月光炳灼，安和乐未央。<br />
　　方诸宫东华房灵妃歌曲<br />
　　紫桂植瑶园，朱华声凄凄。　月宫生药渊，日中有琼池。<br />
　　左拔员灵曜，右掣丹霞晖。　流金焕绛庭，八景绝烟回。<br />
　　绿盖浮明朗，控节命太微。　凤精童华颜，琳腴充长饥。<br />
　　控晨挹太素，乘欻翔玉墀。　吐纳六虚气，玉嫔挹巾随。<br />
　　弹征南云扇，香风鼓锦披。　叩商百兽舞，六天摄神威。<br />
　　鲦欻亿万椿，龄纪郁巍巍。　小鲜未烹鼎，言我岩下悲。<br />
　　青童大君常昤咏<br />
　　欲植灭度根，当拔生死我。　沉吟堕九泉，但坐惜形骸。<br />
　　太虚真人常吟咏<br />
　　观神载形时，亦如车从马。　车败马奔亡，牵连一时假。<br />
　　哀世但识此，但是惜风火。　种罪天纲上，受毒地狱下。<br />
　　西城真人王君常吟咏<br />
　　形为渡神舟，泊岸当别去。　形非神常宅，神非形常载。<br />
　　徘徊生死轮，但苦心犹豫。<br />
　　小有真人王君常吟咏<br />
　　失道从死津，三魂迷生道。　生生日已远，死死日已早。<br />
　　悲哉苦痛客，根华已颠倒。　起就零落尘，马知反枯老。<br />
　　已上四首诗，去月秋分日瑶台大会，四君吟此言，以和玄钧广韶之弦声。右英夫人说此。<br />
　　郭四朝常乘小船游戏塘中叩船而歌<br />
　　清池带灵岫，长林郁青葱。　玄乌翔幽野，悟言出从容。<br />
　　鼓檝乘神波，稽首希晨风。　未获解脱期，逍遥丘林中。<br />
　　其二<br />
　　浪神九陔外，研道遂全真。　戢此灵凤羽，藏我华龙鳞。<br />
　　高举方寸物，万吹皆垢尘。　顾哀朝生媳，孰尽汝车轮。<br />
　　其三<br />
　　游空落非飙，灵步无形方。　圆景焕明霞，九凤唱朝阳。<br />
　　挥翮扇天津，晻蔼庆云翔。　遂造太微宇，挹此金梨浆。<br />
　　逍遥玄陔表，不存亦不亡。<br />
　　其四<br />
　　驾欻舞神霄，披霞带九日。　高皇齐龙轮，遂造北华室。<br />
　　神虎洞琼林，风云合成一。　开阖幽冥户，灵变玄迹灭。<br />
　　保命仙君告许虎牙杜广平常喜歌<br />
　　淳景翳广林，暧日东霞升。　晨风舞六烟，勃郁八道腾。<br />
　　五岳何必秀，名山亦足陵。　娇手摄洞阜，栖心潜中兴。<br />
　　吐纳胎精气，玄白谁能胜。<br />
　　西王母宴汉武帝上元夫人弹云林之邀歌步虚之曲<br />
　　昔涉玄真道，腾步登太霞。　负笈造天关，借问太上家。<br />
　　忽过紫微垣，真人列如麻。　渌景清飙起，云盖映朱葩。<br />
　　兰宫敞珠扇，碧空启琼沙。　丹台结空棣，眸晔生光华。<br />
　　飞凤跟甍峙，烛龙倚逶蛇。　玉胎来绛芝，九色纷相拏。<br />
　　挹景练仙骸，万劫方童牙。　谁有寿前终，扶桑不为查。<br />
　　西王母又命侍女田四妃答歌<br />
　　晨登太灵宫，挹此八王兰。　夕入玄元阙，采蕊拨琅玕。<br />
　　惧足匏瓜河，织女立津盘。　吐纳抱景云，味之当一餐。<br />
　　紫微何济济，琼轮服朱丹。　旦发汗漫府，暮宿句陈垣。<br />
　　去之道不同，且各体所安。　二仪复犹存，奚疑亿万椿。<br />
　　莫与世人说，行尸言此难。<br />
　　王母赠魏夫人歌<br />
　　驾我八景舆，欻然入玉清。　龙裙拂霄汉，虎旗摄朱兵。<br />
　　逍遥玄津际，万流无暂停。　哀此去留会，劫尽天地倾。<br />
　　当尽无中景，不死亦无生。　体彼自然道，寂观合太冥。<br />
　　南岳挺真翰，玉映曜颖精。　有任靡期事，虚心自受灵。<br />
　　嘉会绛河内，相与乐未央。<br />
　　双礼珠弹云璈而答歌<br />
　　玉清出九天，神绾飞霞外。　霄台焕嵯峨，灵夏秀蔚翳。<br />
　　五云兴翠华，八风扇绿气。　仰吟消魔咏，俯研智与慧。<br />
　　万真启晨景，唱期绛房会。　挺颖德音子，神映乃拂沛。<br />
　　天岳凌空棣，沿台深幽邃。　游海悟井隘，履真觉世秽。<br />
　　舞轮宴重空，筌鱼自然废。　回我大椿罗，长谢朝生世。<br />
　　高仙盼游洞灵之曲<br />
　　玉室焕东霞，紫辇浮绛晨。　华台何盼目，北宴飞天无。<br />
　　清净太无中，眇眇蹑景迁。　吟咏大洞章，唱此三九篇。<br />
　　曲寝大漠内，神王方寸间。　寂室思灵晖，何事苦林山。<br />
　　须臾变衰翁，回为孩中颜。<br />
　　四真人降魏夫人歌<br />
　　丹明焕上清，八风鼓太霞。　回我神霄辇，遂造玉岭阿。<br />
　　咄嗟天地外，九围皆吾家。　上采日中精，下饮黄月华。<br />
　　灵观空无中，鹏路无间邪。　顾见魏贤安，浊气伤尔和。<br />
　　勤研玄中思，道成更相过。<br />
　　方诸青童歌<br />
　　太霞扇晨晖，九炁无常形。　玄辔飞霄外，八景乘高清。<br />
　　手把玉皇被，携我晨中生。　盼观七曜房，朗朗亦冥冥。<br />
　　超哉魏氏子，有心复有情。　玄挺自嘉会，金书东华名。<br />
　　贤安密所研，相期旸谷汧。<br />
　　次扶桑神王歌<br />
　　晨启太帝室，超越匏瓜水。　碧海飞翠波，连岑赤岳峙。<br />
　　浮轮云涛际，九龙同辔起。　虎旗郁霞津，灵风翻然理。<br />
　　华存久乐道，遂致高神拟。　拔徙三缘外，感会乃方始。<br />
　　相期阳洛官，道成携魏子。<br />
　　次清虚真人歌<br />
　　驾欻控清虚，徘徊西华馆。　琼林既神杪，虎旗逐烟散。<br />
　　慧风振丹旌，明烛朗八焕。　解襟庸房裹，神铃呜蒨粲。<br />
　　栖景若林柯，九弦玄中弹。　遗我积世忧，释此千年叹。<br />
　　怡盼无极已，终夜复待旦。<br />
　　其二<br />
　　紫霞怜玄空，神风无纲领。　欻然满八区，祝尔豁虚静。<br />
　　八窗无常朗，有冥亦有炅。　洞观三丹田，寂寂生形景。<br />
　　凝神挺相遇，云姿卓铄整。　愧无郢石运，盖彼自然颖。<br />
　　勤密摄生道，泄替结灾青。　灵期自有时，携袂乃俱上。<br />
　　人间可哀之曲<br />
　　天上人间兮，　会合疏稀。　日落西山兮，夕乌归飞。<br />
　　百年一饷兮，志与愿违。　天宫咫尺兮，恨不相随。<br />
　　巴谣歌<br />
　　神仙得者茅初成，驾龙上升入太清。　时下玄洲戏赤城，继世而往在我盈。<br />
　　帝君学之腊嘉平。<br />
　　石安庆先作诗<br />
　　灵山造太霞，坚岩绝霄峰。　紫烟散神州，乘飙驾白龙。<br />
　　相携四宾人，东朝桑林公。　广休年虽前，壮气何蒙蒙。<br />
　　实未下路让，推年以相崇。<br />
　　次张诱世作诗<br />
　　北游太漠外，来登蓬莱阙。　紫云构灵宫，香烟何郁郁。<br />
　　美哉洛广休，久在论道位。　罗骈真人座，齐观白龙迈。<br />
　　离式四人用，何时共解带。　有怀披襟友，欣欣高晨会。<br />
　　次许玉斧作诗<br />
　　游观奇山巘，漱濯沧流清。　遥睹蓬莱间，屹屹冲霄冥。<br />
　　五芝被绛岩，四阶棋琳琼。　纷纷灵华散，晃晃焕神庭。<br />
　　从容七觉外，任我摄天生。　自足方寸裹，何用白龙荣。<br />
　　次丁玮宁作诗<br />
　　玄山构沧浪，金房映灵轩。　洛公挺奇尚，从容有无间。<br />
　　形沉北寒宇，三神接九天。　同寮相率往，推我高胜年。<br />
　　弱冠石庆安，未肯崇尊贤。　嘲笑蓬莱公，呼此广休前。<br />
　　明公将何以，却此少年翰。<br />
　　吴王夫差书<br />
　　玄津流绛波，昆碧映琅山。　朝日控晨辉，荟艳何婉蜓。<br />
　　游云落太阳，飙景凌三天。　灵宝曜九虚，幽明锺山间。<br />
　　夏禹登八窗，散气响金兰。　因枝振玉条，缘波讨洪源。<br />
　　扶质立灵干，垂叶以结繁。　渺邈龙凤迹，焕烂九天翰。<br />
　　仰挹三辰精，保身求长安。　俯漱五华液，还复反童颜。<br />
　　腾神温凉宫，岂知热与寒。　千秋似清旦，万岁犹日半。<br />
　　鼓翼空同上，要我灵宝官。　焚棼五帝驾，俱会景漠端。<br />
　　相问饥与渴，玄泉饶流丹。　求仙方寸内，八遐无易难。<br />
　　顾闻朱门臭，当涂中有难。　铭碣劳岩阴，穴岫可稽盘。<br />
　　辛玄子诗<br />
　　畴昔入冥乡，顺驾应灵招。　神随空无散，气与庆云消。<br />
　　形非明玉质，玄匠安能雕。　碟足吟幽唱，仰手玩呜条。<br />
　　林室有逸欢，绝此轩外交。　遗景附圆曜，嘉音何寥寥。<br />
　　其二<br />
　　寂通寄兴感，玄气摄动音。　高轮虽参差，万仞故来寻。<br />
　　萧萧研道子，合神契灵襟。　委顺浪世化，心摽窈窕林。<br />
　　同期理外游，相与静东岑。<br />
　　其三<br />
　　命驾广酆阿，逸迹幽冥乡。　空中自有物，有中亦无常。<br />
　　悟言有无际，相与会濠梁。　目击玄解了，鬼神理自忘。<br />
　　太微玄清左夫人歌<br />
　　郁蔼非真墟，太元为我馆。　玄公岂有坏，萦蒙孤所难。<br />
　　落凤控紫霞，娇辔登晨巘。　寂寂无濠涯，晖晖空中观。<br />
　　隐芝秀凤丘，逡巡瑶林畔。　龙胎婴尔形，八琼回素旦。<br />
　　琅华繁玉宫，结葩凌岩粲。　鹏扇绝亿岭，拊翮扶霄翰。<br />
　　西庭命长歌，云璈弃虚弹。　八风缠绿宇，丛烟豁然散。<br />
　　灵童掷流金，火微启辞案。　三元折腰舞，紫皇挥袂赞。<br />
　　朗朗扇景辉，晔晔长庚焕。　超軿耸明刃，下眄使我惋。<br />
　　顾哀地仙辈，何为栖林涧。<br />
　　灵凤歌<br />
　　杳杳灵凤，绵绵长归，　悠悠我思，永与愿违，<br />
　　万劫无期，何时来飞。　於是王所杀之凤，郁然而生，<br />
　　抱女俱飞，径入云中去。<br />
　　女仙张丽英石鼓歌<br />
　　石鼓石鼓，悲哉下土，　自我来观，民生实苦。<br />
　　哀哉世事，悠悠我意，　我意不可辱兮，王威不可夺。<br />
　　余志有鸾有凤，自歌自舞，　凌云历汉，远绝尘罗，<br />
　　世人之子，其如我何。　暂来期会，运往即乖，<br />
　　父兮母兮，元伤我怀。<br />
　　汉初童谣歌<br />
　　着青裙，入天门，揖金母，拜木公。<br />
　　时人皆莫知之，唯张子房知之，乃往拜焉。曰：此乃东王公之玉童也。言仙人得道升天，当揖金母而拜木公也。自非冲虚登真之子，莫知其津矣。<br />
　　萼绿华赠羊权诗<br />
　　神岳排霄起，飞峰郁千寻。　寥笼灵谷虚，琼林蔚萧森。<br />
　　羊生标美秀，弱冠流清音。　栖情庄惠津，超形象魏林。<br />
　　扬彩朱门中，内外迈俗心。<br />
　　其二<br />
　　我与夫子族，源冑同渊池。　宏宗分上业，於今各异枝。<br />
　　兰金因好着，三益方觉弥。<br />
　　其三<br />
　　静寻欣斯会，雅综弥龄杞。　谁云幽鉴难，得之方寸裹。<br />
　　翘想樊笼外，俱为山岩士。　无令腾虚翰，中随惊风起。<br />
　　迁化虽由人，藩羊未易拟。　所期岂朝华，岁暮於吾子。<br />

                    <br>
                        　　九华安妃赠杨司命诗<br />
　　云阙坚空上，琼台竦郁罗。　紫宫乘绿景，灵观蔼嵯峨。<br />
　　琅轩朱房内，上德焕绛霞。　俯漱灵瓶津，仰掇碧花。<br />
　　濯足玉天池，鼓植牵牛河。　遂策景云驾，落龙辔玄阿。<br />
　　振衣尘滓际，褰裳步浊波。　愿为山泽结，刚柔顺以和。<br />
　　相携双清内，上真道不邪。　紫微会良谋，唱纳享福多。<br />
　　其二<br />
　　驾欻发西华，无待有待间。　或眄五岳峰，或濯天河津。<br />
　　释轮寻虚舟，所在皆缠绵。　芥子忽万顷，中有昆仑山。<br />
　　小大固无殊，远近同一缘。　彼作有待来，我作元待亲。<br />
　　中侯王夫人诗<br />
　　龙旗舞太虚，飞轮五岳阿。　所在皆逍遥，有感兴冥歌。<br />
　　无待喻有待，相遇故得和。　沧浪奚足辽，玄井不为多。<br />
　　郁绝寻步间，俱会四海罗。　岂若绝明外，三劫方一过。<br />
　　其二<br />
　　八涂会无宗，乘运观嚣罗。　化浮尘中际，解衿有道家。<br />
　　眄烟忽未倾，携真造灵阿。　虚景盘琼轩，玄钧作凤歌。<br />
　　适路无轨滞，神音舞云波。　齐德秀玉景，何用世间多。<br />
　　其三<br />
　　但观夷天真，去累纵众情。　体寂废机驷，崇有则摄生。<br />
　　焉得齐物子，委运任所经。<br />
　　其四<br />
　　登軿发东华，扇飙舞太玄。　飞辔腾九万，八落亦已均。<br />
　　暂眄山水际，窈窕灵岳间。　同风自齐气，道合理亦然。<br />
　　龙芝求遐龄，内观摄天真。　东岑可长静，何为物所缠。<br />
　　方丈壹昭灵李夫人诗<br />
　　云墉带天棣，七气焕神凭。　琼扉启晨呜，九音绛枢中。<br />
　　紫霞与朱门，香烟生绿窗。　四驾舞虎旗，青軿掷玄空。<br />
　　华盖随云列，落凤控六龙。　策景五岳阿，三素眄君房。<br />
　　适闻躁秽气，万浊污我胸。　臭物熏精神，嚣尘互相冲。<br />
　　明玉皆璀烂，何独盛得躬。　高揖苦不早，坐地自生虫。<br />
　　其二<br />
　　纵酒观群慧，倏饮四落周。　不觉所以然，实非有待游。<br />
　　相遇皆欢乐，不遇亦不忧。　纵影玄空中，两会自然畴。<br />
　　其三<br />
　　飞轮高晨台，控辔玄垄隅。　手携紫皇被，倏忽八风驱。<br />
　　玉华翼绿帏，青裙扇翠裙。　冠轩焕崔鬼，佩玲带月珠。<br />
　　薄入风尘中，塞鼻逃当除。　臭腥凋我气，百阿令心祖。<br />
　　何不飙然起，萧萧步太虚。<br />
　　南极王夫人授杨羲诗<br />
　　控飙扇太虚，八景飞高清。　仰浮紫晨外，俯看绝落淇。<br />
　　玄心空同间，上下弗流停。　无待两际中，有待无所营。<br />
　　体无则能死，体有则摄生。　东宾会高唱，二待何足争。<br />
　　其二<br />
　　命驾玉锦轮，舞辔仰徘徊。　朝游朱火宫，夕宴夜光池。<br />
　　浮景清霞杪，八龙正参差。　我作无待游，有待辄见随。<br />
　　高会佳人寝，二待互是非。　有无非有定，待待各自归。<br />
　　其三<br />
　　林振须类感，云郁待龙吟。　玄数自相求，触节皆有音。<br />
　　飞軿出西华，总辔忽来寻。　八遐非无娱，同咏理自钦。<br />
　　悼此四维内，百忧常在心。　俱游北寒台，神风开尔襟。<br />
　　紫微王夫人诗<br />
　　乘飙迎九天，息驾三秀岭。　有待徘徊盼，无待固当静。<br />
　　沧浪奚足劳，孰若越玄井。<br />
　　又吟曰<br />
　　龟阙郁巍巍，墉台落月珠。　列坐九灵房，叩璈吟太无。<br />
　　玉箫和我神，金醴释我忧。<br />
　　又吟曰<br />
　　宴酣东华内，陈钧千百声。　青君呼我起，折腰希林庭。<br />
　　羽帔扇翠晖，玉佩何铿零。　俱指高晨殿，相期象中冥。<br />
　　又叙玄陇之游吟曰<br />
　　超举步绛霄，飞飙北垄庭。　神华映仙台，圆曜随风倾。<br />
　　启晖抱丹元，扉景餐月精。　交被云林宇，浩轸还童婴。<br />
　　萧萧寄无宅，是非岂能营。　世纲自扰竞，安可语养生。<br />
　　九月六日夕云林又降命杨君染笔喻作吟曰<br />
　　解轮太霞上，敛辔造紫丘。　手把八天气，纵身空中浮。<br />
　　一眄造化纲，再视索高畴。　道要既已是，可以解千忧。<br />
　　求真得良友，不去复何求。<br />
　　吟此令示许长史穆及郗方回又吟<br />
　　紫空朗玄景，玄宫带绛河。　济济上清房，灵台焕嵯峨。<br />
　　八舆造朱池，羽盖倾霄柯。　震风回三晨，金铃散玉华。<br />
　　七辔降九陔，宴眄不必家。　借问求道子，何事坐尘波。<br />
　　岂能栖东秀，养真收太和。<br />
　　亦令示许与郗十月十八日又与众降命杨君书曰<br />
　　左把玉华盖，飞景蹑七元。　三晨焕紫辉，炼眄抚明真。<br />
　　变踊期须臾，四面皆已神。　灵发无涯际，勤思上清文。<br />
　　何事坐横途，令尔感不专。　阴痾失玄机，不觉年岁分。<br />
　　徐谓杨君曰：夫令勤者勤其事，就其玄微耳，慎者亦触类而作也。学道之难，不可书矣。有耻鄙之心者，於道亦辽乎，灌秉然后可贵耳。贤者之举目更始尔，今且当内忘也。<br />
　　因吟曰：<br />
　　玄清眇眇观，落景出东停。<br />
　　愿得绝尘友，萧萧罕世营。<br />
　　吟此再三又曰<br />
　　灵人隐玄峰，真人韬云来。　玄唱非无期，妙应自有待。<br />
　　岂期虚空寂，至韵固常在。　携襟登羽宫，同宴广寒裹。<br />
　　借问朋人谁，所存惟玉女。<br />
　　吟竟曰：卓云虚之骏，抗翮於崆峒之上，斯人也，岂不长挹南面，求谢千乘乎。<br />
　　二月三十日吟一章曰<br />
　　寨裳济绿河，遂见扶桑公。高会太林墟，赏宴玄华宫。<br />
　　信道苟淳笃，何不栖东峰。<br />
　　四月十四日又作七章词曰<br />
　　控景始挥津，飞飙登上清。　云台郁峨峨，阊阖秀玉城。<br />
　　晨风鼓丹霞，朱烟洒金庭。　绿叶集玄峰，紫芝岩下生。<br />
　　庆云缠丹炉，炼玉飞八琼。　宴眄广寒宫，万椿愈童婴。<br />
　　龙旗启灵电，虎旗征朱兵。　高真回九曜，洞观均潜明。<br />
　　谁能步幽道，寻我无穷龄。<br />
　　其二<br />
　　翳蔼紫微馆，郁台散景飙。　鸾唱华盖间，凤钧导龙朝。<br />
　　八狼携绛旌，素虎吹角箫。　云勃写灵宫，来适尘中嚣。<br />
　　解辔佳人所，同气自相招。　寻宗须臾顷，万龄乃一朝。<br />
　　椿期会足衰，劫往岂足辽。　真真乃相目，莫令心徂抄。<br />
　　虚刀挥至空，鄙滞五神愁。<br />
　　其三<br />
　　朝启东晨晖，飞軿越沧溟。　山波振青涯，八风扇玄烟。<br />
　　回陌易迁房，有怀真感人。　三金可游盘，东岑宜永甄。<br />
　　纷纷当途中，孰能步生津。<br />
　　其四<br />
　　飘飖八霞岭，徘徊飞晨盖。　紫軿腾太虚，晒眄九虚外。<br />
　　玉箫激景云，灵烟绝幽蔼。　高仙宴太真，清唱无涯际。<br />
　　去来山岳庭，何事有待遇。<br />
　　其五<br />
　　神玉曜灵津，七元焕神扉。　虚迁方寸裹，一跃登太微。<br />
　　妙音乘和唱，高会亦有机。　齐此天人眄，协彼晨景飞。<br />
　　总辔六合外，宁有倾与危。<br />
　　其六<br />
　　薄宴尘飙岭，代谢缘还归。　奚识灵劫期，顾眄令人悲。<br />
　　其七<br />
　　云草荫玄方，仰感旋曜精。　诜诜繁茂萌，重德必克昌。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>