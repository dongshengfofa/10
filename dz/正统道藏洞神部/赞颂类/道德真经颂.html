<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法道德真经颂' />
<script src='../../../highlight/highlight.pack.js'></script>
<link rel='stylesheet' type='text/css' href='../../../highlight/styles/monokai.css'/>

<link rel='stylesheet' href='../../../fenxiang/dist/css/share.min.css'>
<script src='../../../fenxiang/src/js/social-share.js'></script>
<script src='../../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../../css/3.css' rel='stylesheet' type='text/css'>");}else{ document.write("<link href='../../../css/3wap.css' rel='stylesheet' type='text/css'>");}</script><script src='../../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../../3/js/hengfu.js'></script><script charset='utf-8' src='../../../3/js/hengfu2.js'></script><hr><div class='div1'><div class='biaoti'><center>道德真经颂</center></div><div class='fo'><center>经文出处:来自殆知阁</center><br/><br>
                        <br />
　　经名：。宋蒋融庵撰。一卷。底本出处：《正统道藏》洞神部赞颂类。<br />
　　<br />
　　茅山蒋融庵撰<br />
　　经总序颂<br />
　　紫雾光中信息通，聊将黄叶玩儿童。若拘语句明宗旨，辜负当年白发翁。<br />
　　一章<br />
　　绵绵密密绝胚胎，动着尘埃拨不开。今日为君通一线，一齐吹向此门来。<br />
　　二章<br />
　　本元差别与肴讹，无奈他家事转多。用力到时须勇猛，端然元不犯清波。<br />
　　三章<br />
　　见得分明用得高，不教家富小儿娇。寒来暑往无多事，四海清平贺圣朝。<br />
　　四章<br />
　　惜功名位劳心力，说尽人间最苦心。放去收来元限意，免教陆地受平沉。<br />
　　五章<br />
　　一物灵然亘古雄，玲珑八面总疏通。看时恰似无踪迹，及至拈来用不穷。<br />
　　六章<br />
　　天地由来本自然，何曾有意着中边。若人荐得丝毫力，独坐孤峰压大千。<br />
　　七章<br />
　　我本无心岂有争，迢迢劫外惫纵横。自从一句相名貌，直至如今说不清。<br />
　　八章<br />
　　先天有物镇长存，八万尘劳出此门。识取根源端不动，巍巍何处不称尊。<br />
　　九章<br />
　　有心何似本无心，自己家风处处真。莫把醍醐成毒药，到头方见出头人。<br />
　　十章<br />
　　一切有为俱是苦，寻枝摘叶几时休。直饶坐断千差路，已落他家第二筹。<br />
　　十一章<br />
　　妙在机先本自然，头头应用勿颇偏。只愁此意无人会，更向滩头唤渡船。<br />
　　十二章<br />
　　门外风光几万般，几多游子不知还。若无举鼎拔山力，争得回头冷处看。<br />
　　十三章<br />
　　宠辱本来无我相，只因我相逐绿生。若明我相无非我，岂受他家一点尘。<br />
　　十四章<br />
　　离诸名相且非真，说得分明转不亲。只把目前恩苦事，方知何法可当情。<br />
　　十五章<br />
　　反山六目犹难测，徒把形容乱比伦。不是其中些子别，一回拈出一回新。<br />
　　十六章<br />
　　冷处方才好着鞭，到家万事总如然。借婆衫子拜婆节，依旧还归婆面前。<br />
　　十七章<br />
　　道着知之早不祥，那堪遍地是刀枪。及乎到得功成后，辜负束君枉断肠。<br />
　　十八章<br />
　　好汉不求元病药，痴人认着眼中花。何如万里长天碧，一月孤光共一家。<br />
　　十九章<br />
　　好事端然不用求，谁知转地却成愁。区区依倚成何事，毕竟归家是到头。<br />
　　二十章<br />
　　大圆镜裹无差别，百尺竿头要转身。消息断时方活路，依前不离本来人。<br />
　　二十－章<br />
　　触目全彰无背向，於中些子最风流。寥寥千古分明在，坐看青山几度秋。<br />
　　二十二章<br />
　　放去收来几百般，用时总在一毫端。直须截断功勋路，方得全军战胜还。<br />
　　二十三章<br />
　　山是山兮水是水，水不是水山非山。人人自有通天窍，争奈时人自作难。<br />
　　二十四章<br />
　　脚下工夫须踏实，自扬家丑却成魔。假饶不把丝毫者，着眼观来已自多。<br />
　　二十五章<br />
　　浑沦一物离中边，卓越端居象帝先。只为强名名不得，方知月落不离天。<br />
　　二十六章<br />
　　才涉丝毫变态生，全身檐板实非轻。当场辨得宾中主，坐断南头称太平。<br />
　　二十七章<br />
　　妙处初非由造作，为人亲切老婆心。师资密意谁人会，独对束风恼杀人。<br />
　　二十八章<br />
　　做小着奸全仗俩，贫烦早老又如何。至头须是成家业，争奈人间事转多。<br />
　　二十九章<br />
　　将心拟待还应错，着意为时又转伤。何怕世间多少事，也宜闲处着堤防。<br />
　　三十章<br />
　　强兵战胜若为条，得意浓时便好休。不是将军心胆大，想应平地使人愁。<br />
　　三十一章<br />
　　毒病还他毒药医，病除毒药不须治。不夸毒药能除病，病疟当思未酸时。<br />
　　三十二章<br />
　　朕兆机先岂有名，其中些子冠群伦。无端特地安名后，衮衮东流日夜倾。<br />
　　三十三章<br />
　　万般施设甚优游，一切都卢一法收。假使黑风翻大海，未闻沉却钓鱼舟。<br />
　　三十四章<br />
　　遍体时时不覆藏，不离当处尽风光。生成万有元非主，独坐巍巍孰可量。<br />
　　三十五章<br />
　　形状虽无气象雄，憧憧来者总包容。六用不行消息尽，头头应用了元穷。<br />
　　三十六章<br />
　　机关深远诚难测，变化恢张理莫穷。休把是非来着我，到头应不与君通。<br />
　　三十七章<br />
　　大道闲闲该众妙，森罗万象尽分明。三千里外灰消息，永日寥寥贺太平。<br />
　　三十八章<br />
　　大圆镜裹元分别，分别妍媸镜不伤。可惜后人成榜样，从兹较短复量长。<br />
　　三十九章<br />
　　妙处元来不在多，事多徒自起肴讹。直饶分别肴讹去，玉石依前不似他。<br />
　　四十章<br />
　　悬崖断处须回首，省力工夫不在强。扰扰世间多少事，不知终日为谁忙。<br />
　　四十一章<br />
　　真金自有真金价，别宝须还识宝人。末后不因重说破，至今不复解知音。<br />
　　四十二章<br />
　　便须掀倒葛藤窠，切忌将身入网罗。直得待他休歇后，误人多处误人多。<br />
　　四十三章<br />
　　红焰烁人流似火，石人入火不能烟。其间好处无多子，买得风光不用钱。<br />
　　四十四章<br />
　　轻重由来自有常，当时切忌错商量。莫将好事为奇特，好事令人转断肠。<br />
　　四十五章<br />
　　见得分明用得真，个中别自涉疏亲。两头坐断无依倚，雨过千峰一样青。<br />
　　四十六章<br />
　　事扰扰时吾扰扰，我闲闲后事闲闲。明明识得闲闲法，长笑一声天地宽。<br />
　　四十七章<br />
　　不离当处自风生，动着丝毫便不清。坐看区区门外客，几多车马任纵横。<br />
　　四十八章<br />
　　为道休将为学观，三千里外髑髅乾。巍巍坐断无生国，更向无生那畔看。<br />
　　四十九章<br />
　　大道平平绝党偏，春花何处不鲜妍。痴人相对难言梦，故把鸾胶续断弦。<br />
　　五十章<br />
　　剖腹倾肠都说破，何须特地转生疑。疑时自有通霄路，不许时人着眼窥。<br />
　　五十－章<br />
　　不动纤毫应万机，知恩之后更谁知。及乎事向无心得，却问元心是阿谁。<br />
　　五十二章<br />
　　丝头念念生之本，识得根源善执持。水泄不通犹未是，到家正好着便宜。<br />
　　五十三章<br />
　　道在其中不易知，迢迢大路绝倾敌。痴人不解成家业，尽逐韶华向外驰。<br />
　　五十四章<br />
　　工夫稳处不通风，密密绵绵又不穷。底事毛端含法界，都绿认得主人翁。<br />
　　五十五章<br />
　　终朝赤子恣熙熙，当体凝然总不知。才涉有为成造作，还他叶落又抽枝。<br />
　　五十六章<br />
　　坐断牢关通一线，自然到处便风流。晓来雨洗千峰碧，一点翩翩海上鸥。<br />
　　五十七章<br />
　　万法门中自有常，纤尘才动便乖张。秋风断送一番雨，无意冻人人自凉。<br />
　　五十八章<br />
　　不慧不痴无限意，翻云覆雨几多时。可伶此意人稀识，倒着栏衫独自归。<br />
　　五十九章<br />
　　冷淡工夫真朴实，到家活计岂能量。功成行满超三际，万劫千生扑鼻香。<br />
　　六十章<br />
　　举心动念成亏缺，秉烛当场绝所疑。上下升平天地阔，此恩须是大家知。<br />
　　六十一章<br />
　　木落山空万宝秋，阴阳造化妙推求。但将坎水藏离火，赢得精神盖九州。<br />
　　六十二章<br />
　　一点圆明处处同，高低富贵不如侬。见成受用元亏缺，千圣从教立下风。<br />
　　六十三章<br />
　　道着无中早不中，不劳计较自收功。莫将此事为容易，这裹针锋也不容。<br />
　　六十四章<br />
　　机先截断千差路，动着铁毫事转伤。可煞傍人无耐性，为他闲事惹愁肠。<br />
　　六十五章<br />
　　向道惺惺不似痴，惺惺多事复多机。若知此个真端的，妙用纵横总不知。<br />
　　六十六章<br />
　　众流衰衮尽朝宗，只为他家信息通。若把无心成有意，百花撩乱恼春风。<br />
　　六十七章<br />
　　当头触着动乾坤，任是王维画不成。可惜掺开泥水路，为他深处少人行。<br />
　　六十八章<br />
　　省得家风用得亲，当知水到自渠成。寥寥此意知何尽，几度潮平月又生。<br />
　　六十九章<br />
　　将军坚壁屈人兵，不犯秋毫致太平。待得功成无一事，却伶当日太厅生。<br />
　　七十章<br />
　　此问明明无问隔，时人何不便承当。若教此事人都识，不直他家一盏汤。<br />
　　七十一章<br />
　　得了还同未得时，於中无不涉毫厘。脱身未到膏肓外，万孔千疮作么医。<br />
　　七十二章<br />
　　生来胆大又心厅，豁达精神自有余。收拾得来谁得似，珊瑚枝上舞金乌。<br />
　　七十三章<br />
　　当机杀活甚玄微，轻重还他作者知。子细为君重说破，夜寒毛骨玲凄赓。<br />
　　七十四章<br />
　　惧法须还识法人，从来王法等无亲。欲知王法无亲处，月影穿潭不见痕。<br />
　　七十五章<br />
　　清平世界没肴讹，只为家翁不奈何。临事始知元事好，双垂赤脚笑呵呵。<br />
　　七十六章<br />
　　这个由来本不殊，谁将强弱巧分疏。直下既分生死路，无星秤子较辎铢。<br />
　　七十七章<br />
　　天人无不隔毫厘，才涉毫厘转背驰。为怕夜行侵早起，谁知独惹露沾衣。<br />
　　七十八章<br />
　　观面相逢语不欺，奈何独自少人知。当场荐得深深意，日出扶桑却在西。<br />
　　七十九章<br />
　　分明识破不为冤，要识先须达本源。识得本源真要的，了知天道没颇偏。<br />
　　八十章<br />
　　随家丰俭乃安然，万法之中尽省绿。吃饭着衣无一事，大家风月本同天。<br />
　　八十－章<br />
　　择法须还眼目亲，至真用处出根尘。到头一转无私句，不离当场这主人。<br />
　　竟<br />
　　<br />

                    </div></div><hr><script charset='utf-8' src='../../js/footer.js'></script></body></html>