<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法元始天尊说药王救八十一难真经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>元始天尊说药王救八十一难真经</center></div><div class='fo'><center>经文出处:来自殆知阁</center><br/><br>
                        元始天尊说药王救八十一难经<br />
　　经名：元始天尊说药王救八十一难经。撰人不详，似出於宋元以复。一卷。底本出处：《万历续道藏》。<br />
　　元始天尊说药王救八十一难经<br />
　　尔时，元始天尊在大罗天上八景天中，召集十方三界万亿真仙，无鞅圣众，说无量度人至真妙法。时於会中，有一真人，名曰救苦，越班而出，执简长跪，上白天尊曰：伏闻上古人民，少染疾病，寿延千岁。今时世人，多生患难，天促年龄，是何因缘，惟愿天尊大圣，为众演说，得闻至道。<br />
　　天尊告曰：汝等救苦，能为众生问其因缘，吾当为说，汝等谛听。夫上古之人，遵崇大道，修省本源。不杀不害，不嫉不妬，不欲不贪，不淫不盗，言无诳妄，口无恶声，不分人我，不与物争。体性淳朴，形质固守，故无灾难，遂得寿命延长，享及百千余岁。近世众生，不敬天地，不惧神明。心生嫉妬，意起贪嗔。杀生害命，利己损人。大斗小秤，瞒昧愚民。恶口两舌，绮言诳语。倚强波弱，伏富吞贫。淫污良善，损害好人。万过千愆，果报速生。以致上天遣差五瘟使者，行病吏兵，降下灾殃，散与病患。或中风，或伤寒，或瘟疫，或泄泻，或痢疾，或火眼，或恶疮，诸般病症，使身心身#1恍惚，形体不宁，卧枕着床，无所求效。轻者旬日痊疴，重者个月□痾。至於过愆满盈，经年累月，缠绵不愈，以及丧命陨身。年未半百，少壮夭亡，皆是不善之因，以致如斯。<br />
　　真人再告天尊曰：特开慈悯，开示愚蒙。凡今欲界众生，不知禁戒，有犯罪愆难逃宪网，遣降患难，或至妖亡，何由救免？伏望天尊大慈，普施好生之德，广开救济之门，矜怜愚昧，免遭灾难。<br />
　　於是，天尊重告真人曰：此难匪医不救，匪医不疗。昔有秦神，时为国医，源洞晓医，深明脉理，号称神应王扁鹊，为神最罪#2，积功无量，勑封灵应药王。真君玄默通乎天地，妙用动乎鬼神，普济群生，名传天下。有《救八十一难真经》，当传世人，流通看诵，可免患难。若有善男信女，请此真经，至诚安奉，虔心供养，即得永世无灾，平生少病。如遇有灾之日，即於静处建立道场，洁备香花灯烛，请命道士，或自持念《救难真经》三过五过乃至数十百过，致感灵应真君默送灵丹妙药，梦寐针炙调治，遂得疾病消除，灾厄洗涤，身躯轻健，形体如常。凡有患难，急当焚香诵经，指日平安。於是说灵应真君救八十一难应验曰：<br />
　　灵应药王扁鹊君，能救风寒暑湿难。<br />
　　灵应药王扁鹊君，能救山岚瘴气难。<br />
　　灵应药王扁鹊君，能救人风瘫痪难。<br />
　　灵应药王扁鹊君，能救中风不语难。<br />
　　灵应药王扁鹊君，能救感冒伤寒难。<br />
　　灵应药王扁鹊君，能救天行瘟疫难。<br />
　　灵应药王扁鹊君，能救阳毒班疹难。<br />
　　灵应药王扁鹊君，能救疟疾缠绵难。<br />
　　灵应药王扁鹊君，能救痢疾腹痛难。<br />
　　灵应药王扁鹊君，能救泄泻不止难。<br />
　　灵应药王扁鹊君，能救霍乱吐泻难。<br />
　　灵应药王扁鹊君，能救呕吐恶哕难。<br />
　　灵应药王扁鹊君，能救大肠秘结难。<br />
　　灵应药王扁鹊君，能救小便不通难。<br />
　　灵应药王扁鹊君，能救五劳七伤难。<br />
　　灵应药王扁鹊君，能救咳嗽虚损难。<br />
　　灵应药王扁鹊君，能救痨瘵尸痨难。<br />
　　灵应药王扁鹊君，能救伤食停饮难。<br />
　　灵应药王扁鹊君，能救诸气闭塞难。<br />
　　灵应药王扁鹊君，能救积聚痞满难。<br />
　　灵应药王扁鹊君，能救水肿鼓胀难。<br />
　　灵应药王扁鹊君，能救嗳气嘈杂难。<br />
　　灵应药王扁鹊君，能救翻胃倒食难。<br />
　　灵应药王扁鹊君，能救膈噎不通难。<br />
　　灵应药王扁鹊君，能救九种心疼难。<br />
　　灵应药王扁鹊君，能救绞肠腹痛难。<br />
　　灵应药王扁鹊君，能救头疼眩晕难。<br />
　　灵应药王扁鹊君，能救腰胁疼痛难。<br />
　　灵应药王扁鹊君，能救痰饮痰厥难。<br />
　　灵应药王扁鹊君，能救喘胀哮齁难。<br />
　　灵应药王扁鹊君，能救盗汗遗精难。<br />
　　灵应药王扁鹊君，能救五淋白浊难。<br />
　　灵应药王扁鹊君，能救黄疸黑疸难。<br />
　　灵应药王扁鹊君，能救痹气脚痿难。<br />
　　灵应药王扁鹊君，能救邪祟颠狂难。<br />
　　灵应药王扁鹊君，能救惊悸怔仲难。<br />
　　灵应药王扁鹊君，能救小肠寒疝难。<br />
　　灵应药王扁鹊君，能救吐血血难。<br />
　　灵应药王扁鹊君，能救肠辟痔瘘难。<br />
　　灵应药王扁鹊君，能救痞块症瘕难。<br />
　　灵应药王扁鹊君，能救手足麻木难。<br />
　　灵应药王扁鹊君，能救耳聋不听难。<br />
　　灵应药王扁鹊君，能救眼疼不明难。<br />
　　灵应药王扁鹊君，能救牙齿疼痛难。<br />
　　灵应药王扁鹊君，能救乳鹅喉痹难。<br />
　　灵应药王扁鹊君，能救失音不语难。<br />
　　灵应药王扁鹊君，能救尿血便血难。<br />
　　灵应药王扁鹊君，能救恶疮疔肿难。<br />
　　灵应药王扁鹊君，能救发背恶疮难。<br />
　　灵应药王扁鹊君，能救疗疬肿毒难。<br />
　　灵应药王扁鹊君，能救附骨廱疽难。<br />
　　灵应药王扁鹊君，能救疥癞疮癣难。<br />
　　灵应药王扁鹊君，能救臁腿顽疮难。<br />
　　灵应药王扁鹊君，能救觔骨疼痛难。<br />
　　灵应药王扁鹊君，能救破伤生风难。<br />
　　灵应药王扁鹊君，能救刀斧规伤难。<br />
　　灵应药王扁鹊君，能救跌扑损伤难。<br />
　　灵应药王扁鹊君，能救汤火炀烧难。<br />
　　灵应药王扁鹊君，能救误吞铜铁难。<br />
　　灵应药王扁鹊君，能救误吞针刺难。<br />
　　灵应药王扁鹊君，能救误中蛊毒难。<br />
　　灵应药王扁鹊君，能救误吃食毒难。<br />
　　灵应药王扁鹊君，能救误服药毒难。<br />
　　灵应药王扁鹊君，能救妇人诸病难。<br />
　　灵应药王扁鹊君，能救月闭不通难。<br />
　　灵应药王扁鹊君，能救赤白带下难。<br />
　　灵应药王扁鹊君，能救胎前产后难。<br />
　　灵应药王扁鹊君，能救难产逆生难。<br />
　　灵应药王扁鹊君，能救胎衣不下难。<br />
　　灵应药王扁鹊君，能救血崩恶漏难。<br />
　　灵应药王扁鹊君，能救吹乳膈乳难。<br />
　　灵应药王扁鹊君，能救小儿风痫难。<br />
　　灵应药王扁鹊君，能救重舌木舌难。<br />
　　灵应药王扁鹊君，能救急慢惊风难。<br />
　　灵应药王扁鹊君，能救痘疹黑靥难。<br />
　　灵应药王扁鹊君，能救痘疔溃烂难。<br />
　　灵应药王扁鹊君，能救疳疾痞块难。<br />
　　灵应药王扁鹊君，能救吐泻不止难。<br />
　　灵应药王扁鹊君，能救走马牙疳难。<br />
　　灵应药王扁鹊君，能救脱肛不收难。<br />
　　灵应药王扁鹊君，能救一切疾病难。<br />
　　於是真君，玄妙通灵，医中至圣，药中至神。元始祖炁，分炁分身，一炁分三，三炁合形。三三九数，九九复生，八十一炁，与道合真。以此为愿，愿救世人，上医国祚，下拯生民，治疗病患，普救群生。若有告者，持诵虔诚，消灾消难，永保安宁。<br />
　　天尊说经已毕，还於玉清。若人看诵此经者，能酌水献花，其验速应。家有此经，人口安宁。佩带此经，灾难不生。亵渎轻慢，反殃其身。於是救苦真人及诸真仙，十方圣众，闻说此经，皆大欢喜，信受奉行。<br />
　　元始天尊说灵应药王救八十一难真经竟<br />
　　#1此『身』字疑衍。<br />
　　#2此处疑有脱漏。 <br />
　　<br />

                    </div></div><hr><script charset='utf-8' src='../../js/footer.js'></script></body></html>