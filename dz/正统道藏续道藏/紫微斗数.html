<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法紫微斗数' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>紫微斗数</center></div><div class='fo'><center>经文出处:来自殆知阁</center><br/><br>
                        紫微斗数<br />
　　经名：紫微斗数。撰人不详。三卷。底本出处：《万历续道藏》。 <br />
　　紫微斗数卷之一<br />
　　论次序<br />
　　一定时刻，二起八字，三立格局，<br />
　　四排星辰，五立坐命，六起大运，<br />
　　七起大限，八书化曜，九书喜忌，<br />
　　十排吉凶。<br />
　　一看八字强弱。<br />
　　日主生旺，刑冲破害，三合六合，开杀气化，轻重浅深，进退发神，墓库空亡。<br />
　　二看立格用神。<br />
　　财官印食，伤制偏正，比劫枭败，日主所生，天德月德，岁德德秀，贵禄刃杀，禄马向背，金神魁罡，拱格总论，井栏倒冲，飞天杂气。朝阳龙背，遥已趋乾，从弃去留。<br />
　　三看命宫空贵。<br />
　　守命宫星，三方四正，运限生克。十二宫身事，十二宫长生，十二宫马前。杀□□□□坐墓坐禄，加盘通关。<br />
　　四看六亲多寡。<br />
　　优劣强弱，死绝成败。阴错阳差，情性相貌。<br />
　　五看行运兴衰。<br />
　　生扶剥削，合克向背，墓库启压。<br />
　　六看守限星照。<br />
　　鬼败冲犯，反吟伏吟。天罗地网，杀墓照正。起倒灾福。<br />
　　七看流年星宫。<br />
　　日岁征犯，吉凶星宿。太岁并杀，刑合日主。命运生伤。<br />
　　八看倒限神杀。<br />
　　有无救助，椽尽马倒。直难星主，化曜吉凶。运限倒例。<br />
　　九看落枕安慰。<br />
　　遭虎遇蛇，吊胫自割。溺水犯汤火，牢狱斩绞。屈死於路，有无棺木。<br />
　　十断死命运限，期年月日时刻之应。<br />
　　推论生岁掌法<br />
　　十岁起於甲戌年，二十甲子逆流旋。<br />
　　三十甲寅居其位，甲辰四十起期行。<br />
　　更逢五十立甲午，六十花甲在申先。<br />
　　轮至所生年分上，始知几岁可推言。<br />
　　右法，看所生在何辰甲子，即以其甲子天十，顺类至甲，看在何辰，就以此甲逆流至此生之辰，即见若干岁也。<br />
　　论小儿时刻应例<br />
　　子午卯酉向父生，人物小巧顶中平。<br />
　　寅申巳亥双顶定，半偏向父体中停。<br />
　　辰戌丑未还偏顶，背生於父系肥人。<br />
　　定时刻例<br />
　　半夜子刻鸡呜丑，平旦寅时日出卯。<br />
　　食时辰兮属中己，午日中未日侧眇。<br />
　　黄昏戌兮睡属亥，晡时申兮日入酉。<br />
　　命星时刻度数总论<br />
　　天库宫<br />
　　子时上四刻，先刻母。自成计，作事进退，有成有败，难为六亲，衣禄不足，兄弟无情。<br />
　　天贯<br />
　　子时中四刻，无克破。作事起倒，末年称意。命招六畜、田财，兄弟无情，少靠之命。子时下四刻，先克父。兄弟不得力，子息迟招，一生劳碌，作事有头无尾，只宜出祖过房，六亲难为，无倚之命。<br />
　　红鸾宫<br />
　　丑时上四刻，无克破。衣禄足，祖业招，文武皆能，近贵人，于息有灾殃，少六亲和兄弟，须有无情疏之命。<br />
　　丑时中四刻，先刻父。衣食不足，祖业难招，发达迟，为人无力，多愁怨，好惹是非，心慈口直，事不藏机，兄弟六亲冰炭，自卓自立，晚年吉也。子息难为，须有宜迟。丑时下四刻，先刻母。六亲不得力，兄弟亦无情，心慈性直，衣禄近贵，艺术立心身，子息稀招之命。<br />
　　天空星<br />
　　寅时上四刻，先克父。六亲少靠，少年劳碌，自卓立，衣食不足，多忧虑。晚年发福，祖业稀招之命。<br />
　　寅时中四刻，无克破。为人有成有败有权柄，衣禄足、富贵，性急轻怏忠直，六亲少倚，兄弟须有情，疏子息，桃花夹竹之命。<br />
　　寅时下四刻，先克母。六亲不得力，僧道之命。劳碌身，若出祖成家，心常不足，兄弟少倚，子息迟招，中末兴家之命。<br />
　　天寿宫<br />
　　卯时上四刻，先克父。兄弟须有无情，六亲淡薄，初年奔彼进退祖业兴衰，作事起倒，子息初虚后实。<br />
　　卯时中四刻，无克破。命招横财，近贵，艺术立身。兄弟少倚，六亲无情、中末富足，子息有，平稳之命。<br />
　　卯时末四刻，先克母。十成九败多进退，六亲无靠，兄弟少倚，初年妻室添婚姻，谋由遂意，祖业稀招之命。<br />
　　天印官<br />
　　辰时上四刻，无克破，一生近贵，衣禄足，和气春风，心行公道，逢危不险，兄弟睦，子息不孤之命。<br />
　　辰时中四刻，先克父。衣禄辛苦，祖业希疏，进退多端，脚忙手乱，子息不孤，先败后成家之命。<br />
　　辰时末，先刻母。兄弟无，六亲少靠，幼年奔走，进退颠倒，祖业难靠，子息先虚后实，妻宫和谐之命。<br />
　　巳时初四刻，兄弟三四，有文有武，大事化小，逢险不怕，遇难无危，到处春风，妻招美质，子息二三，初运平平，晚运亨通。祖业颇招之命。<br />
　　巳时中刻，先克母。为人多计巧，言词过人，有施为，兄弟森杖，祖业兴家，中末则吉，子息不孤之命。<br />
　　巳时末四刻，六亲不得力，兄弟无情，妻室早偕子息，桃花夹竹，一喜一忧，末后成家之命。<br />
　　天印宫<br />
　　午时上四刻，无克破。近贵人，衣禄足，祖业自文武皆能，或艺术立身，兄弟有无情，六亲冰炭，子息不孤之命。<br />
　　午时中四刻，先克父。衣禄辛苦，祖业稀疏，多成多败，脚手常忙，先难后易，兄弟不得力，六亲难为，子息初虚后实。<br />
　　午时末刻，先克毋。六亲兄弟俱无，靠十成九，败进退多端，衣禄不足，自卓自立，祖业难招，子息不孤，自兴家之命。<br />
　　紫微殿驾<br />
　　未时上四刻，无克破。兄弟有四，外和气到处春风，心行平直，恩中招怨，出祖成家，六亲稀招，和子息不孤，祖业颇招之命。<br />
　　天虚<br />
　　未时中刻，先克父。衣禄足，自然和气春风，心行公道，恩中招怨，出祖成家，六亲少倚，兄弟情疏，祖业兴衰之命。<br />
　　未时下刻，先克母。兄弟二三，衣禄足，心慈性直，为人有功，一喜一忧，也沉也浮，把虎头捉虎尾，逢凶不怕，遇险无危，一生平稳之命。<br />
　　天禄分宫<br />
　　申时上四刻，无克破。为人近贵，性巧聪明，逢危不险，大事化小，一生安稳，衣禄无亏，六亲和，兄弟睦，子息不孤之命。<br />
　　申时中，先克父。六亲不得力，兄弟难为，自卓自立，近官出入聪明，祖业稀招，终成家业，妻宜两硬，子必先虚。<br />
　　申时末刻，先克母。六亲兄弟俱无靠，妻室早谐子，桃花夹竹，为人多巧多能，一生平稳，成家春风之命。<br />
　　天福分宫<br />
　　酉时上四刻，无克破。衣禄足，招祖业，性巧聪明、作事勇猛，如龙似虎，文武皆通，或富或贵，成家之命。<br />
　　酉时中刻，先克父。兄弟少靠，近贵人，心行正道，衣禄自然，作事有头无尾，出祖成家，六亲少和，子息不孤之命。<br />
　　酉时末刻，先克母。六亲不得力，兄弟亦无情，一生多成多败，招怨，自成家计，子息迟招，作事回进退之命。<br />
　　文昌分宫<br />
　　戌时上四刻，先刻父。兄弟不得力，六亲亦稀，子息实又虚，衣禄足，心直良善，有横财，出祖成家，少孝顺，自成家之命，损妻换绩。　　<br />
　　戌时中刻，先克母。为人多计较，性巧聪明，好生怏乐，忠良出类，言词过人，有施为，六亲稀和，兄弟须有，无祖业兴家，中末则吉，子息不孤之命。<br />
　　戌时末刻，无克破。为人不得力，计较聪明，文武皆能，出家有权，能主富贵，六亲稀，兄弟有无情，祖业稀，招子息，先虚后实也。<br />
　　天贯分宫<br />
　　亥时上四刻，先克母。作事略为能，六亲少靠，兄弟无情，中未则吉，自成家之命。<br />
　　又天贯分宫<br />
　　亥时上四刻，先克母。作事略能为，六亲无靠，兄弟不招，出祖成家，子息迟招，末年得吉之命。<br />
　　亥时中刻，无克破。三十年前父母在，作事起倒，自有权柄，逢凶不怕，胆志性刚，无险无危，六亲稀和，兄弟须有情，疏祖业有之命。亥时末刻，先克父。衣禄不足，性格和柔，难为头夫妻，六亲少靠，兄弟无情，初年一成一败，末年方立，成家之命。<br />
　　术天机<br />
　　照胆经四言十八飞星直指序<br />
　　十二宫分<br />
　　紫微，天虚，天贵，天印，天寿恤天，红鸾，天库，天贯，文昌，天福，天<br />
　　四星分宫<br />
　　天杖，天异，毛头，天刃，天姚在丑顺行，天刑在酉顺行，天哭合太岁。<br />
　　顺排流年例<br />
　　太岁逼凶而入局，梦入南柯，流年会杀於当年歌异蓬露。<br />
　　一太岁，二太阳，三丧门，四太阴，五官符，六死符，七岁破，八龙德，九白虎，十福星，十一吊客，十二病符。<br />
　　凶十八星於十二宫歌<br />
　　子行起正逆向行，数至生月便安杖。<br />
　　异毛刃逆杖后随，生年合处哭星傍。．<br />
　　杖星宫裹起生时，顺数卯处安命之。<br />
　　单从杖上起初一，不问阴阳男女逆。<br />
　　两日之半行一宫，数至生日身宫住。<br />
　　又从未上顺数子，遇着生年便布紫。<br />
　　虚贵印寿逆相逐，空鸾库贯文福禄。<br />
　　刑酉姚丑皆顺行，数至生月是其星。<br />
　　群星依此各排定，祸福从头论重轻。<br />
　　起紫微例<br />
　　凡起紫微、虚、实、印、寿、空、鸾、库、贯、文、福、禄，并从未上起子，顺数至本人生年，安紫逆数，一宫安一星假。如人命寅年生，从未一起子，顺数至酉，起紫逆布虚，贵、印仿此。<br />
　　起天杖例<br />
　　凡起天杖、异、毛、刃，并从子上起正月，逆数至本人生月安杖，逆布异、毛、刃。<br />
　　假如正月生人，在子上安杖，亥上安异，戌上安毛，酉上安刃。仿此。<br />
　　起天刑例<br />
　　凡起天刑，从酉上起，正月顺数，至本人生月安天刑。<br />
　　起天哭例<br />
　　凡起天哭，与本人生年相合，安哭。子与丑合，如子年生人，丑上安哭。<br />
　　安命例<br />
　　凡从仗星顺数，本人生时是印时，则从子上起申，顺数至未逢卯，便是命官。<br />
　　安身例<br />
　　从杖上逆数，一宫两日半，五日二宫，数至本人生日安身，不分男女皆逆。如遇初三、十三、二十三、初八、十八、二十八，此六日午时，不过宫未时过宫。<br />
　　起大限例<br />
　　阳男阴女，从命宫顺数，十年行一宫；阴男阳女，从申宫逆数，十年行一宫。<br />
　　起小运例<br />
　　阳男阴女，从申宫逆数，一年一宫，阴男阳女，从命宫身，数，一年一宫。<br />
　　十干所属阴阳<br />
　　甲丙戊庚王属阴，乙丁己辛癸属阳。<br />
　　论大小限<br />
　　限行限陷要为火，恶曜加临祸并来。<br />
　　更把流年推月分，病如不死也伤才。<br />
　　顺排流年例<br />
　　一太岁，二太阳，三丧门，四大阴，五官符，六死符，七岁破，八龙德，九白虎，十福星，十一吊客，十二病符。<br />
　　定死生诀<br />
　　夫星之分野，可察灾祥，推人之死生，最难测。论大人若论死生者，先看天哭，次看天虚在何宫照，身命何宫者。<br />
　　若天哭正临身命，更与天虚同位，善星又且无力，其人生下，不出三五而死，亦有二日而死。如二星见命不见身，见身不见命，亦不过数岁而死。身命如得善星救助，则其限尽而死。更看被刑刃对照，同主则主恶死，无善终也。限行亦此断之，不差矣。假如狮子为命，其行限到之宫，天哭在宝瓶，对照交限之年未，便可言死。须及后运到子宫，方可言死。天哭在人马寅宫，限亦至人马寅宫，限亦至人马寅宫，＃１亦可言死，或当生。聚会命宫行年，又得吉曜扶持，亦善矣。如有称意之事，只断哭星，限到天虚，则可言死矣。佗放此。虚主孝服，若得善星可解过矣。天哭则吉曜亦难兔所谓遇善星同宫，亦在限尽而死。与恶星同居，才交限便死。独有天寿见之，可以延年。惟有隐德之助，纵有延年之力，亦不过九阳之数而已矣。一说夫恶限，有天刃星不同，庙旺之宫遇限行到，必有亲人下泪。天虚到限，亦如此。天杖不论庙辉，亦有孝服。若擎天游奕哭星，亦可断死焉。<br />
　　古云客至罢琴书，子亦希之绘此图。声势相忘为义重，金兰契谊结交欤。桂花香里挥士勤，宝树堂前驻客车。且得关刘今复见，名芳千载播乡问。<br />
　　而瘫疽既溃，而大命从之，覆辙相逢，迷而不悟。<br />
　　九肠星，分祸福轻重。<br />
　　紫木、文木、福土、禄木、印土、寿土、杖木、库土、姚木。<br />
　　在阳宫，则福重而灾轻；在阴宫，则福轻而灾重。<br />
　　九阴星，分灾福轻重。<br />
　　贵土、红金、异土、毛水、虚水、贯土、刑火、刃金、哭金。<br />
　　在阴宫，刘福重而灾轻，在阳宫，则灾重而福轻也。其可不仔细推乎？若在庙堂乐旺者，不必拘阴阳也。<br />
　　三台入座<br />
　　右此二星，乃紫神之炁，主北斗之权，掌天机清贵之宿，专世文章仕进吉庆之利。身值孤数，为左辅右弼之神号，曰三合八座。妻宫主生离克破，天宫亦照此。二星照人命身，或命限，逢之吉利，大贵亨一通之兆。　　<br />
　　三台星，凡男女，肩戌上起，正月顺数，至本人生月止；起初一数至本人生日是也。<br />
　　八座星，凡男女，自辰上起，正月顺数，至本人生月止；起恤一数至本人生日是也。<br />
　　龙池凤阁<br />
　　右此二星，乃天上德管文明之宿，金星之余、主文章科甲得地。凡在人身命中，为人清秀伶俐，雅重温良。男女逢之，主攀龙一附凤，功名显达，财禄丰厚。女，人逢之，相貌过人，心能多能，淫欲不足以动其心。若弱宫，为徊轻；在强宫，为福甚重。<br />
　　龙池，凡男女生於辰上，起子时顺数，至本人生时是也。<br />
　　凤阁，凡男女又於戌上，起子时逆数，至本人生时是也。<br />
　　夫此十八星名有论格，外有大格，今选如左。<br />
　　凡人身命二宫在亥子上，星不入庙名身溺江湖格。男女居戌亥辰巳上名子头罗网格。身官在巳上，名身入贫民格，主身妻忧亡。命坐刃上，名磨烛为命格，多成多败。天刃天虚居卯上，为命坐富门格。凡为凶不凶者，皆有吉事以役之也。凡人一遇卯时卯宫坐命者，为蛇入龙宫，不问甚时，但在卯宫坐命者，皆好也。<br />

                    <br>
                        　　七强宫<br />
　　凡吉跃加临，为福命宫，田宅妻妾官禄四宫系高强，男女福德为次强，才帛为近强也。<br />
　　五强宫<br />
　　是相貌奴仆为恶弱，又陷之地兄弟为半陷宫，又为闲极官，疾厄迁移为次，恶杀居庙为奇。<br />
　　九吉星入庙例<br />
　　紫、文、红、贵、福、绿、印、寿、库但得三五位，与照强宫，则主荣贵。文昌、天贵，主科名文章之显，博学经典。天刑乐天库，庙守命照身，及四宫强，必真才实德之学，起群出众之人也。<br />
　　九凶星入庙例<br />
　　刑、异、刃、杖、虚、哭、毛、姚＃２<br />
　　凶星居庙，乐旺照身命，主为福。不居庙旺，为祸。天刑居庙，化为文藻之星，主才学。天刃入庙，主积才谷，及主贪文虚耗才帛。运限不宜逢之刑刃。虚哭临身命二宫，男女妻妾主克害。入庙旺，士终先行。毛头、虚耗忌照才帛妻妾宫，主伤克妻破才大盘。凶星为祸，又看凶多吉少，斟酌。<br />
　　精粹限歌断<br />
　　皇天垂象地成形，人事浮沉孰可明。<br />
　　运限先看有通塞，星辰须看有枯荣。<br />
　　命宫官禄最为强，男女迁合三合方。<br />
　　父母须高夹妻妾，近强财帛疾病祥。<br />
　　彖日<br />
　　三宫兄弟称闲极，恶弱还须奴仆当。<br />
　　相貌恶弱须记取，诸余不用苦思量。<br />
　　限数断歌<br />
　　限数行年有消息，限若通时身自吉。<br />
　　假使行年到恶星，些小灾患何所恤。<br />
　　彖日<br />
　　合刑刃星必遭刑机会虚哭残露歌兴。<br />
　　果然大限将欲尽，虚哭本宫见刑刃。<br />
　　纵有吉曜照行年，十死一生凡是信。<br />
　　－命宫<br />
　　所宜福禄之星，复得其老年，老年食禄安康无疾。又得吉星之助，管主一曰富，二曰寿，三曰贵之人也。是以身命值之，皆为权印相从也。<br />
　　若身命二宫，所陷刑异哭刃姚星，肢体定主殇破。根刃则损己，刑则伤身，不然则破足、折臂、患耳鼻上有宿疾，亦主眼目昏昧。<br />
　　若身命值之天空，又日天中，主家道贫窘，业如销雪，必主抱膫忍饥而已矣。<br />
　　经云：身命四空，非道即僧。再有恶星拱照，断为独立终身。<br />
　　文星在命主聪明<br />
　　经云：文星乐旺而贤辅，当朝黑头宰相。命逢文馆之星。<br />
　　福禄临宫主富荣<br />
　　经云：福禄顺垣，功名盖世。君子见之印，名成於一举。小人见之，发迹非常。<br />
　　贵寿助之终富贵<br />
　　贵者主笔下成名，寿者因寿得禄。<br />
　　紫红印杖总平平<br />
　　紫微百福皆从者，权印相从红睹，富贵若浮云，杖进退无定。<br />
　　天姚昭一命多淫欲<br />
　　丈夫早年贪色欲，盖因命内犯天姚。<br />
　　女人夜半出淫奔，皆因天姚居命位。<br />
　　刑异加临祖业倾<br />
　　刑异并行，必有兴衰之叹，无情福禄官魁。<br />
　　天库照时多富贵<br />
　　经云：身命临於库，无数钱财库曜单行命必丰。<br />
　　天虚作事必无成<br />
　　经云：必主虚花人也。作事如逆艇上溪，多遇僧道。<br />
　　毛头血刃贯星恶<br />
　　身命值毛头，终不超。<br />
　　哭星临哭亲庭<br />
　　青衫才到手，官鬼更身随。<br />
　　吉星救助方能免，对照冲临祸福明。<br />
　　二财帛宫<br />
　　宜天库星<br />
　　库守田财作富翁，库曜卑行命必丰。<br />
　　天贯<br />
　　运限身命临此，必获横财。<br />
　　紫微、红鸾、天寿、入庙旺临财帛，俱富。<br />
　　天贵遇贯星，巨富。一生富贵足。印星拱贯，成名。<br />
　　天库　　富忌无曜冲破。财主归窠罥不休。贯星常获横财。<br />
　　天福　　财帛充足，主有粟陈之富也。<br />
　　文昌　　财帛会辅，而富集全家。<br />
　　天贵　　官主富荣，更彰名誉。<br />
　　天虚　　守财帛进退。<br />
　　天哭　　破耗入。<br />
　　夫杖星守<br />
　　纵然家积千金，未免中途破耗。<br />
　　天异星守<br />
　　不益险假无情，取财不义。<br />
　　○天哭星守<br />
　　破财多。巧里得来空里去，水中浮泡眼前花。<br />
　　○天刃星守<br />
　　财星佩刃，富若浮云。<br />
　　○毛头星守终虚，频遭盗贼。<br />
　　○天刑星守。<br />
　　财有虚，以公营私。<br />
　　○天姚星守<br />
　　多因花酒赌博成，财过多滞，滞毛终虚，刑才有亏，贫穷有盗贼，官事之刑耗。<br />
　　○天刃财有益<br />
　　库贯之星得横财，限若相逢必秘埋。<br />
　　余若凶星居此地，终能发积也成乖。<br />
　　财帛宫中善星在，贯库临时福尤大。<br />
　　不然姚异照其间、一生干事多成败。<br />
　　财帛宫中天库过，更加贯索无灾祸。<br />
　　若逢刑异照其宫，一生命限多成败。<br />
　　财帛紫福寿为祥，贯星临之大吉昌。<br />
　　贵印禄星财富足、红文异杖亦常常。<br />
　　三兄弟宫<br />
　　宜乐旺星照之，招财兄弟，切不宜陷溺。<br />
　　○紫三人。虚主争宜不宜刑。贵成行。昂贵显。红可招。紫三人睦。<br />
　　○天虚　　主喧争多见刑。<br />
　　○天贵　　兄弟成行。<br />
　　○天印　　兄弟贵显。<br />
　　○天寿　　荆萼联芳得寿。<br />
　　○天空　　手足难为宜子力。<br />
　　○红鸾　　有情可招。<br />
　　○天库　　得力。<br />
　　○天贯　　不成行。<br />
　　○文昌　　近贵相亲。<br />
　　○天福　　有情义让。<br />
　　○天禄　　俱有名禄。<br />
　　○天杖　　实分情薄。<br />
　　○天异　　不同契则可。<br />
　　○毛头　　无有则主喧争。<br />
　　○天刃　　伤克重宜子力。<br />
　　寿相侵亦不凶星相克。库得力。贯雁字不成行。文近贵相亲。福成富有情义让。禄名禄。杖实分。异不同契。毛主争喧无。刑不和，争喧，刑。姚刃哭主伤，克分高，子力。<br />
　　歌曰<br />
　　兄弟宫中分贵贱，虚异刑姚不喜见。<br />
　　若逢天贵与红鸾，雁字成行人可羡。<br />
　　天异若临兄弟位，须招兄弟异居住。<br />
　　假饶同祖合屋居，弃别终须两分路。<br />
　　天异临兄弟，须教是异生。<br />
　　纵然合屋住，常有闹喧争。<br />
　　虚哭姚刑主不听，时生诧异在星辰。<br />
　　若得红鸾与天贵，成行鸦坠自相亲。<br />
　　兄弟须逢印寿昌，若逢姚异女亲多。<br />
　　红文异杖总先当，哭刃毛刑奈若何。<br />
　　四田宅宫<br />
　　宜贯库喜星在庙旺，不宜天异，主凶父母早丧。如库星与天意同照，主先破后成，自立之命。<br />
　　紫贵印祖果盛。福库福才已上奋发多恶克父。贯得福才，忌冲破。寿平。红田宅盛旺文禄主多谷粟。虚杖刃主先享福。异破祖。毛多破，多成。姚破祖。刑自破，自成。哭共加库贯二星先破后成入庙旺增产胜祖田宅。空自成，自立。<br />
　　田宅见毛虚与异，袒业宗才如扫地。<br />
　　若逢库贯照其身，先破后成还自置。<br />
　　福禄印寿多田宅，姚毛刑异父母重。<br />
　　先破后成印破吉，天虚田宅到头空。<br />
　　五男女宫<br />
　　诗曰五位逢生，儿孙满眼。<br />
　　不宜男女照临，主男女有凶恶，有哭虚亦夭折多不成。三日官在高强善生主福禄。<br />
　　身躔次度两同胎，月在凶躔双共乳。<br />
　　紫招一二子，先女后男，入庙旺，子孙贵显旺地子孙四五成行。贵二三子，荣后代。虚老来无子不成天，不然飘荡他乡。惟喜过房之子。若不子有疾。库寿印贯子息荣家。红多招女，子少成。福文三五子，主富贵，忌冲破。禄主光荣，改换门闻之子。杖子孙不成，带成。哭主克害，一二中得送终。异隔煦子孙难招偏旁凛出有一也，不然过房之子。毛男女主祖暴凶死，得地，招子推福。刃子孙带疾，破家业，免克害除，是过房。姚男女不得力飘荡，男不良，女不洁。刑招男女有若无，主不孝。得吉星同宫。三子有一子送终，如三合又逢恶星不招，男女亦是过房。女人有产厄之害。贯二三子成。<br />
　　诗曰<br />
　　毛头不可居男女，子媳生来如暴虎。<br />
　　若逢天贵与红鸾，子嗣荣登自然与。<br />
　　毛头刑刃如凶暴，倘若虚哭为凶天。<br />
　　若得二宫皆吉星，僮仆子孙欢豫得。<br />
　　四煞刑肤胎内须当破相<br />
　　天异之星主异胎，若临子息亦相乖。<br />
　　膈胞庶出犹闲事，亦主妻兄带得来。<br />
　　三刑克命产前必定伤身<br />
　　文昌多子紫红疏，长子难招杖贯虚。<br />
　　印寿之星招二子，福星男女亦堪居。<br />
　　六奴仆宫<br />
　　不宜见文昌，其人智不如奴。天刃、天杖，主有力奴。哭虚见之，劫自不妨。<br />
　　紫难为。杖刃寿福禄哭贯红禄主如仆畏惧。文虚智不辨奴。贵印不宜私进走。毛刑主凶恶意是然也。姚异须婢得力。<br />
　　主起奴宫不足随娘嫁娶时须换父成持<br />
　　紫文不宜居奴仆，虚星文不如奴智。<br />
　　若逢杖刃须得力，天刑毛头奴仆无。<br />
　　姚异得力须还婢，库禄多招有力奴。<br />
　　七妻妾宫<br />
　　宜红鸾天贵照临，主有美贵之妻及奴婢。不宜见天异，必主别离，或防克而再娶。<br />
　　紫入垣招贵貌之妻。失地招淫荡之妇。女人招夫平稳，多是要道卫修行善果之人。男女皆有果断。虚主克害，宜迟免损。亦主无妻，僧道多遇。贵主招美洁天妻。印因妻致富，加杖不老。寿宜夫妻年老。空木吉。红招美貌之妻。库得妻妾不宜老。禄得妻贵，忌恶星冲。文招聪明伶俐之妻，吊三方有恶星克。贯主男婚不正之妻，女嫁不良之夫。巳午甲亥上不悲，亦主妻才。福主招美良之妇，犯异刑不宜。杖孤克带疾之夫妻。毛伤克刚之妻。异主伤二三，亦不和睦。不然，主高别。仍见重婚男女皆不宜。刃主男因酒色伤身，女有产厄之危。亦主狼狈不事多见伤克。刑主伤克，迟可免。天杖夫妻灾疾多忧防宠妾。姚犯重婚，亦主和。又加杖异恶星，主生离死别。如入庙若并限逢之添寿，协寿称意事美。哭多见刑克殃。<br />
　　诗曰<br />
　　七宫无杀　　琴瑟和呜<br />
　　夫妻离异见分高，若得红鸾及贵推。<br />
　　贤妻贵子皆安定，哭星至此却成悲。<br />
　　夫妻贵印寿为良，虚刃毛刑主损伤。<br />
　　若是三方逢恶曜，也须重媾两三场。<br />
　　刑虚毛刃主重妻，惟有红鸾貌最奇。<br />
　　贵姚库禄妻才厚，天异相逢主别高。<br />
　　八疾厄宫<br />
　　不宜见姚异星，主有驼腰屈背，并掘恶疾脚。<br />
　　○紫虚贵寿姚毛空<br />
　　异疾缠身，目手足之灾，肺经喘满，哭常啾唧。<br />
　　○印红库贯文刃之福禄<br />
　　○姚哭<br />
　　脏不宁，主背曲跛足之患。<br />
　　生时疾厄临人马，又与鬼门同分野。<br />
　　生陷或逢刃异刑，所伤若翼并暗哑。<br />
　　刃刑疾厄怕相逢，五脏乖张疗不通。<br />
　　跛足驼腰并曲背，年年哭病必相逢。<br />
　　身星落陷处何方，更出相逢最不祥。<br />
　　八煞恶星如拱照，便知精月实堪伤。<br />
　　疾厄不可见天姚，异星同喜甚蹊饶。<br />
　　刑刃见之多疾病，天贵文昌可解饶。<br />
　　姚异毛刑须带疾，仗微福寿总无灾。<br />
　　吉星混杂须详察，恶曜如临祸患来。<br />
　　九迁移宫<br />
　　不宜见毛头刑刃照临，出外多出盗贼险横之事，重则至死，看其有无善星救助。<br />
　　紫出入住外方近贵。虚出祖外才益。印出外方才禄。贵出入得贵人力。寿出入外方吉利。库贯得外方才吉利。红有外才喜庆，会三合才吉利，是儒述九流之十。文出入近贵吉利。福主迁移之得，三合逢吉，出入听其所欲。禄多遇高贵。杖不利出入。毛出外路逢盗贼损害非横之事，又主水厄。异不得宁静。姚主出入得人和气。刃主远行招贼。刑主远行不利，若天哭逢盗贼横恶之事也。哭远行出入，多招口舌是非。空万事到头。<br />
　　歌曰<br />
　　迁移刑刃见毛头，出入须逢盗贼偷。<br />
　　横死无遇吉星救，若无恶曜不须忧。<br />
　　天贵游行遇贵频，印薇福禄可相亲。<br />
　　毛头刑刃虚防盗，也作他乡客鬼人。<br />
　　十官禄宫<br />
　　宜见印绶文昌，中科名，若庙旺，主权职高迁。不宜虚星，一生无禄。<br />
　　紫名复金瓯入庙者名达宸聪一生不息不惹是非如会鸾少年登科冲破者不贵。虚主虚名奇人势自无决断之事。贵主遇事不惧无恶者平生不善安康也。印主能齐家更得地又拱合兄天贵主拜将封侯<br />
　　大贵之命少年登科早拥旌旗若庶人不得地者亦平息。寿入庙者少年科甲慈悯群细见事远。禄同上。红有仁义主得庆主得庆好礼夹狂妄。库善规才能计等入庙者名播华夷。贯一生平善决破者不利。毛不怕事被次不畏。哭去文。文入庙者少年科名旌节君子职位清类僧道洁庶人近贵。姚恶事易戒言事多事多亦口。<br />
　　诗曰<br />
　　天禄宫中刑杖照，央配徒流未足道。<br />
　　必然天哭更临冲，徒死伤亡凶自吊。<br />
　　官禄刑刃不可言，狱讼缠绵祸患连。<br />
　　天印文昌居此地，少年反地得高迁。<br />
　　官禄须逢印贵星，杖微红寿总平平。<br />
　　天虚刑刃无成实，若遇文昌播大名。<br />
　　十一福德宫<br />
　　宜见福寿印吉星，更宜庙旺。如凡虚星照破，一生无福，或在陷溺。及见刑刃临之，必是耳目聋瞽瘤癖之疾。<br />
　　紫寿红一生衣食安康。贵文衣禄清厚。印播名。库财禄。贯横才。福坚固。禄禄位。杖异劳碌进退。毛姚刃哭主福薄不利。虚一生无财，身在陷地，更加刑刃照之，必主耳目口鼻臂足之疾。刑主劳心一怨，有灾难徒配。加虚哭二星次伤亡，遇吉臧半。姚身乱心忙。<br />
　　歌曰<br />
　　福德不可见天虚，有福之人只此无。<br />
　　刑异照限自然恶，纵然无疾也惊危。<br />
　　身宫清吉休愁命，福德坚高不论宫。<br />
　　福德之宫要吉星，少年享用必安荣。<br />
　　若逢恶曜印无福，早克妻奴与弟兄。<br />
　　十二相貌宫<br />
　　宜见虚哭，一生少灾。不宜身命见之，毛头天哭同宫，主有破相，见贵大吉。<br />
　　紫孤气。贵红文美貌。印威权。寿古貌。库发才。贯暴发。虚灾疾忌冲。福禄在高强宫，白手荣华富贵。杖后带疾厄。姚美貌清秀。毛面貌丑恶。哭面貌灾疾。异刃刑面貌残破带疾厄。<br />
　　彖曰<br />

                    <br>
                        　　相貌不宜见哭悲，破伤容貌跛肩余。<br />
　　此宫若还逢此曜，定生恶疾再元疑。<br />
　　彖曰<br />
　　相貌不宜见异星，又嫌刑刃到其中。<br />
　　身命二宫逢此曜，定生暗疾异灾攻。<br />
　　彖曰<br />
　　貌宫文昌未为良，福寿加临寿考长。<br />
　　若遇凶星多破祖，红鸾天哭细推详。<br />
　　子申巳酉亥紫气高强，师巫有分高强<br />
　　○星名紫微，子上安居。男子学堂、学馆，女子识锦、刺绣。毛头不加，男子而冠重禄。刃星不至，女人贵室名珍。若在巳官，并酉亥运行，福禄有余名。<br />
　　紫气之星，独曰孤为僧为迦为泛后。<br />
　　彖曰此星落陷一世老儒<br />
　　人若子上见紫微，富贵功名天下知。<br />
　　刑异不来兔破荡，夫妻保守颇相宜。<br />
　　彖曰紫气归垣管，主文章冠世<br />
　　紫加亥酉子巳宫，富寿才名硕德翁。<br />
　　衣紫腰金人莫比，何愁官爵不荣尊。<br />
　　彖曰<br />
　　紫气逢之紫气宸，吉星同照倍精神。<br />
　　孤宿天冲闲极位，主为僧道九流人。<br />
　　身命逢之必寿长，紫气旺乐妙为良。<br />
　　贵显相逢居翰苑，更兼天刃作员郎。<br />
　　彖曰<br />
　　紫气清闲艺术人，鬼毕兼带局尤清。<br />
　　能文能武多谋略，空里荣华事事新。<br />
　　紫微最喜妙中逢，财帛丰盈福禄丰。<br />
　　子息命宫官禄位，遇之多雅达亨通。<br />
　　天虚属冰　阴象五午<br />
　　○星名天虚，身命逢渠。寅申巳亥四宫，有财少实多。虚丑午，荣华富贵。若陷官禄，破荡无余。<br />
　　不如收拾闲风月，纸帐梅花独自眠。<br />
　　彖曰<br />
　　天余丑午真富贵，巳亥寅申实多虚。<br />
　　忽遇毛头相照应，田园方项破无余。<br />
　　彖曰<br />
　　天虚丑午位宜来，庙旺相逢不生灾。<br />
　　辞言诳心不须听，臾能谋达富多财。<br />
　　彖曰<br />
　　桃李无言三月春，戮翠袅中谁与共。<br />
　　天虚天上销烁熔，犯着财官半世穷。<br />
　　若得好星来救解，也须半吉半为凶。<br />
　　彖曰<br />
　　进一步与仸齐眉，退一步俗缘未断。<br />
　　天虚入庙命身临，得地阴阳喜驻停。<br />
　　假使恶星同拱照，纵然亨达额边尘。<br />
　　天贵属土　象阴寅辰<br />
　　○星命天贵，功名自誉。寅辰二宫，得地主财足，荣华富贵，呼奴婢，世少凶灾，所谋顺遂，万倍生涯。<br />
　　彖曰<br />
　　天贵寅辰最好佳，毛头拱照不繁华。<br />
　　杖星加临贫且贱，一似宣州花木瓜。<br />
　　彖曰<br />
　　天贵星名庙旺中，申子辰及亥寅宫。<br />
　　少年临雅翡声誉，金榜标名福庆隆。<br />
　　彖曰<br />
　　天贵从禄福德探，若临身命作宫人。<br />
　　更兼文印傍偏照，管取居官转紫宸。<br />
　　贵星入庙在身命，运限逢之福禄隆。<br />
　　亿万资财似高岳，为官品列在三公。<br />
　　天印　阳象属土子卯辰亥<br />
　　○星命天印，照身命，女子至心灵，男子有名誉。恶星不至，早有权柄。异星若来，不天则病，一生少吉，半世多凶。倘逢天杖，借权仕阶，偏有庶予，正室无胎。<br />
　　彖曰<br />
　　天印元来是吉星，毛头一宿不堪亲。<br />
　　喜游子卯二宫里，掌握兵权作师臣。<br />
　　彖曰<br />
　　天印元来是吉星，子卯辰巳达光荣。<br />
　　官高权重人钦羡，赫赫声名振帝京。<br />
　　彖曰<br />
　　天印临身有势权，三方有力照身元。<br />
　　若无虚哭并毛异，富贵双全亨百年。<br />
　　印星入庙最为奇，祸则消除福则随。<br />
　　要紧命中逢吉曜，少年平步上天梯。<br />
　　天寿　象阳属土亥酉戌<br />
　　寿星独立，有子不孤。官符平生不作，凶灾一世全无。若不陷溺，福厚业余。本宫若无恶宿，寿与彭祖同途。<br />
　　位<br />
　　彖曰<br />
　　巳亥午宫行天库，积玉堆金无记数。<br />
　　毛哭若来生贱疾，稚年记了百年事。<br />
　　彖曰<br />
　　天库星临狮子宫，倘临巳亥亦和同。<br />
　　三方若也无凶曜，积玉堆金作富翁。<br />
　　彖曰<br />
　　库贯入庙名天助，智足多谋巧心路。<br />
　　不用金银禄有余，若不成名也须富。<br />
　　文昌　象阳属木寅午戌<br />
　　○星名文倡，照身命宫，男人必吐珠玑，女子巧绣鸳央。少年不学自扬名，官禄须见文章显。寅午戌宫最为奇，文星贵宿足天盈，少年及第冠群英。天杖加临贫且贱，百岁虚为百岁名。<br />
　　彖曰<br />
　　文昌戌上同寅午，此处荣华衣金紫。<br />
　　翰苑辈声名烜赫，文章出众功名士。<br />
　　彖曰<br />
　　文昌庙旺必聪明，定有文章冠世荣。<br />
　　失位亦逢高贵倚，公私须达俐知名。<br />
　　彖曰<br />
　　文昌吉曜临身命，主擢巍科迈等伦。<br />
　　红鸾才质十分奇，美貌光亨事事宜。<br />
　　福德若临身命上，定膺福禄两相随。<br />
　　彖曰<br />
　　入庙红鸾身命临，俊然容貌似观音。<br />
　　其人情性温良相，出众超群众所钦。<br />
　　贯索　象阴属土卯巳午未亥<br />
　　○星名贯索，照身命宫，人有多成多败，一生半吉半凶。毛头加临，若颜子之早丧。杖星同照，寿如彭祖之长生。巳亥二宫为入庙，晚年财禄自丰隆。<br />
　　彖曰<br />
　　贯星巳亥作高强，家门昌盛置田注。<br />
　　天杖傍照多子息，草毛一子也难当。<br />
　　彖曰<br />
　　贯索之星号洞玄，未申巳亥正相缠。<br />
　　满堂金玉堆如土，财禄丰盈万项田。<br />
　　彖曰<br />
　　贯索之星号洞微，命中值此好根基。<br />
　　若无天异毛头照，依旧平安得便宜。<br />
　　天库　象阳属土卯巳亥午<br />
　　○星名天库，人多富贵，女子多置田注，男子显爵位。巳亥午上更聚财，临危不惊险不畏。此星之主三子成，刑刃相同留一。<br />
　　彖曰<br />
　　天寿限临人命长，亥酉二宫最为良。<br />
　　刃哭若还加临上，将来必定待侯王。<br />
　　彖曰<br />
　　天寿之星号吉祥，喜居酉亥寿延长。<br />
　　若得吉曜来相照，寿算弥坚福禄昌。<br />
　　彖曰<br />
　　天寿之生号老人，得居身命美人伦。<br />
　　尊崇福德人瞻仰，名禄之中是富荣。<br />
　　彖曰<br />
　　吉星天寿福当权，庙旺逢之福自然。<br />
　　出则将兮入则相，人皆道是传岩贤。<br />
　　红鸾　象阴属金辰丑寅<br />
　　星名红鸾，人身长大，男人早婚早姻，妇人无克害便喜。辰丑聪明富贵。若无灾星与同途，白首光华八十余。红鸾吉相为美。<br />
　　彖曰<br />
　　红鸾吉跃喜如何，凶星毛头不可过。<br />
　　万一刑刃加临上，犹如霜折半池荷。<br />
　　彖曰<br />
　　红鸾一宿从来吉，已亥寅宫丑上游。<br />
　　享福半生多称意，贵膺帝劝位王侯。<br />
　　彖曰<br />
　　运限方冲方相显，腰金衣紫辅明君。<br />
　　天福　象阳属土申卯<br />
　　○福星加临，此命最好，女人美貌端严，男子婚早子早。恶星不临，多财多宝。申卯最加，元灾元祸，父母兄弟双全：夫妇百年偕老。<br />
　　彖曰<br />
　　天福申卯作才郎，腰横金带好文章。<br />
　　哭虚二星加临上，不贫则夭实堪伤。<br />
　　彖曰<br />
　　天福加临身与命，为人大度有精神。<br />
　　更兼禄贯三方照，定作荣华富贵人。<br />
　　彖曰<br />
　　天福吉星来入庙，最宜身命更加临。<br />
　　福禄兴隆生贵子，三方不破禄多增。<br />
　　天禄　象阳属木巳申<br />
　　○禄星加临，恶星不至，人有智惠聪明，求谋万事称意。居在巳申，身命得地。吉星三子，且留二毛头。若不共同行，功业成兮田自置。<br />
　　彖曰<br />
　　太极天禄已得位，所遇吉星皆得地。<br />
　　毛头星若不同宫，事业功名由我致。<br />
　　彖曰<br />
　　禄元星宿主科名，衣锦腰金甚贵荣。<br />
　　辅佐君王成大业，金枝玉叶是皇亲。<br />
　　彖曰<br />
　　绿居申已号三台，福扫元求亦自来。<br />
　　财谷一生多富积，文章合会作高魁。<br />
　　彖曰<br />
　　天禄加临庆有余，为人权柄播当途。<br />
　　更宜福气文昌挟，豪杰英雄乐裕如。<br />
　　天杖　象阳属木未亥子申<br />
　　星名天杖，偏生妾，男子婚姻不得子息，难乳不贫则夭。<br />
　　杖渥落庙，而荣贵元灾。<br />
　　身跃入宫，而清慈获福。一<br />
　　彖曰<br />
　　若不披毛并带角，也作驴前马后人。<br />
　　独喜官星居亥子，纵然富贵主孤身。<br />
　　彖曰<br />
　　天杖最宜亥子游，同与申酉并来求。<br />
　　凡事称心少违背，更加一寿免灾忧。<br />
　　彖曰惟容貌而且秀，取人事而最足<br />
　　天杖之星入命中、吉星救助善星逢。<br />
　　或遇跟中逢此曜，为官为吏任从容。<br />
　　彖曰杖居月位凶，何有身到天门栈自无<br />
　　天杖入庙号天威，掌握兵权定四夷。<br />
　　此是权星凶变吉，英声无处不扬辉。<br />
　　天异　象阴属土辰丑未<br />
　　○星名天异，虚星同宫，两恶相宗，少年不夭。除去少吉多凶，父母见克。兄弟无，子无综，祖业不留，皆破尽，一生萍迹走东西。未与丑辰宫，最乐吉星同照禄重上。<br />
　　彖曰<br />
　　身命贯异虚当头，路途湖口也无愁。<br />
　　若教刑宿来冲破，只是风中爨仅流。<br />
　　彖曰<br />
　　天异之星太不祥，喜逢丑未及辰乡。<br />
　　辰巳无灾多喜悦，经营庶事总蕃昌。<br />
　　彖曰<br />
　　离别之跃最关情，天使眉头空恼人。<br />
　　寡妇三夫犹未足，孤男五妇未成亲。<br />
　　彖曰<br />
　　异星入庙正临宫，多积资财谷甚登。<br />
　　田宅之中加旺相，更观身命吉星隆。<br />
　　毛头　象阴属水子卯未寅戌<br />
　　星名毛头，只喜乐旺，若单行，妇人克夫，害子男子，重媾婚姻，祖宅空虚，生涯自立，须然衣食无亏，半世勤劳，未免耗粹欺财，不是守成之辈。<br />
　　彖曰<br />
　　毛与子卯寅戌地，性静情逸更聪明。<br />
　　男子不富则必贵，女子不贵则心灵。<br />
　　彖曰<br />
　　毛头哭刃不可当，徒流奔走利名场。<br />
　　纵然祖业消磨尽，子息何如得久长。<br />
　　彖曰<br />
　　毛头子卯寅戌地，福惠须轻亦有祯。<br />
　　吉曜加临摧族节，出膺天命镇边城。<br />
　　彖曰<br />
　　毛头恶宿吉为凶，犯此之人一世穷。<br />
　　若得好星来救助，也教官事见重重。<br />
　　彖曰<br />
　　毛头入庙临身命，遇者应须带武人。<br />
　　名誉扬扬遍天下，藩垣镇便四夷宾。<br />
　　天刃　象阴属金申巳午寅酉同<br />
　　○单刃贯宫，财禄合格，女人害夫克子，男见婚姻不得，茕茕孑孑立身，却少灾厄，父母兄弟不留，妻奴岂得长久。<br />
　　天刃自刃重迭来，两般逢此便为灾。<br />
　　杀曜四强同水火，少年遇恶死为灰。<br />
　　彖曰<br />
　　血光犯命必伤残，刑刃加临找厄佳。<br />
　　六尺之躯亡虎咬，亦然须是溺波涧。<br />
　　彖曰<br />
　　刃宿同刑损父母，男子必须好过房。<br />
　　若是女子同宫照，数定刃度作新娘。<br />
　　彖曰无福伤身破相，有救必伤六亲。<br />
　　天刃流血逆星凶，限到还逢厄难重。<br />
　　庙旺须然文武贵，也防轻敌却成空。<br />
　　彖曰<br />
　　玉临八杀光灼灼，斤在财宫福不全。<br />
　　若是刑星不入庙，灾忧蛇腹定当年。<br />
　　彖曰<br />
　　天刃居己并午申，更逢寅位主光荣。<br />
　　必因武勇成大业，名显专权统万兵。<br />
　　彖曰<br />
　　天刃凶星到白羊，照曜乾坤定四方。<br />
　　掌握威权施妙手，得财显达必为祥。<br />
　　天刑　象阴属火寅午酉戌<br />
　　○刑星单行，为三不了。为僧，为道，不成家，却又无分晓，孤哉，孤哉，不孤则无兄弟，父母不双全，妻奴分上不长久。<br />
　　三宫伤身於猖亡自缢之灾<br />
　　彖曰<br />
　　霹雳命中怎不怕，见刑身陷何须下。<br />
　　命被寿促恶星临，其人死在雷霆下。<br />
　　彖曰<br />
　　三不了星为天刑，为僧为道号孤身。<br />
　　刃哭二星加临上，不兔须臾带疾人。<br />
　　彖曰<br />
　　天姚居戌卯辰游，更向双鱼一并求。<br />
　　福厚也须耽酒欲，无灾无厄度春秋。<br />
　　彖曰天姚，即咸池也。<br />
　　咸池一杀找兼真，逢水妖烧主乱淫。<br />
　　沐浴进神徒见贵，心教倾国与倾城。<br />
　　彖曰<br />
　　夫姚星与败星同，号日人问扫篇凶。<br />
　　辛苦平生更一世，不曾安逸在家中。<br />
　　彖曰<br />
　　天姚入庙并为祥，运限相逢定吉昌。<br />
　　更遇贤妻添福禄，冰长得地甚高强。<br />
　　十八星所属<br />
　　哭刃弯金火是刑，紫文杖禄木成林。<br />
　　毛姚虚水贵福土，印寿库贯异土同。<br />
　　○诸星入身命二宫，凡看所属五行，详其时照三方四正，和合之宫何星，论其生克制化，断其福禄吉凶也。<br />
　　入骨仙经四言总断撮要法<br />
　　歌曰<br />
　　一气混元，五行未见。<br />
　　三才肇分，阴阳始变。<br />
　　○同生异刑<br />
　　有吉有凶，有男有女。<br />
　　同生异刑，均此一理。<br />
　　○寿鸾库昌福禄<br />
　　紫微贵印，天寿红鸾。<br />
　　○紫贵印曰<br />
　　库贯文昌，福禄周旋。<br />
　　○吉曜左行<br />
　　是曰吉星，随年左行。<br />
　　照临身命，富贵非轻。<br />
　　○杖异毛刃姚哭刑<br />
　　杖异毛刃，姚与哭邢。<br />
　　○皆日凶星<br />
　　是命凶宿，遇之者倾。<br />
　　各有庙旺，循环不穷。<br />
　　○紫微喜申子已酉亥，主荣。紫居申子，巳酉亥荣。<br />
　　○天虚喜五午未酉亥，主荣。辰宫丑午，玉堂为宜。<br />
　　○天贵喜寅辰亥卯未。贵在寅辰，亥卯堪居。<br />
　　○天印喜子卯辰，吉主权贵。卯授宜何，身命逢之。子卯辰位，不求自贵。<br />
　　○凡天寿星喜亥酉，寅入庙旺。天寿老人，三方四正。亥酉寅宫，冲合亨通。<br />
　　○此红鸾喜辰丑寅卯亥。红鸾辰丑，寅卯亥佳。<br />
　　○库贵卯巳午未，库喜亥位。库贯之星，位不可差。<br />
　　○此文昌喜寅午戌，妙主擢科甲，位居卿相所。卯巳午未，亥土堪夸。<br />
　　○文昌　　文昌之宿，寅午戌佳。<br />
　　○此福禄星　　喜寅卯巳午，申居卿相。<br />
　　○福禄　　登科甲第，位居卿相，福禄寅卯，巳午甲居。<br />
　　○此杖星　　喜子申亥，旺冻合拱照，富贵无疑。<br />
　　○天杖　　杖在子申，亥未庙旺。<br />
　　○此两星　　喜子卯未，敢作敢为，财雄财旺。<br />
　　○毛星　　毛在子卯，未寅戌中。<br />

                    <br>
                        　　○此异星喜丑寅辰位，寅戌多财富。胆略雄大，掣电英雄。<br />
　　○天异　　异居丑寅，辰未博学。<br />
　　○天刃　　喜申巳午寅，刃在申巳，午寅着脚。<br />
　　○天姚　　喜卯辰，戌亥入垣。天姚淫娼，卯辰戌亥。<br />
　　○此星　　喜寅酉戌，入局吉。名曰入垣，风流之辈。<br />
　　○天刑　　天刑寅酉，戌上无迎。<br />
　　○天哭星　　天哭所居，丑申卯午。<br />
　　凶化为吉，名曰得所。<br />
　　○吉星失陷　　吉星失陷，祸福相停。<br />
　　多艺多财，四海名传。<br />
　　○刑刃不保终若逢失陷，更会恶星。<br />
　　○天刃天刑　　逢刃不吉，刑不保终。<br />
　　○天刃　居庙旺则吉，一切恶曜不可相侵。<br />
　　曜居庙垣，方保安心。<br />
　　○天印　权柄富贵，大陷印星得地，权柄多福。<br />
　　身命遇之，金珠千斛。<br />
　　亦主人苦，如会恶星，其福臧半。<br />
　　倘若失陷，孤刑直判。<br />
　　天寿　　主慈善福高，天寿得地，慈善福高。<br />
　　纵会凶星，出入滔滔。<br />
　　○会哭　　即夭无疑，如若得地，又会哭星，夭折分明。<br />
　　○天库　　主横财喜事，天库得地，名曰横财。身命逢吉，财自天来。<br />
　　○刑杖加异　　刑杖有权，加异偏驳。<br />
　　○会毛加姚　　会毛破祖，恶姚淫恶。<br />
　　○天贯　　丰产业，贯索之星，一名宝藏，财利丰肥，家业兴隆。<br />
　　○俱失陷主争讼破家事若还失陷又会凶星。<br />
　　是非争讼，门户必倾。<br />
　　○文昌陷生非文昌得地，是谓天魁。<br />
　　词章才学，文兴福齐。<br />
　　○空腔失陷不吉，会恶生非。<br />
　　○红鸾好花酒　红鸾得地，威仪济楚。<br />
　　好酒贪花，无所不可。<br />
　　○空腔　　会吉则吉，会凶则凶。<br />
　　男女皆然，可贱可荣。<br />
　　○天福火　　天福得地，福厚如山。<br />
　　○会吉非凡　　更会吉星，富贵非凡。<br />
　　○陷祸耗　　失陷逢恶，反吉为祸。<br />
　　命限逢之，消息难过。<br />
　　○天禄　　天禄得位，一生荣贵。<br />
　　○姚增妾　　不会凶星，会长福聚。<br />
　　○异孤毛　　文武才。逢姚增宠，异遇孤立。<br />
　　○会刃疾　　毛主文武，刃生疾病。<br />
　　○天杖　刑禁，杖星得地，亦主权显。<br />
　　失陷刚强，刑禁罗网。<br />
　　○天异　宜更变换祖姓，异姓得地，意外之吉。<br />
　　失陷破败，他乡之客。<br />
　　○毛头　主兵权，陷暴横。毛头得地，天地未判。<br />
　　失陷横暴，天理必然。<br />
　　○天刃　陷哭祸刑诛。刃星得地，转祸为祥。<br />
　　失陷灾非，羊刃血光。<br />
　　○天姚　风流陷淫辱。姚星得地，风流富贵。<br />
　　失陷淫辱，内乱多婢。<br />
　　○天刑　　陷刑罹家口已祸。天刑得地，亦不为灾，失陷刑罹，家口难谐。<br />
　　○天哭　　陷刑孝已不足。天哭得地，当哭不哭。<br />
　　失陷刑孝，自身不足。<br />
　　十八星转，在人变通。<br />
　　不可执一，依身会断。<br />
　　运限同推，流年并看。<br />
　　○运限定论<br />
　　自小限对冲起之，一宫安一曜，阳男阴女顺行，阴男阳女逆行，本生本命宫起小限。<br />
　　用布紫微、鸾、文、贵、虚、印、寿、福、禄、库、贯起外踱诸星，并月大小哭星，倒流年太岁前一宫，逆紫虚前，伺杖异寅申毛巳刃亥，俱从午逆，逢刑酉姚丑亦逆，顺太岁合者，小哭位申前一宫，为辅甫，身后一宫，三日住身命，俱有两没宫三命，两没未宫，逢正鸡、二蛇、三马、四羊、五虎、六兔、七龙、八堵、九犬、十羊、十一猴、十二鼠，祸福详推仔细求。<br />
　　凡人三日有吉星，主出入遇贵人引<br />
　　进获财，须在迁移宫方最妙。<br />
　　紫微斗数卷之一竟<br />
　　＃１此处有两句『限亦至人马寅官』，疑其中一句为衍文。<br />
　　＃２刑、异、刃、杖、虚、哭、毛、姚：前文言『九凶星入庙例』,但此处仅列八星，当少一贯星。<br />
　　紫微斗数卷之二<br />
　　太乙金井局阴阳玄妙论<br />
　　夫人者，禀天地之气，受阴阳之精，生其身命，上属五星，下属五行。若其时正，则身命高超，前程显达。其时不正，命贱身卑，沉沦飘没。大抵人生须星辰得地，运用并胜可遂。更喜乐旺无刑，而吉星在高强宫，皆为福厚之人也。此乃前定，星辰之所主也。<br />
　　凡看命，先定身宫，并身者上系太乙之神。若好星与禄旺相见得地，颇成天气，则是清贵之命。然后，却推命宫及时候，浅深不安则无力，纵有力星辰，为福六轻。须得地时正，方得荣显福德田宅官禄。六宫好恶，断其存亡；贵贱，定其祸福，方有应验。<br />
　　凡诸星在庙堂之宫，乐旺之所，又拘阴阳宫分论之。经云：阳星好善，阴星好杀。<br />
　　凡在星命二宫，时刻分派，遇阳多而阴少，产初一、二、三、四刻时分者，则福厚而寿长，双亲有庆，疡字联行，妻贤子秀。更在庙旺之宫安身命者，上等之命。男子生而阳星，为贵产。於上四刻者，主刚强福无。女子生而遇阴星，为荣出。於下四刻至八刻者，主妇道攸宜，外亲有力，妯娌和谐，夫妻举案齐眉，子嗣双双俊彦也。必算其时，然后准其祸福，定其骨肉，有无刑克，辨其富贵贤愚。阳星主文，在其庙旺之乡。占六阳之宫，则文藻清华之士。阴星主武，在乐旺之宫。又占六阴之域，则就武勇毅之人。<br />
　　凡诸星在阳居阳，在阴居阴，各从其类，是为得地也。相反者，阴阳错杂，是谓不得地。受气浊者，矣一日之间，自卯至申六时为阳为昼，自酉至寅六时为阴为夜。<br />
　　凡人生寓阴宫，可忌昼生；生寓阳宫，可忌夜生；二位一时。又憎昼夜相半，时有上下不同，皆须臧福臧算。倘若阴阳混杂，刻数不均，对合为凶，此又非庙旺，则必福薄命短之人也。更看行限所遇善星、恶星，入於身命时刻，端确祸福，无不验耳。<br />
　　骨肉三局赋<br />
　　古者，玄理名为紫微，独据一家之妙。遂为三局之奇，究星辰善恶之源，熟求阃奥，定宫外尊卑之位，细察存亡，夫太极肇分，三才已备，贫而夭者，曷知其本。富而鱼者，曷知其义。命有兴衰，情有粹驳，灾祥交至。盖穷上古之文，福禄并照，共在紫微之位。所有诸星条款，时辰刻数，闹时于后。卯传属阳<br />
　　紫木文木福土禄木印土寿土杖木库土姚水贵土红金异土毛水虚水贵土刑火刃金哭金<br />
　　辰时阳<br />
　　文　福　祥　印　寿　杖　库<br />
　　姚　紫　红　异　毛　虚　贯<br />
　　刑　刃　哭　贵<br />
　　巳时阳<br />
　　文　福　禄　印　寿　杖　库<br />
　　姚　紫　异　毛　虚　贯　刑<br />
　　刃　哭　贵　红<br />
　　午时阳<br />
　　禄　印　寿　杖　库　姚　紫<br />
　　文　福　毛　虚　贯　刑　刃<br />
　　哭　贵　红　异<br />
　　未时阳<br />
　　印　寿　杖　库　红　紫　文<br />
　　福　绿　虚　贯　刑　刃　哭<br />
　　贵　红　异　毛<br />
　　申时阳<br />
　　寿　杖　库　姚　紫　文　福<br />
　　禄　印　贯　刑　刃　哭　贵<br />
　　红　异　毛　虚<br />
　　酉时属阴<br />
　　杖　库　姚　紫　文　得　禄<br />
　　印　寿　刑　刃　哭　贵　红<br />
　　异　毛　虚　贯<br />
　　戌时阴<br />
　　库　姚　紫　文　福　禄　印<br />
　　寿　杖　刃　哭　贵　红　异<br />
　　毛　虚　贯　刑<br />
　　亥时阴<br />
　　姚　紫　文　福　禄　印　寿<br />
　　杖　库　哭　贵　红　异　毛<br />
　　虚　贯　刑　刃<br />
　　子时阴<br />
　　紫　文　猩　禄　印　寿　杖<br />
　　库　姚　贵　纤　异　毛　虚<br />
　　贯　刑　刃　哭<br />
　　丑时阴<br />
　　文　福　禄　印　寿　杖　库<br />
　　姚　紫　红　异　毛　虚　贯<br />
　　刑　刃　哭　贵<br />
　　寅时阴<br />
　　福　禄　印　寿　杖　库　姚<br />
　　紫　文　异　毛　虚　贯　刑<br />
　　刃　哭　贵　红<br />
　　○ 分贫雷贵贫栈。<br />
　　文昌主贵。天虚主贫。天姚主贱。天福主富。天刃主刑。天禄主禄。天贵主禄。天哭主刑。毛头主耗。天杖刑父。天寿主寿。天刑主刑。<br />
　　○ 上局贵命，身命三日后，辅四宫，皆吉。老人星合对，主父母高年，位及人臣。身命二宫逢仪凤，吉祥。帝符老人合对，主母有寿，及人臣台辅。照命鸾微印寿诸星，但遇本日生时合刻者，又遇善星入庙，三分善星，一分庙旺，上局上贵之命也。十二时中分为百刻，精研星象缠度后，可究其吉凶，方有应验耳。<br />
　　○ 阴升阳降，凶星对杖者，损父；吉星相尚者，皆寿。<br />
　　酉属阴<br />
　　紫　文　福　禄　印　寿　杖<br />
　　库　姚　贵　红　异　毛　虚<br />
　　贯　刑　刃　哭<br />
　　戌阴<br />
　　文　福　禄　印　寿　杖　库<br />
　　姚　紫　红　异　毛　虚　贯<br />
　　刑　刃　哭　贵<br />
　　亥阴<br />
　　福　禄　印　寿　杖　库　红<br />
　　紫　文　异　毛　虚　贯　刑<br />
　　刃　哭　贵　红<br />
　　子阴<br />
　　禄　印　寿　杖　库　姚　紫<br />
　　文　福　毛　虚　贯　刑　刃<br />
　　哭　贵　红　异<br />
　　丑阴<br />
　　印　寿　杖　库　姚　紫　文<br />
　　福　禄　虚　贯　刑　刃　哭<br />
　　贵<br />
　　寅阴<br />
　　寿　杖　库　姚　紫　文　福<br />
　　禄　印　贯　刑　刃　哭　贵<br />
　　红　异　毛　虚<br />
　　卯阳<br />
　　杖　库　姚　紫　文　福　禄<br />
　　印　寿　刑　刃　哭　贵　红<br />
　　毛　虚　贯　刑<br />
　　辰阳<br />
　　库　姚　紫　文　福　禄　印<br />
　　寿　杖　刃　哭　贵　红　异<br />
　　毛　虚　贯　刑<br />
　　巳阳<br />
　　姚　紫　文　福　禄　印　寿<br />
　　杖　库　哭　贵　红　异　毛<br />
　　虚　贯　刑　刃<br />
　　午阳<br />
　　紫　文　福　禄　印　寿　杖<br />
　　库　姚　贵　红　异　毛　虚<br />
　　贯　刑　刃　哭<br />
　　未阳<br />
　　文　福　禄　印　寿　杖　库<br />
　　姚　紫　红　异　毛　虚　贯<br />
　　刑　刃　哭　贵<br />
　　申阳<br />
　　福　禄　印　寿　杖　库　姚<br />
　　紫　文　异　毛　虚　贯刑<br />
　　刃　刑　贵　红<br />
　　中局贵命。善星高，恶星低，身命吉曜，文昌拱照，辅印星四方，或三合福曜，正守庙旺之宫，辅印正时分八刻，星分九曜，又在高强之位，福星庙旺对合宫，独辅星高身命，但得一星庙旺，昭一高强之位。或在三日宫八刻内，占其六阴之域，身鸾星不对天杖，母受长年，兼庙旺，中局中贵，殷富之命也。<br />
　　下局贵命。台辅星独高身命，及三日宫俱得善星三合，又得善星，下局上贵之命也。福星乐旺高强，善星陷弱，下贵之命。此乃阴阳相伴，时刻得中。<br />
　　不入局常人之命。善恶星相伴照命宫，台辅不得位，富人命。台辅陷弱，横财正照，虚庙不照破，红鸾对合，此为巨富之人也。<br />
　　贫贱之命。福星陷天姚，照守身命二宫，虚星对照，此至贫至贱之命，父母早年见克，兄弟纵有、若无，刑妻损子。、或遇吉限善星，财亦不积聚。盖为根基浅薄，须有文学官禄，不为入局之命也。<br />
　　愚人之命，文昌不可陷弱宫，六是吉星，高强宫是凶星，又不入庙其凶乎。大抵星辰入局，不看官禄。其修学者，须看文昌。而常人，但看天禄天杖，寿便可以次定其有无厚薄也。<br />
　　定诸宫分合<br />
　　观夫福寿齐临红鸾，何如其聪明。虚异同拱毛头，何如其昏昧。或在天印，则主迁移之位，有权。或在文昌，则无福禄，之行。或在田宅，则谷粟盈仓。或在财帛，则金玉满籯。贵禄临男女之宫，光荣后代。库贯临身命之官，前程永固，总有荣华。姚异缠身，断无寿考，刃哭临命。天虚天刃兮，皆主其祸。天刑天杖兮，孰为其庆。遇妻妾，则孤寡多吉。入官禄，则穹窘多病。运逢此曜，即是凶危之临。限过其星，必有灾殃之咎，是知命有穷达，无有长短。达士则居高强之位，穷人则守寂寞之乡。荣华寿考，乃吉曜之相临。横逆夭亡，实凶星之并照。非星辰无以考其详，非运何以知其要。锐意精思，推则斯文之奥。谈今博古，方识此书之良。生死贫富，若非前定。贵贱荣枯，乃知不偶。推算之术，有精有微。考于经典，则三复而可晓。观此妙术，非一日之所能。则四主三元之说一真金不换。五星六曜之论，美玉难当。十八星默察其理，十二官尽得其要。贫贱富贵，实难逃找，福星辰无不照。<br />
　　夫人受天地之气，之为三才。天地人全者、谓之成人，则运限值之，则财高无永。天地人不全者，谓之不成人，则运限临之，则财倾无逝。<br />
　　凡虚哭刑刃不照者，为全；照破者，为之不全；限入阳宫遇阳星者，阴宫遇阴星者，各秉天时，受中和之气也。避忌之年遇哭星，立见应也。<br />
　　凡人当生，紫红贵星在身命官，初限荣贵，发禄变大。若文昌诸星对照，及在庙旺宫，亦有吉庆喜事。天虚入限，主财帛耗散。凡照处皆不吉，并见乖异之事。<br />
　　天印入运限；更在高强宫，入庙财有重权之喜。虽不入局，主有吉庆之事。限遇红鸾，主聘美色妇人，女配俊杰之夫。<br />
　　虚星照限命者，主虚惊之事。姚刃主水厄，毛异主火灾，边配徒流，变姓异祻。限命如值库贯，主有横财，贫则暴富。其余，凶星随文昌星之椎，详察星辰得宫分，为准不失毫厘。或有限初交而死者，或临限而亡者，须凭生死星辰详断。若限内天哭星正照身命，曰黄泉星。若正照，限与於对照者，名曰浪涛限。主亡死，孝眼重重。阳官多悲，阴宫多喜。若庙照处乃为福星，亦不免外丧乃亲孝服也。夫浪涛限，一说乃杖贯哭，此三星是也。<br />
　　断曰<br />
　　得失穷通未易穷，由来尽属身命宫。<br />
　　吉星临此皆膺福，恶曜加临圭恶终。<br />
　　彖曰<br />
　　姚异双星俱照命，此是凶神必易殃。<br />
　　破祖离乡贪酒色，男为淫客女为娼。<br />
　　彖曰<br />
　　天哭凶星最不祥，若临大限见危亡。<br />

                    <br>
                        　　休言祖业消磨尽，更怕光阴不久长。<br />
　　彖曰<br />
　　虚刃之星身命临，只宜林下可安身。<br />
　　俗人犯者行千里，重重管取见灾迍。<br />
　　彖曰<br />
　　疾病之中恶曜加，五脏失调不可夸。<br />
　　脚肢腰驼并曲背，纵然寿永福无佳。<br />
　　彖曰<br />
　　四正宫中最要强，善星临照喜非常。<br />
　　哭刃二星当头立，骨肉刑伤裯未央。<br />
　　田宅见之惟破祖，妻妾见之必损伤。<br />
　　官禄遇时无事至，命宫逢者必乖张。<br />
　　始终祸福皆前定，从头历过细推详。<br />
　　彖曰<br />
　　天哭之星最不祥，若然见者必为殃。<br />
　　纵然祖业消磨尽，急急光阴不久长。<br />
　　彖曰<br />
　　凶星主哭最为灾，宫事重重入户来。<br />
　　岁限若然逢此杀，门庭主见哭衰辰。<br />
　　彖曰<br />
　　刑哭相逢事不轻，行年若遇主虚惊。<br />
　　福禄旺时防产厄，人离财散不安宁。<br />
　　彖曰<br />
　　天刃之星是七伤，并冲岁限定伤亡。<br />
　　若非是托阴功力，定招灾祸及重丧。<br />
　　洞微十八星断<br />
　　紫微星，一名紫气，太阳玉堂少微，近待贵人。晋志云：此星居帝垣之中，至尊至贵，吉能制此星。照临慧慈，主无长命富贵。论格局，独立玄上天门，谓之拱北辰，主贵。独临卯位，谓之出辰格，主贵大命。照身，又会吉星入侍，谓之清光格，庙乐旺官，己酉庙是入庙格，申亥乐子旺是交宫格，身命值之，主好道多才识，衣紫腰金，为人尊尚，小人难近。其慈善学道，则有神仙之分。照身宫，主有禄，清职端正，能文多智。居是官，主一生慈善，而有福禄。不入庙旺，为孤神好僧道，守斋戒。同例刃，则为山林泉石之士。会暗曜，主好色性刚无亲，妇人妨夫损子。如会吉神，却夫荣子，贵有封号。若失地则衰弱，临危亦有救，为九流之人。诸宫分官禄官，见之主爵位高崇好善种德不损助守常礼义。运限见之，主面见人君。此星守命，主人物古貌丰肥，身瘦长腰背穹窿，气色昏沈紫彤色。或黄白色，小儿清瘦清黄色。<br />
　　彖曰<br />
　　子　礼貌为人宾，尊贤恶不仁。<br />
　　文经武纬事，清贵作朝臣。<br />
　　彖曰<br />
　　丑　丑位谦而孤，姻亲有若无。<br />
　　仁义有设施，康庄是坦途。<br />
　　彖曰<br />
　　寅　寅位号真人，会途不相亲。<br />
　　志曾居相外，身亦有亲君。<br />
　　彖曰<br />
　　卯　卯位号枢和，皆因迭化孤。<br />
　　先难而后易，晚景是丰途。<br />
　　彖曰<br />
　　辰　辰上是天空，名成时又丰。<br />
　　姻亲非我分，双拳独奋功。<br />
　　彖曰<br />
　　巳　巳上恩承世，名成重大都。<br />
　　日近清光下，殊勋岂能无。<br />
　　彖曰<br />
　　午　天恩入孤虚，风彼险相遇。<br />
　　有源无早涸，奋力上天衢。<br />
　　彖曰<br />
　　未　紫乃入天渊，性善别愚贤。<br />
　　卓意半途苦，晚景是光亨。<br />
　　彖曰<br />
　　申　秉性特温良，心高志见长。<br />
　　文经武纬事，掌握镇边疆。<br />
　　彖曰<br />
　　酉　酉上紫微星，威仪近至尊。<br />
　　名在主人上，声价对乾坤。<br />
　　彖曰<br />
　　戌　天喜到白羊，月桂喷秋香。<br />
　　成败多经历，晚景定为良。<br />
　　彖曰<br />
　　亥　亥紫到天门，孑身浮若云。<br />
　　忧不忧已事，识高必近君。<br />
　　天虚星，又名无实。空亡孝服，泉黑道，天终在垣中，为破耗之星。照处，遇吉不吉，遇凶主贫，主狂妄，又主孝服。庙中旺丑身命宫，主性巧福薄。虚诳照是宫，主忧疑，财帛耗散。与恶星同，亦寿夭。若在庙旺有善星吉如得地，官品员外郎；失地，狂妄之人；主夭。会吉星同宫，亦主虚名虚利。会曜杖刃，主法死。加刑主横死，加刃主夭，加杖主贪酷，加毛破耗，加姚淫奔，加哭主孤，加异主好谋诡。若在身宫，主一身两姓，早年克父，女人见之不宜。官禄宫，主有虚名。相貌宫，却灾。奴仆宫，智不如奴。运限逢之，尤多事。会刑杀，并限到，则为三丘五墓，一生好事皆空，万事到头。如梦身星临虚刑刃者，损母早。<br />
　　彖曰<br />
　　悟彻三千与大千，<br />
　　平生不为利名牵。<br />
　　子　子位号天空，谋为若梦中。<br />
　　家基须自立，生计是飘蓬。<br />
　　彖曰<br />
　　丑　丑位斗牛宫，岂孤道不穷。<br />
　　精明分黑白，身在仕途中。<br />
　　彖曰<br />
　　寅　虚星若在寅，聪明道非身。<br />
　　欲要光宗祖，顾身不顾人。<br />
　　彖曰<br />
　　卯　天竭居近泉，安居非自然。<br />
　　历练穷冬尽，精神愈更坚。<br />
　　彖曰<br />
　　辰　仓库入天虚，半生分明孤。<br />
　　须然不缺禄，未兔役征途。<br />
　　彖曰<br />
　　巳　太乙名虚耗，迂回非我傲。<br />
　　奔走半生身，中年方运到。<br />
　　彖曰<br />
　　午　虚宿岂奔离，忠言达圣机。<br />
　　风波接中首，晚景任施为。<br />
　　彖曰<br />
　　未　玉堂坐天孤，系练岂能无。<br />
　　姻亲非我有，基谋自当图。<br />
　　彖曰<br />
　　申　天虚号孤宿，求道衣禄丰。<br />
　　与异倘相伴，一身两姓当。<br />
　　彖曰<br />
　　酉　虚遇莫惮劳，巨万也磨消。<br />
　　自立方成器，晚年方见高。<br />
　　彖曰<br />
　　戌　吉曜若并行，祖业也须更。<br />
　　此身名利事，生涯两处营。<br />
　　彖曰<br />
　　亥　亥上成孤子，成败多歇减。<br />
　　祖业有若无，只好自施设。<br />
　　天贵星，又名天乙始泰君棋。隋志云：此星紫微星宫门，乃太乙之神也。主战斗，知人吉凶，持威福之权，以制善恶之星。主贵文章博学也。庙乐旺宫辰庙寅乐亥旺身命宫，主立非常之功，超群出众，难事易成，高人见亲，小人难近，有声名。是宫，主智高上，文章满腹，好道尊荣，有科名显达之职。又日：少因异梦，而生得地，庙旺有权，三方拱会，一世荣华。有杀见之皆退，须遇厄难，亦傍贵人。会恶曜毛头印杖有权会姚淫会哭如巫依如刃恶与刑同宫巧计千般。加凶星刑刃，不善终父母，损亲无力。妇人见之，有吉星，则贵有封号，金冠紫绶之印。会恶星，不仁不义，妨夫害子，丑恶之人。官绿宫，主出众，不怕事，无恶意。岁限逢之，有喜庆也。天贵守命。主形端面白，方员气宇，宽大物长，大肥胖面，方员白争，四字唇红齿白，心和性良，清雅便为官。加吉星者，至亲有倚，手足情长。<br />
　　彖曰<br />
　　子　子上好文星，心絜性尤清。<br />
　　功名不劳力，声誉播朝廷。<br />
　　彖曰<br />
　　丑　天辅至斗牛，清名达四周。<br />
　　不须承祖业，功利自能俦。<br />
　　彖曰<br />
　　寅　寅宫旺贵星，基业壮精神。<br />
　　虽不登蟾阁，声名也动人。<br />
　　彖曰<br />
　　卯　殿阁居卯宫，性聪全义类。<br />
　　初限未能成，须待晚年贵。<br />
　　彖曰<br />
　　辰　天贵旺金宫，神清性亦聪。<br />
　　非特一身贵，世代位丰隆。<br />
　　彖曰<br />
　　巳　巳贵紫微宫，荣华有始终。<br />
　　一身登要地，兄孙学业通。<br />
　　彖曰<br />
　　午　午贵当坎离，姻亲实险违。<br />
　　中元光祖业，声名更远驰。<br />
　　彖曰<br />
　　未　科甲入未宫，欲过岂能容。<br />
　　离坎无荆棘，高人有荐功。<br />
　　彖曰<br />
　　申　天贵守阴阳，立志有维纲。<br />
　　初年未发达，晚岁见名扬。<br />
　　彖曰<br />
　　酉　贵骑金牛上，清奇古怪人。<br />
　　何愁衣禄浅，声誉播朝廷。<br />
　　彖曰<br />
　　戌　戌上号天医，声名必自宜。<br />
　　立身思遇贵，渐显莫猜疑。<br />
　　彖曰<br />
　　亥　天门为旺气，非来禄非细。<br />
　　定作异人者，仁慈真大贵。<br />
　　天印星，又名帝符，此星主统兵镇军之象，杀伐之权，庙子旺辰乐卯身命宫，主权贵福多。居是宫，主威名权重。若是有天杖，主掌印。会善星，主有神仙之分，不然位极人臣。会恶星，喜职。加异，偏生庶出，不然早克双亲。加杖毛，有权。加刑惨酷。加姚，淫秽。加刃，孤天。加哭，孤独。得地，则承祖业。失地，无承。运限逢之，却有骤迁。女人见之，貌利性良。主限官禄官，人敬服。妻妾官，主妻致富。运限照临，主迁官显达之职。岁限逢之，则有声名，人物清秀聪明，中等身材，面清白。<br />
　　彖曰<br />
　　子　子庙定威权，慈祥气象宽。<br />
　　行藏终有分，异日遇居看。<br />
　　彖曰<br />
　　丑　印星临斗宿，名利恐初难。<br />
　　中年须远虑，至死不能荣。<br />
　　彖曰<br />
　　寅　人马印居垣，逢之气象宽。<br />
　　根基须靠祖，自有好机关。<br />
　　彖曰<br />
　　卯　卯临来卯官，情性善温良。<br />
　　生涯莫依祖，自立始辉光。<br />
　　彖曰<br />
　　辰　印落在辰宫，虽危不至凶。<br />
　　根基惟独立，临老旺门风。<br />
　　彖曰<br />
　　巳　绝乡是此星，家计始孤贫。<br />
　　不得婚亲力，末年方遇春。<br />
　　彖曰<br />
　　午　印宿午偏兮，挺挺多是非。<br />
　　行藏须有泰，求事奈迟迟。<br />
　　彖曰<br />
　　未　印元宜迁移，如非局在棋。<br />
　　机成还有败，晚景始方宜。<br />
　　彖曰<br />
　　申　经讳到阴阳，中年定自强。<br />
　　须己利名有，临老始芬芳。<br />
　　彖曰<br />
　　酉　印入金牛官，得失两悠悠。<br />
　　知命能谨守，穷道始可谋。<br />
　　彖曰<br />
　　戌　天印入白羊，心地方恢张。<br />
　　荣身须自立，莫把作寻常。<br />
　　彖曰<br />
　　亥　亥位见天祥，精明道义扬。<br />
　　破却月中桂，朝中一栋梁。<br />
　　天寿星，又名老人、尚父。此星居南，为老人星，守垣局中，主长生。庙亥旺酉乐寅身命宫，高福廷寿，好善有阴德，晚年得福。居是宫，主因寿得福，庙旺尤贵。若居酉上，自少无灾。加杖有有权，加毛破祖，加刑主刑宫。陷宫早亡，守虚异哭。主星合照，主不出三日而死。寿星见哭虚，谓之陷弱，终无永无。女人见之，主有福。虚异刃哭四星者，主夭折，亦主骨肉损刑，过房入赘。官禄宫，见事长虑慈悯。运限无凶星干，绊，主福贵双荣，人物长大，身貌从容，性格执古，作事无私，且守且耐。<br />
　　彖曰<br />
　　子　寿入宝瓶宫，青春乐有余。<br />
　　中年多反覆，好景在桑榆。<br />
　　彖曰<br />
　　丑　斗牛得无星，温良性亦门。<br />
　　冷淡宜初主，终年始有荣。<br />
　　彖曰<br />
　　寅　寿星在乐寅，功就即非亲。<br />
　　纵横妙用处，终须达贵伦。<br />
　　彖曰<br />
　　卯　仰位无无亏，凶星不怕危。<br />
　　纵他风浪险，谋望有关机。<br />
　　彖曰<br />
　　辰　天墀化紫衣，僧道岂孤恓。<br />
　　受偿值荣禄，高贵引丹墀。<br />
　　彖曰<br />
　　巳　无不喜蛇宫，更张事不通。<br />
　　若因金水地，晚景始成功。<br />
　　彖曰<br />
　　午　丽雅号孤聆，名高无却低。<br />
　　若问功名就，看看发白时。<br />
　　彖曰<br />
　　未　无入未加乡，名利慢更张。<br />
　　还须历练到，晚岁始名香。<br />
　　彖曰<br />
　　申　老人见坤宫，难成事业功。<br />
　　花开复花谢，根在晚年丰。<br />
　　彖曰<br />
　　酉　寿入酉宫兮，终可达天衢。<br />
　　功名须独立，加官不必宜。<br />
　　彖曰<br />
　　戌　白羊鱼星安，身命必加官。<br />
　　有名还有利，何虑事多难。<br />
　　彖曰<br />
　　亥　朝元庙旺宫，英俊性从容。<br />
　　文章冠天下，中年职位隆。<br />
　　红鸾星，又名太阴、天惊、仪凤和呜。此星喜则红鸾，怒则计都。在垣局近侍之宿，主有官禄。论格局，临亥上，为月照天门格，主贵。红鸾入庙，禄元照身命，为龙门高擢格，主贵。庙乐旺官，丑庙见入庙格，照身命宫，主性柔，威仪清楚，好衣服，贪酒色，喜朋友，多得阴人扶助，又招妻财。居是宫，主性柔，容貌温恭，美色秀丽，举动有成，好粹肴。会恶曜加杖，有性狼有权。加毛，淫欲。加刃，狼籍人。加异者，弃祖，女不良为娼。加姚，为妬妇；非拓为厄为婢妾男加刑险处成名，但早年失侍，怙骨肉刑。若诸星得地，则出类才，能为国家镇抚天下，学问过人，能处事业。失地者，则入空门，亦主辛苦。加姚毛，主酒色。陷地，则无成就女人美丽性躁，阴毒有封号，庙旺乐宫，为人晓事识高低，善处闺门，性快。会吉星则贵，会凶曜不良。入庙，主应异梦而生。官禄宫，主好礼乐仁义，不妄作有权柄。兄弟宫见之，坞字成行。运限流年见之，非常有庆。主人物俊秀，性格聪明，洒洛和气。风流、花酒、赌博，三者必占一也。<br />
　　彖曰<br />
　　红鸾守命面方平，眉目分明俊秀郎。<br />
　　四字唇红并齿白，一生温润有柔刚。<br />
　　彖曰<br />
　　女人最喜太阴星，智识机谋性地明。<br />
　　喜怒不常难受触，能招贵子及夫荣。<br />
　　彖曰<br />
　　子　仪凤为科名，持权定有声。<br />
　　平生无险惧，禹浪跳三层。<br />
　　彖曰<br />
　　丑　人丑贵无伦，富贵皆有因。<br />
　　莫忧前途险，平步侍明君。<br />
　　彖曰<br />
　　寅　寅上好威仪，天然性地驰。<br />
　　友朋好酒色，风流儒雅施。<br />
　　彖曰<br />
　　卯　卯上喜红鸾，心明胆志昌。<br />
　　文章非若祖，贵至位严廓。<br />
　　彖曰<br />
　　辰　辰到金棋局，昂然大丈夫。<br />
　　静时非是静，闲密喜无拘。<br />
　　彖曰<br />
　　巳　巳位号天盈，孤圭月主明。<br />
　　但看存恩节，桑榆到始荣。<br />
　　彖曰<br />
　　午　红鸾号午位，女人常如意。<br />
　　男子且循常，中年荣且贵。<br />
　　彖曰<br />
　　未　鸾入巨蟹乡，孤身双女当。<br />
　　门庭两相隔，至老倍风光。<br />
　　彖曰<br />
　　申　鸾不入申乡，声名未显扬。<br />
　　妨妻并克子，姻眷早参商。<br />
　　彖曰<br />
　　酉　酉宫见红鸾，美事未能全。<br />
　　家道成又破，好事始团圆。<br />
　　彖曰<br />
　　戌　鸾入白羊家，贪酒又贪花。<br />
　　虽然中运福，晚景更堪夸。<br />
　　彖曰<br />
　　亥　亥上称人意，攀高羽士林。<br />
　　性情无偏比，晚景又骎骎。<br />
　　天库星，又名天财吉星。书云：右弼之，异名北斗之杓柄，又名天库之祥。在娄之左角，为兵库之府。居紫微中，为玉府之神库。藏之曜珍宝兵偿皆赖之。庙午旺亥己乐卯未身命宫，主富贵财帛，田宅丰满。如身命值之，贵可参大政。是官，主财，却损人益己。会吉曜杖印，主贵。少权印，主富贵，喜天刑发财。加刑杖，有权；加毛，破祖。会孤星不聚，可谓大德闲人。加异者，庶出改祖，或入赘奇怪之人。加哭刑，害父母，兄弟便是楚秦。加姚，淫欲。加刃者，恶死，有疾压之方，有壳。不然，溺水波沈。女人见之，端正福厚，善处闺仪。加姚，主淫私。官禄宫，主才能计智。运限照之，主有财，贫则暴富，人物肥厚。女人犯毛异者，主产厄。男女主肺经喘满，因财致祻。余皆仿此。<br />

                    <br>
                        　　彖曰<br />
　　虽然天库号孤神，吉曜相逢时有名。<br />
　　最喜逢危中有救，一生闲乐作闲人。<br />
　　彖曰<br />
　　子　天库对宝瓶，徘徊又虚惊。<br />
　　貌变当自立，营谋必有成。<br />
　　彖曰<br />
　　丑　库入丑孤暌，须防子与妻。<br />
　　中道自然泰，晚年又得时。<br />
　　彖曰<br />
　　寅　天库号财星，孤害不可听。<br />
　　基业元非善，求营始得荣。<br />
　　彖曰<br />
　　卯　影孤心又虚，横财富有余。<br />
　　基谋当自置，终归潭府居。<br />
　　彖曰<br />
　　辰　天库好居辰，虽荣未显伦。<br />
　　萍梗奔驰地，晚年方福殷。<br />
　　彖曰<br />
　　巳　库入巳宫强，根基壳必长。<br />
　　仁慈无谄曲，姓字自然昶。<br />
　　彖曰<br />
　　午　天库到离宫，形貌正温恭。<br />
　　仁厚无私曲，荣华福位丰。<br />
　　彖曰<br />
　　未　未上临身命，仁厚冠群伦。<br />
　　中年方有力，老去必朝君。<br />
　　彖曰<br />
　　申　申官天莹星，羁摩未得亨。<br />
　　奔驰满天下，归来方老成。<br />
　　彖曰<br />
　　酉　库星居酉地，沈晦岂无成。<br />
　　显处非为祖，成时自立明。<br />
　　彖曰<br />
　　戌　天库人白羊，家业必更张。<br />
　　慈善无贪酷，由来誉尽扬。<br />
　　彖曰<br />
　　亥　库星临亥位，自立显家风。<br />
　　名在众人上，何愁不立功。<br />
　　紫微斗数卷之二竟<br />
　　紫微斗数卷之三<br />
　　贯索星，名日宝藏，连索之神，曰：横财勾绞长绳天赦天赦天罗计都。此星八名，在北斗前，主法津，留强暴。门开则成狱讼，主恩赦，主发骤喜论格局。勾绞星，主索刑。同守身命宫，为连索身刑格，招闲事，惹争讼。庙未旺己乐亥卯午身命宫，一主财帛丰厚。照身命运限流年遇，主财帛充足，利名索绊，不能心闲。凡宫主与天库同会，吉曜相遇，祸厚，恩赦横祸，水释。会鸾刑，主发财。会凶曜，多狱讼。加刃恶死，姚淫荡。加哭杖，主天折。加恶星，必主吊刑，悬尔，雷击，兽伤，身尸流荡，伤肢毁体，碌碌浮生，无超达，鄙吝之人。入官禄宫，与天库同，运限流年拱会，主骤发。会恶星，离别 ,争讼。女人遇此，同之，尤防产死，因色陷身，处家善能。<br />
　　彖曰<br />
　　虽然天库号孤神，吉曜相逢时有名。<br />
　　最喜逢危中有救，一生幽雅作闲人。<br />
　　子子土多成败　　黑道主哀怨悲伤毒夫，惟计锱铢之入，收积有余。<br />
　　五自立有成　　主孤克凄惶，损六亲、鸡口，惟贪不念若傥来之物。<br />
　　一呕　　主暴卒，恶毒咒咀，不仁少亲力，见利而忘旧约，悖德而负初合。<br />
　　卯卯上有财人　　主腰跎手足风疾，没温良，无礼义，有禽兽乱渍之行，无水木本厚之思。<br />
　　辰先破后成　　主丧吊临门之事，雷虎之惊，看仔细仔细，相交小心，方可强壮，不征自庆，晚笼之乌。<br />
　　巳险处成立　　印星之权，印禄之象，太乙宫喜贯，虎来廊庙得安居，君宠臣安权，有节名扬当列中。<br />
　　午实星旺午　　财禄无亏，妻子骨肉成虚。恶会得朱，吉照多阻，蝇头是务，岂知有悖出之虞。<br />
　　未孤散入集　　主有刑禁之事，孤克六亲，无凶星则吉，心迷法纲，身逐利途。<br />
　　申与杀相宫　　有阴害谋毒，害不为无福，孤克孽自己，作空污良善。<br />
　　酉上能自立　　土宫贯临，妻妾异心，有母必克，丧吊临此。吉凶既异，其制而悲。<br />
　　戌上多辛苦　　天正星近贵有衣禄，遇恶凶自缢，迩须异於穿窬，情何殊於劫夺。<br />
　　亥清后主贵　　乃游治孤虚之福，双鱼之地，身命并临，金马玉堂之事。<br />
　　文昌星，名曰台辅，科甲第，秀气。天魁、三台、凤阁、天奇、文曲南斗六司之星，主贵，主学，主天禄之事。论格局，文曲庙旺，曰桂魁高攀格。旺乐午戌居身命，主后秀文，高杖名选，出将入相。庙旺尤贵照各宫者，主有辞章，能曜科甲。在庙旺，才智过人，有经纬之文，将相之职。是处事典雅，会善星，主大贵，主科名文美。会恶曜天异，壮年不遂，改祖庶出。加仗刑，刚傲。加刃，阴毒，刑害父母，兄弟不睦，有若无。加毛头，见破祖。加刑，酷毒狼狼，凶祸残身。加哭者，克害。加姚异者，淫奔。会曜亦号孤神。居旺地，主清贵无双，仁义有守，信实不移。失地则傲慢，清高隐逸，孤闲而已。女人见之，主淫欲。加毛姚异鄙陋之人。加刑刃惨酷。官禄宫见之，好礼义，享情福，不理闲事。奴仆宫见之，智不如奴。子息宫见之，逢天贵，主后嗣显达。运限流年照，并吉。<br />
　　彖曰<br />
　　子　孤立子孤迟，妻兄定缓期。<br />
　　若教妻早到，长命也分离。<br />
　　彖曰<br />
　　丑　丑惟主英名，不贵亦必富。<br />
　　中年之后来，大器方成就。<br />
　　彖曰<br />
　　寅　寅上坐文昌，英容谁可当。<br />
　　更加吉星会，发福自成章。<br />
　　彖曰<br />
　　卯　卯上学堂星，虚危未显名。<br />
　　成才浑如梦，老来方有情。<br />
　　彖曰<br />
　　辰　辰上情豪强，孤高誉显扬。<br />
　　四正若相照，贪酷必非常。<br />
　　彖曰<br />
　　巳　儒雅好文星，身孤性格清。<br />
　　若入高人手，姻亲水上萍。<br />
　　彖曰<br />
　　午　午位到天台，逢人必主财。<br />
　　姓名香似桂，金印耀三槐。<br />
　　彖曰<br />
　　未　未上号孤独，虽高心上逸。<br />
　　异枝还结子，僧道亦清吉。<br />
　　彖曰<br />
　　申　申上号孤星，心明必显荣。<br />
　　修文能致富，老去亦须昌。<br />
　　彖曰<br />
　　酉　酉守命心慈，扶扬善吉星。<br />
　　不然僧与道，身挂紫衣荣。<br />
　　彖曰<br />
　　戌　白羊偏得局，声誉远流传。<br />
　　入相三名位，出将想兵权。<br />
　　彖曰<br />
　　亥　文宿在高强，须凶也不妨。<br />
　　可怜骨格重，基业晚年香。<br />
　　天福星，名善祥，帝符赐福吉神。<br />
　　此星房西三宿星，星列南北二斗。天福主乘舆公车之政，祭祀之事，尚书侍中此星也主高明福厚，庙卯旺寅申乐身命宫，主寿高福最少疾，作事多成，九百称心，有阴力扶助。在高强宫，主晚年获庆，遂心称意，居能七能，施济人利物，须与恶星同官，遇险难不危。会毛异，主过房庶出、不然填房入赘，两姓同居。加姚，有福多淫；加毛，流荡；加刃者，主疾酷毒之人；加刑，股露之毒，好争讼；加杖，多责杖；加哭，孤克，雷击浮波，因财落陷，恶兽残身，盖失地无力。女人见福吉，加姚异毛刃，则卑残不廉之人，因色产悬吊之祸，不可不谨。官禄宫，有政事，不狂妄；迁移官，主出人遂心；限流年值之吉兆，主享通也。<br />
　　彖曰<br />
　　子　福人宝瓶居，生涯可待时。<br />
　　险中还有险，名利可怜虚。<br />
　　彖曰<br />
　　丑　丑位福星临，幼年常主灾。<br />
　　家门须自立，经史尽安排。<br />
　　彖曰<br />
　　卯　天福入寅宫，杖刃加临贵。<br />
　　幼年志朱伸，晚节必称遂。<br />
　　彖曰<br />
　　寅　福又卯伦宜，行藏任便为。<br />
　　何愁官不显，老至自应奇。<br />
　　彖曰<br />
　　辰　居辰为雨泽，只怕恶星临。<br />
　　有名无贪酷，终存道义心。<br />
　　彖曰<br />
　　巳　福入金莹垣，聪明性气宽。<br />
　　心慈能爱物，年少镇朝端。<br />
　　彖曰<br />
　　午　老树晚始荣，初入未扬名。<br />
　　旺印俱临位，何愁不称情。<br />
　　彖曰<br />
　　未　福星来未上，超趋何日问。<br />
　　若无恶星临，白头方壮旺。<br />
　　彖曰<br />
　　申　天福入旺生，何愁禄不成。<br />
　　利名非异得，权高见水清。<br />
　　彖曰<br />
　　酉　酉上福星加，浑如涧底花。<br />
　　刑异若来助，磨粉是生涯。<br />
　　彖曰<br />
　　戌　白羊宫最优，家富足田牛。<br />
　　营生大业事，进寿入公侯。<br />
　　彖曰<br />
　　亥　亥上福星燎，空荣平不遭。<br />
　　成家中有分，好事未为高。<br />
　　天禄星，曰三台，佐辅天厨、天财、天库父宝之星。其星东北暂斤鸟曰禄元，主盛鐉之事。在垣局为福为之本，养命之源，主官禄吉祥。论格当刑冲破棣元日连索破禄格旺已庙申业卯申命二宫，主仁义调度。居是宫，主官禄自至，财帛实足。拱会一生宫贵，命中不会凶星，主大贵。若遇恶星照，则为碌碌之人。会善星与文星合，主清雅之职。加毛，文武之才，但财帛耗散；加虚，虚名、虚科；加异，孤立；加刃，杀伐；加姚，好色，性快至毒；入庙招宠妾；加刑，喊福，性直招怨，半失双手足情疏，妻见见克。女人见之，夫荣子贵，富足优游。加毛异重媾；加姚，俘；加杖刃，夭折；加哭，吊吊悬自缢，产厄；加福紫鸾，福厚有封赠男女。官禄宫见之，最吉，主财厚业隆。运限流年照临，主不次之吉。<br />
　　彖曰<br />
　　天禄临身枫不难，高堂大厦享安闲。<br />
　　忽然暗曜来冲破，碌碌区区度岁寒。<br />
　　彖曰<br />
　　子　为性善加，儒雅堪夸。<br />
　　须无大富，晚必荣华。<br />
　　彖曰<br />
　　丑　禄到金牛，名利懒去。<br />
　　他年之后，辛苦管谋。<br />
　　彖曰<br />
　　寅　禄居人马，英雄俊雅。<br />
　　福位滔滔，晚年声价。<br />
　　彖曰<br />
　　卯　为人堪美名，荣华富贵清。<br />
　　自然多会遇，何愁不称情。<br />
　　彖曰<br />
　　辰　福来库辰乡，成就几更长。<br />
　　姻亲非我分，男子自当强。<br />
　　彖曰<br />
　　巳　巳位定威仪，荣华在后期。<br />
　　平生无阻滞，下钓生鱼矶。<br />
　　彖曰<br />
　　午　禄不出南离，求名且待时。<br />
　　晚年活计就，多是好根基。<br />
　　彖曰<br />
　　未　禄元来未上，虚誉却高迁。<br />
　　自来知音遇，时时望跟穿。<br />
　　彖曰<br />
　　申　申位禄坚牢，荣华更富高。<br />
　　中年成业计，祷者寿清高。<br />
　　彖曰<br />
　　酉　禄陌禄倾兮，迹趋未可期。<br />
　　若会吉星照，须有称心时。<br />
　　彖曰<br />
　　戌　禄入白羊地，心高身孤兮。<br />
　　发班方称意，聊且慰桑榆。<br />
　　彖曰<br />
　　亥　禄元居亥位，情性最恬然。<br />
　　姻眷如萍草，雍雍喜晚年。<br />
　　天杖星，名曰狱讼，某治之星，玄参捧星，主罗网刑禁之事。论格局，天杖独守官禄宫，名官乡引杖格，主频遭责辱，惹祸招非。庙子申亥旺未身命二宫，主多遭罗网刑禁，如有善星救可解。罹戮与恶曜同官，主杖捧恶死，不然乱伤、虎咬、雷击、波沉、阿狼伤命。居是宫加刃，恶死，为人狂横不伏，主气刚强暴。庙旺於贵，亦主酷刑，不得位。会凶星，为血杀害，主嗔怒不常，多杖责。会星天印同宫，主权印，亦贵显。加紫福，贵寿，主文慈权柄，福星称高。加库得地，发财有权。加贵人入庙，有福寿。加鸾，儒雅有性。加文，主孤。会恶曜加刑，刑害父母，刑不全手足。参商，妻嗣有克，六亲少力，结契无情，男女亦然。加姚，淫欲；加虚，好诈；加哭，性参；会刃，主法死。女人见之，性刚直，处事能为。会吉曜，则凶；加毛异，主婚重再嫁。男子直之，变祖离乡自立。会刑，不吉，主教唆词讼，招是非。运限流年值之，得地而有权，失地主狱讼，其验如神。<br />
　　彖曰<br />
　　子　子为天威，禀性高巍。<br />
　　若无凶照，平步天墀。<br />
　　彖曰<br />
　　丑　丑为天轰，声名远扬。<br />
　　守其谨愿，僧道也强。<br />
　　彖曰<br />
　　寅　杖入寅官，心性聪明。<br />
　　遇吉则吉，劳而成巧。<br />
　　彖曰<br />
　　卯　卯位为人冲，加印大亨通。<br />
　　纵横妙用处，辛苦始成功。<br />
　　彖曰<br />
　　辰　居辰杖必凶，劳力自成功。<br />
　　驿路荣身命，功名事必通。<br />
　　彖曰<br />
　　巳　巳位不堪夸，虽高身未华。<br />
　　几与成多败，生涯乱似麻。<br />
　　彖曰<br />
　　午　天彪入午，索绊辛苦。<br />
　　基业更张，老耒可补。<br />
　　彖曰<br />
　　未　太充入未宫，风骚性识通。<br />
　　初年须狼籍，晚岁始登隆。<br />
　　彖曰<br />
　　申　申上有过星，印寿禄方亨。<br />
　　心平盈阻得，庙廊看雍容。<br />
　　彖曰<br />
　　酉　酉上为殃，会吉方强。<br />
　　是非成败，萍复他乡。<br />
　　彖曰<br />
　　戌　戌上号怆惶，逢之定扰攘。<br />
　　有成还有破，老至始更张。<br />
　　彖曰<br />
　　亥　供星入亥宫，气彖尽从容。<br />
　　纵横妙用处，知名获大功。<br />
　　天异星，名曰离异破基司怪天孤异胎地劫铁钺司怪之星。主天地日月星辰之变异乱及乌兽草木之妖诞。居南圯之人，多学奇怪之事，得失不常。庙丑未乐辰身命二官，主破祖离乡。重发照是宫，主别离变姓。与善星伺宫，或在庙旺则吉。若与恶星同宫，又在陷弱宫，主多虚诈，不识人，少尊重。但在庙旺则吉，主庶出之数。会恶星，主大突。会吉曜，有意外之喜。入庙乐，主贵显。若正照临，主亦得妻财。会吉宿，主贵加紧，名扬天下。加贵得地、声名烜赫，多淫邪。加文昌，有声誉，主壮年失意。加鸾，风流；加福禄，有享用；印寿，有权福诡诈。加库贯，骤发奔驰；会恶曜加虚，奸诡诈计，及无廉耻。加姚淫滥九刑者，惨酷刑害双亲，兄弟似冤家，夫妻见离，克子，如沙裹陶金，男女亦然。女人见之，主淫奔。官绿宫，主有异财，临事多变。妻妾宫不宜见之，主离损，害三宫，有若无，疾厄。与姚同守，主有异疾。田宅宫，主破祖业。财帛宫，耗散。运限流年见之，主惊怪异福耗财。<br />
　　彖曰<br />
　　杖异加协照命宫，改名换姓喜相同。<br />
　　若非异养偏房子、父母还爰见两重。<br />
　　彖曰<br />
　　天异加居庙旺方，经营之事尽荣昌。<br />
　　求谋立事皆如愿，定须创造改门墙。<br />
　　彖曰<br />
　　子弃祖号玉池星，性巧妙聪明，得西北　之禄，恶恶星相遇，灾疾。天寿僧道遇之吉，主变祖。<br />
　　丑出外贵人钦羡，文学有名。恶星冲　照，主灾疾克害，男不肖，女不良。<br />
　　寅主歌乐妙舞之事。恶星冲照，其辛苦之人，遇吉平安。<br />
　　卯偏生性狡猾不成，遇哭刑并，六亲骨肉伶仃，贫贱之人。<br />

                    <br>
                        　　辰异招贪财谷，招是非，三方无凶星照破，名扬翰苑之人，破祖离宗。<br />
　　巳主俊杰，文章巧妙，玉女最为良，刑临男女，主官禄显，女子有冠。常遇库贯紫富，遇吉昌。<br />
　　午此宫非为贵，男子主聪明，忌天姚，多破成少，孤克寿夭，吉曜也平平。<br />
　　未主人遭压，巧计美颜，破汤祖业，吉照得业，般遇寿股肱之克，父母贫有福。<br />
　　申福禄双全，入紫微星，荣华有孙，子得妻，财旺盛，家计足温和。<br />
　　酉随女情逐高，主离祖，男重女嫁，因花破败也。<br />
　　戌克害刑恶夭寿，刑狱不免孤，克六亲，其本身主亦平平也。<br />
　　亥福禄照宗枢机镇府庭宫，福德方扬名，遇库贯鸾紫富贵。<br />
　　毛头星，又名天彗，搀抢扫帚，妖孽之星。守宫，主两年灾岁馑。凡照处，皆不吉。亦主横祸死亡。庙子卯旺，未戌乐寅身命宫，主性强暴，刃逆好杀，敢勇有力。凡照是宫，不吉。逢之，其家无四璧。会吉曜，有权。与恶星同宫，则凶。居是宫，须破祖，为事却快。庙旺，主兵权，定扬旌旄节钺。会吉星加贵入庙，主官禄荣显。加福德，破祖成家。加印寿，主荣主寿。加文昌，清孤。加库，富寔财足。会恶曜加刑刃，主刑父母，兄弟、妻子见损。亦主旺年夭折。加刑，好杀；加虚，贫寒多灾；加哭，巫医九流之辈，主外死。加虚哭，主瘟疫。三星、虚星、恶星在命宫，加毛，凶夭。亦主贪淫好色。遇贯，自成立，长在外，若僧道身死外境。官禄宫，主不怕事，立志有谋，决断无疑。迁福二宫，不遇险难。运限流年照，无吉星，亦主官灾水厄，异祸相凌。女人见之，亦然。主有产厄，肺经虚怯之症。会吉星助，失获福犯，主淫致祸。加哭刃者，六亲冷落。<br />
　　歌曰<br />
　　子庙有心，胆能主持，夜生吉星，凶妻多婢。妾遇天福，紫微富贵。<br />
　　丑有福德，转祸如祥。遇变禄，功名富贵，凭笔舌上成来，庙旺上为吉。<br />
　　寅有权仓箱盈满，内实外虚。遇吉，多财艺能之人，福倍富贵。<br />
　　卯职重权支翰苑之人。遇吉星，富贵；加恶星冲破者，贫穷。<br />
　　辰弃祖主克害，招异无刑恶，百事无成。遇凶星，遭刑贫贱。<br />
　　巳更变不常，孤苦无定伶仃，思宜进退，六亲俱不得力。<br />
　　午会吉星，得贵提携，加恶星，多败少成，其所作为亦不须。<br />
　　未有多主六亲无分，离祖方成。遇天福、贯、库，主富。恶星冲，不利。<br />
　　申主妖媚、艺毒。遇凶星，一生贫苦，·破祖离乡。遇吉星，主禄寿。<br />
　　酉主破祖劳心。遇凶星，夭寿，不得善终。遇吉星，方可兔，吉。<br />
　　戌破祖有凶化吉，晚年财多。遇吉曜，平步云梯。遇恶星，不吉。<br />
　　亥主疑惑惊恐之。遇凶星，成败不常，得失无定。遇善星，则吉。<br />
　　天刃星，名曰流血悬针。石室秘文曰：此星乃金神，七杀之神异名。在垣局，具阴德之事，亦杀伤。论格局，男女二宫，主刃贯同守，乃子刃紫格，必破家。庙巳申旺午乐寅身命二宫值此，主性毒狼狼，好杀戳，多在兵阵中刃死。．昭一是宫，主杀伐之权。会恶星，伤残会吉星居是宫，主伤陷人有事不言能善一络庙与吉星同宫，主兵权，不兔阵前落魄，并主血疾陷地，必遭杖辱徒配。会吉星加紫，凶自臧半。加库、贯，有财多主自缢，水渰大灾，兽伤。加印、寿，有疾方可，不然夭折。加文，有权而孤。加鸾，因色害身。加贵，有权，不善终。加福禄，不正全福。加刑，主恶亡。加毛，夭。加姚，主淫而夭。加虚，无实多诈，加哭，孤克。女人见之，多虚产疾，胎后异疾。官禄宫，主性刚暴，不陷人。迁移宫，不宜见，运限值之，多桔枯横祸，积善之家可兔。犯姚异，淫夭，别立宗风，主庶出类。男女身命，不宜值此。<br />
　　歌曰<br />
　　子主色事，有美人，遇异呻昤劳碌，奔波到底，亦未甚善。<br />
　　丑妖怪，好师巫，财宝旺，田畴。遇吉星，臧灾殃；遇凶星，主妖亡。咒水书符，恬不知耻。<br />
　　寅因色丧身，妇女死於淫。男子性多愚蠢，想是匹夫身。主有禽兽读乱之行。<br />
　　卯克六亲，手是疯疾，刑妻害子。遇恶星，寿夭贫穷。吉星亦常乎。<br />
　　辰宫天禄足，中限主奔波。<br />
　　一生虚碌碌，财禄有无多。<br />
　　巳财禄耗散，出外身亡，子孙孤苦。遇吉星可解，逢凶星必克害，其瑞甚微，其祸甚大。<br />
　　午孤睽午宫，主好色。妻宫，通外人，能廉礼节，伤残克六亲，曰下临丧，面前可见。<br />
　　未六亲克害，作事成败。遇吉星，入来好。恶曜见之，终不能保守，华而不实者矣。<br />
　　申凶伴不良，有害则可也。吉星当头，亦不能济其灾也。福星临，而祸发以表人。<br />
　　酉百中无正性，作事多番覆。性则无定准，损害见刑酷。<br />
　　戌天殃火星多财禄，虚酉畏恶星，限临恶曜，伤克父母，妻子寿促，主灾疾。<br />
　　亥亥宫须有害，禄位得阴人。贵高得宠位，室璧尽忠清。<br />
　　天刑星，名曰天炮、火星、死符、始始击、计都、虚空、火德、天狗、天权、天害。此星十名，乃计都星异名，与罗喉星相对，又曰天尾星，士军旅鈇钹之事。紫微面南，为车骑将帅之宿，遇之则主豪福权贵，忠义贯於曰且，节操凛於冰霜。主官灾论格局，刑刃星兄弟宫，名破雁格，同虚及居卯上，名坐雷门格，庙寅成旺，酉乐午宫身命二宫，主气象，好折人不平处。照是宫，主横死，有善星救解，亦主徒流。若同红贯，庙旺非常，且无狱禁之厄。戌上，百通；失地，主法死必然，必主跛足背，腰腿背异疾。如得地吉，祸轻。会吉星加紫微得地，声价贵重。失地，亦主疾厄伤残。加贵，显达；加文昌，人庙主孤；加库、贯，因财有名；加印寿，有权；加鸾，有文武之才；加福禄，无十分全；加毛，破相好武；加杖，有权。如虚，贫薄，须有声名，多虚少实。加异，过房入赘；有刃者，徒配流刑；加毛刃，主天。女人见之，防克夫损子，外家凌替，产厄虚怯之患。加姚，淫奔；加异，重婚再嫁；加鸾，福禄相夫有封赠；加寿，寿高。官禄宫见吉，迁移宫招水火贼盗之危。运限流年值之，主灾耗。<br />
　　子　子宫，主哀伤，遇恶曜刑伤，遭毒妨害，短命六亲，主克疾病连乡。<br />
　　丑　丑宫多克害，贪财并破败。<br />
　　凶限克双亲，少成多破败。<br />
　　寅主武寅居号虎威，印禄庙廊居。<br />
　　居宠臣安乐，雁塔必中书。<br />
　　忌恶星冲，男子伤妻子，女性刚孤寡，三十岁内少儿，少年有浓血之灾。<br />
　　卯　腰跎眼目疾，刑害不能安。<br />
　　僧道须当吉，身孤命又单。<br />
　　辰　辰宫心地险，封公遇贯虎蛇惊。刑吊伤亡事，要兔遇吉星。<br />
　　巳　巳宫损妻子，罗刚克害岂非常。成败无期准，生来性急刚。<br />
　　午　外死，主夭折，恶毒咒咀，不良之人，刑妻害子，损六亲。宜重责己，而轻责人。<br />
　　未　未宫凶吉两相参，妻儿定主两三番。<br />
　　六亲有损须破祖，离飨僧道寿宜长。<br />
　　申　申宫阴毒主刑伤，父母初年定克亡。<br />
　　命限若无吉星助，灾危成败岂寻常。<br />
　　酉　酉宫必刑伤，文武妻儿定克亡。幼年伤父母，带疾夭寿丧。<br />
　　戌　征伐靖边时色戌宫，禄星属三方吉曜临，或名须自到，无谋定有成。<br />
　　亥　亥宫孤虚禄，文章克世材。惊天须动地，天禄自然来。<br />
　　天姚星，名曰天淫玄娼，主乐将桃花，主桃花撞钗，风流妖诞之宿。此星在垣局，专主淫秽之事。论格局，居子位，名花粹宝王格，主淫乱庙卯戌旺辰乐亥身命二宫，主性阴毒，性乱多疑，善颜色福浅之人。若八庙旺，却富贵多奴婢。居亥上，名登明之宫，有绝世之才。逢吉星，则恋花酒。会恶曜，破家败业，因色犯刑亡身。六合，少年夭折。若临命陷，嫁不用谋，把手成亲，会吉星加寿，有寿；加库，财；加紫，刚柔相济，风流；加贵，多妄多嫔；加鸾，淫；会凶星，凶；加刑刃天，折损父母，并妻儿；兄弟宫，鸦行失序；加杖，好色；近贵，多为隶，隶书写之人；加异，业祖淫贱独人；加毛，破祖淫，或於人言不顾行；加哭，酷毒；官禄宫，多虚少实，会陷人；疾厄宫，不宜见，主异疾横伤，因色酒损身。运限逢之，皆不宜。入庙则吉，人物美质俊秀，性格风流，狡猾多端，机谋百壮，常招是非，及酒色奢华赌博，必占#1一也，男子值之皆然。女人加哭毛二星，主自缢、产伤。<br />
　　判曰<br />
　　子　吊客子宫主狡猾，阴谋说夭孤。<br />
　　女作风尘之贱妇，损子及损夫。<br />
　　丑哭临丑宫威猛更端严，文武清贵有刚权。<br />
　　须逢恶曜有高贵，九流医术是高强。<br />
　　此星用文武为宰相，列谐侯者，逢恶冲破也，作九流高士之人。<br />
　　寅　寅宫招罪青，牢狱更官灾。<br />
　　凶星相犯照，孤克不聚财。<br />
　　此星早伤父母，帝疾寿促，身命遭之不吉。若得吉星相助，福禄昌盛。<br />
　　卯　威猛更色欲，加吉反为福。<br />
　　重重财禄旺，又忌恶星觞。<br />
　　辰　破军威猛之壮象，三方遇恶星，<br />
　　克父母，主奇食庶生倚亲之命。<br />
　　巳　巳宫，犯兵刃，毒药伤身命。若遇天福、天杖臧一半，女主鳏寡。若遇红鸾，因色伤身，死於他乡。<br />
　　午　文章有风声，际会荫，豪名帛衣官显，客凶中化吉，星贯索，巫医僧道。<br />
　　未　主风流、血疾、死亡，身来官禄助，亦夭；遇红鸾星，可免一半。<br />
　　申　败常乱家法，先破后家成。<br />
　　遇恶带重疾，身亡文毋华。<br />
　　酉　主人一生名标青史，禄贵高迁。<br />
　　酉宫号矢星，金刃矢害身。<br />
　　更加恶曜临，刑伤损六亲。<br />
　　主伤亡父母，破败孤，克家风。<br />
　　戌　因猛中而失职，恶曜冲照，官灾横恶。此宫主孤贫非横，恶事临身。<br />
　　亥#2亥宫在阴邪，家富尽消磨。<br />
　　恶曜凶星照，官灾产死多。<br />
　　此宫如遇恶星，男遭官灾，女主产难之厄。<br />
　　星行限，吉凶论。<br />
　　紫微星拱限，主荣迁喜庆之事，庶人<br />
　　营业增产，学主名誉，贵人加官进职，僧道有清高之福，妇人必旺夫家。亥卯三方会吉星，主面君之荣，庶人发迹。<br />
　　天虚<br />
　　天虚名无实，星照限，主利名耗虚危，财帛难骤，仍有虚惊空喜，阴人小口，哭泣孝服，破财之事。刑哭姚刃冲并，主染蛊肿之病。虚会刑杀并限者，主招家暗凶事，长吊官制，凡事不吉，主虚痨瘦弱。亦主贫贱孤苦，一生好事成空，万事到头。如梦。<br />
　　天贵<br />
　　天贵星拱限，喜气非常，无灾有吉，<br />
　　文人及第，官贵升迁，士庶发财，僧道衣钵充实。女人遇此，必主荣夫富资帛，有封号。<br />
　　彖曰<br />
　　贵星入限喜非常，纵有灾厄亦吉昌。<br />
　　文者遇之须及第，官贵逢此入朝堂。<br />
　　天印<br />
　　天印星拱限，贵人主骤迁显达，士庶则创业兴隆。贵者主三印之权，生杀之柄。更在庙旺高强之宫，管领军民，掌握兵权，常人遇贵，僧道清职。不入局者，居陷弱之宫，亦主近贵发财。<br />
　　彖曰<br />
　　运限如逢天印星，迁除骤曜得光荣。<br />
　　一官连管重重印，职高权重播芳名。<br />
　　天寿<br />
　　天寿星拱限，凡事吉利。更遇吉星，<br />
　　主荣华显达，寿永灾消。更须四破无侵，多获吉庆。<br />
　　红鸾<br />
　　红鸾星拱限，主财禄吉庆之事，男子必招美妇，女子必配良夫。如会禄贵，则荣华显达。如不入庙更加天异，主公私破耗，孝服不宁，失脱横罗之事。<br />
　　天库<br />
　　天库星拱限，主发财。更入庙旺方，骤富之家，开张铺质，常人亦发。如无刑星，旧发世推当代陶朱，财镇一坊人指当年倚顿。<br />
　　彖曰<br />
　　天库之宫中局中，十年之内足财源。<br />
　　更兼外位相逢好，管取身膺王殿前。<br />
　　贯索<br />
　　贯索星拱限，主进财禄。更在命宫庙旺会地主发天库会之，主得横财。红鸾拱之，主发财亨利，亦遇高贤荐擢。三合会吉星，亦主获福。三合文刑来拱，主招词颂凶事。若遇吉星拱合，逢恩赦释。加恶曜，主生离死别，是非破家耗荡，盗贼损害，回禄之事，囊四方之利，网罗六地之资。<br />
　　彖曰<br />
　　贯索之星只主财，吉星拱会自然来。<br />
　　忽然岁限相逢着，资库还均数处开。<br />
　　又曰　<br />
　　贯禄之星宝上奇，生来囊豪厚金资。<br />
　　加之岁限相逢处，财禄盈门喜展眉。<br />
　　又<br />
　　文昌为天福星拱限，贵人面君，士者展官，庶人进田宅，门庭光彩，栋宇维新。限到亥卯未宫，亦骤发骤富，僧道清高，常人奋发。女人临此，夫安子美，于蠹于囊。遇贵禄星，有封赠。<br />
　　彖曰<br />
　　吉星相照号文昌，士贵逢之姓字扬。<br />
　　常人遇者增产业，女流僧道值为良。<br />
　　天福<br />
　　天福星供限，贵人面君，仕者展官，庶人进田宅，门户清吉，君子官禄升迁，重纳喜庆，财绿丰盈，福禄骈集，乐享高常。王#3贵常人、僧道，亦主发财增福。女人膺此，福寿齐临，相夫益子。<br />
　　彖曰<br />
　　限逢天福得安康，改换门风家道昌。<br />
　　钱财进益添人口，定须创造置田注。<br />
　　天禄<br />
　　天禄照限主俄然，旧愿新谋事并圆。<br />
　　灾困徒流须会赦，驳官君子受重宣。<br />
　　商人暗觅生财利，文武须持两柄权。<br />
　　到此人情皆庆贺，经营遂意胜如前。<br />
　　彖曰<br />
　　天禄宫中事称情，求官得遂禄丰盈。<br />
　　更兼流岁红鸾照，十年之内贵无伦。<br />
　　天杖<br />
　　天仗星拱限，命主风痨、气喘、脚疾、心疼之患，寒热呕逆，及跌蹼之灾，官挠之福，凡事少顺，不宁之悔。又主孝服、口、舌、拮括。若加刑刃，主遭拘禁伽锁，无头之祸。不然，亦主中风寒邪，气喘千正。若在疾厄宫，主有异疾罹已。凡所照者，有害无益，生灾癣脓血之灾。<br />
　　天异<br />
　　天异星拱限，主产业分散，孝服相仍，及大刑小，并宅下诧异祸事。若加天姚，主移徙、破耗、公讼、牵继之事。加恶星，主伤命公治之。如入庙者，主灾悔。三方有吉星，不为害。<br />
　　毛头<br />
　　毛头照限，主灾病官刑，及移徙不宁，水火盗贱之灾。如虚哭星钓合，主瘟疫、疮毒、脓血、汤火之伤，回禄之恐。又忌刑星并冲，不利少吉，多凶破耗，孝服死亡。若限庙旺之地加善星者，主当贵，及有出师鈇铁兵民之推。不入庙旺者，所以灾祸不利之事。三方有吉星拱会，而无害也。<br />
　　彖曰<br />
　　天彗毛头不可当，多生灾病主瘟黄。<br />
　　或然岁岁限皆临，此急去祈求作保。<br />
　　天刑<br />
　　天刑星拱限，主官殃不测之灾，及刑狱之福。主破财，并并陷水厄，刑父母，克弟兄。加姚异刃星，主耳目昏疼，并血光之咎。加哭星，主惊恐、灾疾，人离财散之祸。加天杖，主官刑不吉之事。会恶曜冲并，主腰驼背曲，手足、耳目异端之患，及五脏不宁，疯疾气喘之灾。与吉星同宫者，可变恶为祥。如会凶刑刃哭虚星者，主夭亡也。<br />
　　天刃<br />
　　天刃星拱照，主灾祸、破财之事，不利父母、妻儿。主灾咎刑，并疮疥、血光、异疾、伤损之悔。女人主产厄之灾，恶毒痈疽之证。宜守困，切莫进身谋望。亦主人口灾伤。孝服重，则伤亡及损寿。正照并对照，皆主厄难，名利身亡。亦忌刑星中并，招凶祸等事。限内并凶星、太岁三合，并恶星入局者，八口之家亡七口，其验如神。<br />
　　天姚<br />
　　天姚星照限在水厄之灾。若加天异，主灾胞破财败坏异端祸事生阴人荼毒勾绊闲非。如入庙者，变凶为吉。若加恶星，定主夭亡。<br />
　　彖曰<br />
　　运遇天姚岁限同，更兼身命会红鸾。<br />
　　无心自遇阴人喜，情意相投事事欢。<br />
　　天哭<br />
　　天哭星照限，又遇流年恶曜，命不可逃。如三方拱照，必主外；孝服见，主死。三方对合，为浪涛之宿；照身官，为黄泉星；三方照限，为浪涛限。<br />
　　彖曰<br />
　　波涛浪理十年中，便是王孙莫要逢。正照傍照皆不吉，刑及相逢寿必终。此星正照、傍照，皆主危厄。更逢哭虚相会，主疫非常官事，凶灾。刑杖刃冲并不得地者，主夭亡。若哭异相逢，主迁徙流耗，公讼官灾，不测之事。若哭异姚相会者，主失脱破财，非横之事。重者，凶恶惟已。<br />
　　紫微斗数卷之三竟<br />
　　＃１『占』原误为『古』，据上下文义改。<br />
　　＃２『亥』原缺，据上下文义补。<br />
　　＃３疑『王』乃『主』之误。<br />
　　<br />

                    </div></div><hr><script charset='utf-8' src='../../js/footer.js'></script></body></html>