<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法敲爻歌' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>敲爻歌</center></div><div class='fo'><center>经文出处:来自殆知阁</center><br/><br>
                        敲爻歌 吕洞宾<br />
<br />
　　汉终唐国飘莲客，所以敲爻不可测，纵横逆顺没摭栏，静是无为动是色。<br />
<br />
　　边饮酒，也食肉，守定烟花断淫欲。行歌畅咏脂粉词，持戒酒肉常充服。<br />
<br />
　　色是药，酒是禄，酒色之中无拘束。只因花酒误长生，饮酒带花神鬼哭。<br />
<br />
　　不破戒，不犯淫，破戒真如性即沉。犯淫坏失长生宝，得者须由道力人。<br />
<br />
　　道力人，真散汉，酒是良朋花是伴。花街柳巷觅真人，真人只在花街玩。<br />
<br />
　　折花戴饮长生酒，景里无为道是昌。一任群迷多笑怪，仙花仙酒是仙乡。<br />
<br />
　　到此乡，非常客，姹女婴儿生喜乐。洞中常来四时花，花花结就长生药。<br />
<br />
　　长生药，采花心，花蕊层层艳丽春。时人不达花中理，一诀天机值万金。<br />
<br />
　　谢天地，感虚空，得退仙郎是祖宗。俯耳低言元妙旨，提上蓬莱第一峰。<br />
<br />
　　第一峰，是仙物，惟产金芽生恍惚。口口相传不记文，须得灵根骨髓坚。<br />
<br />
　　坚骨髓，炼灵根，片片桃花洞里春。七七白虎双双养，八八青龙总一斤。<br />
<br />
　　真父母，送元官，木母金公性本温。十二官中蟾魄现，时时地魄降天魂。<br />
<br />
　　铅物就，汞初生，玉炉金鼎末经烹。一夫一妇同天地，一男一女合乾坤。<br />
<br />
　　庚要生，甲要生，生甲生庚道始萌。拔取天根共地髓，白雪黄芽自长成。<br />
<br />
　　铅亦生，汞亦生，生永生铅一处烹。烹炼不是津和液，天地乾坤日月精。<br />
<br />
　　黄婆匹配得团圆，时刻无差口付传。八卦三元全籍汞，五行四象岂离铅。<br />
<br />
　　铝生汞，汞生铅，夺得乾坤造化机。杳杳冥冥生恍惚，恍恍惚惚结成团。<br />
<br />
　　性须空，意要专，莫遣猿猴取次攀。花露初开切忌触，锁居土釜不抽关。<br />
<br />
　　玉炉中，文火炼，十二时中唯守一。此时黄道会阴阳，三性元官无漏泄。<br />
<br />
　　气若行，真火烧，莫使元珠离宝殿。抽添火候切防危，初九潜龙不可炼。<br />
<br />
　　消息火，刀圭变，大地黄芽都长遍。五行数内一阳生，二十四气排珠晏。<br />
<br />
　　火数足，药方成，便有龙吟虎啸声。三铅只得一铅就，金果仙芽未现形。<br />
<br />
　　再安炉，重立鼎，跨虎乘龙离凡境。日情才现月华凝，二八相交在壬丙。<br />
<br />
　　龙汞结，虎铅成，咫尺蓬莱只一程。坤铅乾汞金丹祖，龙铅虎汞最通灵。<br />
<br />
　　达此理，道方成，三万神农护水晶。守时定日明符刻，专心惟在意虔诚。<br />
<br />
　　黑铅过，采清真，一阵交锋定太平。三车搬运珍珠宝，送归宝藏自通灵。<br />
<br />
　　天神佑，地祗迎，混合韩坤日月精。虎啸一声龙出窟，鸾飞凤舞出金城。<br />
<br />
　　朱矿配，水银停，一派红霞列太清。铅池进出金光现，汞火流珠入帝京。<br />
<br />
　　龙虎媾，外持盈，走圣飞灵在宝瓶。一时辰内金丹就，上朝金阙紫云生。<br />
<br />
　　仙桃熟，采取饵，万化来朝天地喜。斋戒等候一阳生，便进周天参同理。<br />
<br />
　　参同理，炼金丹，水火熏蒸透百关。养胎十月神丹结，男子怀胎岂等闲。<br />
<br />
　　内丹成，外丹就，内外相结和谐偶。结成一块紫金光，变化飞腾天地久。<br />
<br />
　　丹入腹，非寻常，阴形剥尽化纯阳。飞升羽化三清客，名遂功成达上苍。<br />
<br />
　　三清客，驾琼舆，跨鹤腾霄入太虚。似此逍遥多快乐，遨游三界最清奇。<br />
<br />
　　太虚之上修真士，朗朗圆成一物无。一物无，惟显道，五方透出真人貌。<br />
<br />
　　仙童仙女彩云迎，五明宫内传真诰。传真诰，化幽情，只是真铅炼汞精。<br />
<br />
　　声闻缘觉冰消散，外道修罗缩项惊。点枯骨，立成形，信道天梯是常平。<br />
<br />
　　九祖先灵得超脱，谁羡繁华富与荣。寻烈士，觅贤才，同安炉鼎化凡胎。<br />
<br />
　　若是悭才并惜宝，千万神仙不肯来。修真士，不妄说，妄说一句大公折。<br />
<br />
　　万劫沉沙道不成，七窍眼睛皆迸血。贫贯子，发誓切，要把风流尽提接。<br />
<br />
　　同会蓬莱仙会中，凡景煎熬尽了歇。尘世短，更思量，洞里乾坤日月长。<br />
<br />
　　坚志苦心二三载，百千万劫寿无疆。达圣道，见真常，虎凹刀兵更不伤。<br />
<br />
　　水火蚊龙无损害，拍手天宫笑一场。这些功，真奇妙，分付与人谁肯要。<br />
<br />
　　愚徒死态色和财，所以神仙不肯召。真至道，不择人，岂问高低富与贫。<br />
<br />
　　且饶帝子共王孙，须去繁华挫锐分。嗔不除，憨不改，堕入轮回生死海。<br />
<br />
　　堆金积玉满山川，神仙吟笑应不采。名非贵，道极尊，圣圣贤贤显子孙。<br />
<br />
　　腰间跨玉骑骄马，瞥见如同隙里尘。隙里尘，石中火，何枉留心为久计。<br />
<br />
　　苦苦煎熬唤不回，夺利争名如鼎沸。如鼎沸，汞沉沦，失道迷真业所根。<br />
<br />
　　有人平却心头棘，便把天机说与君。命要传，性要悟，入圣超凡由汝做。<br />
<br />
　　三清路上少人行，六道门中争入去。报贤良，休慕顾，性命机关须守护。<br />
<br />
　　若还缺一不芳菲，执着波查应失路。只修性，不修命，此是修行第一病。<br />
<br />
　　只修祖性不修丹，万劫阴灵难入圣。达命宗，迷租性，怕似鉴容无宝镜。<br />
<br />
　　寿同天地一愚夫，权握家财无主柄。性命双修元又元，海底法波驾法船。<br />
<br />
　　生擒活捉蛟龙首，始知匠手不虚传。<br />

                    </div></div><hr><script charset='utf-8' src='../../js/footer.js'></script></body></html>