<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法西池集' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>西池集</center></div><div class='fo'><center>经文出处:来自殆知阁</center><br/><br>
                        <br />
　　西池集<br />
　　<br />
　　序<br />
　　盖闻干健统天，坤顺得主，资生之道，含二气以 ，交泰之和，统三才而埏埴。德言工貌，坤道云全。淑慎温柔，阃仪斯着。至于夙钟灵气，生具慧姿，锦织回文，犹受连波之憎。艳埋青冢，空归月夜之魂。其它露鬓云鬟，沉迷苦海；啼香恕粉，填入火坑；五漏形骸，本是前生业障。三因不悟，又增今世冤愆。其间修短穷通，不能枚举；妍嗤愚智，何可胜言。总因世乏坤传，致使人难超劫。是以奏请：太上敕命群真，阐心性于诗篇，寄棒喝于转语。既知寂静，恐堕顽空，更有真传，教渠下手。<br />
　　言言玉液，无非修身立命之功；字字金针，尽是缚虎牵龙之诀。果能诚心锻炼。眼前即是玄州；根据法修持，鼎内便凝绛雪。与世牵缠世网，恋兹一息繁华。何如斩断情关，占却万年道域。西池有路，度楫在兹，聊缀卮言，用申木铎。<br />
　　<br />
　　重阳子谨序<br />
　　<br />
　　<br />
　　咏性功十八首<br />
　　月正圆时映水明，乾坤大地总莹莹。<br />
　　片雁斜过潭有影，移时明月映波清。<br />
　　回春子曰：巧机适合，宝相团圆，月照寒潭，光芒四射。惟清乃 ，惟 乃照。寂照圆通，觉灵自现。<br />
　　西来妙义，至大至圆，活泼玄微，东海珠还。咦，四海汤汤水接天，水天深处自逢源。<br />
　　海蟾子曰：喜得同人注性诗，明心见性道成时，刘痴来与龙华会，醉向 潭捉月迟。<br />
　　灵阳子曰：此夕欣逢巧节， 清要在斯时，月光皎洁印深也，真个天星倒置。不着离奇色相，岂因空境空之，一灵透出已前珠，鱼目应知不是。<br />
　　长春子曰：心性非一物，性在心中见，水月两 清，波光自不染。<br />
　　灵台深广似 江，源远应知流自长。<br />
　　任尔毒龙争戏扰，岂如沟血污泥扬。<br />
　　回春子曰：清光如鉴，不须锻炼，一着揩磨，毒龙便现。咦，没得说，西来妙义，支履仍归。<br />
　　磨不磷兮涅不缁，宠何可羡辱何辞。<br />
　　静中现个团圆月，始信斯人不是痴。<br />
　　回春子曰：当头一棒，领者去会，会者颠头，融通寂灭。<br />
　　恶莫憎兮善莫夸，坚持吾性漫凭他。<br />
　　地雷震动真如现，一任遨游上海查。<br />
　　回春子曰：如何佛法，干天一橛，霹雳一声，不怕打杀。<br />
　　浓云密雨雾凄凄，遮却本来菩萨面。<br />
　　不是清风净扫除，蟾光怎得团圆现。<br />
　　回春子曰：蒲团片响，刹那一刻，翻个斤斗，菩萨出现。<br />
　　性似 潭水，心如大地平。<br />
　　草莱生即划，风过碧波清。<br />
　　回春子曰：性不离心，心空无物，草生用划，下乘之法。<br />
　　灵明一点本清虚，云去云来月自如。<br />
　　应事还同光暂晦，魄生依旧现明珠。<br />
　　回春子曰：不晓参禅，那知拜佛。一拳打破，五指不撒。<br />
　　心如野鸟最难驯，才出笼时便要擒。<br />
　　莫使随风任南北，本来野狼藉陷深坑。<br />
　　回春子曰：分明一个月，指早是个月，日月光天德，山河壮帝都。咄，谁识！一点灵明一点金，随风扬去 沉沉。<br />
　　分明有个菩提种，性乱神昏何处寻。<br />
　　回春子曰：穿衣吃饭，不知饱暖，心去性空，火中莲现。<br />
　　愁苗情种两都捐，外若春风内铁坚。<br />
　　顺死逆生同一理，但于动静却非然。<br />
　　回春子曰：荆棘中不妨着脚，深潭内也易翻身。怕只怕清风明月，坐对青山。<br />
　　人生碌碌似浮萍，业海风波何日停。<br />
　　要识本来真面目，勤从月下叩真人。<br />
　　回春子曰：一盂一钵，到处为家，撞着老参，举杖便打。<br />
　　浑沦元气原无象，庚甲之间觉有形。<br />
　　莫道有无难自辩，须明求已胜求人。<br />
　　回春子曰：摩尼一粒，沙界难敌，龙女献来，此际得识。咦，一个孩儿两个娘，四门亲家，不得疏失了也。<br />
　　外浊须知内本清，龙头虎尾按时生。<br />
　　若将凡圣和为一，白雪黄芽自长成。<br />
　　回春子曰：如何是道，要撒胞溺，吃饭穿衣，全不分晓。<br />
　　大道先须养性灵，灵光悟彻易归根。<br />
　　总然精气神皆足，黑暗如何解炼烹。<br />
　　回春子曰：东南西北及中州，黑黑尘蒙易白头。咄，说话的颠倒了。难不难，一翻斤斗。<br />
　　易非易，挣起双眸。<br />
　　缄口凝神只内观，法身常现一毫端。<br />
　　静中摄得灵明宝，直居中宫便是丹。<br />
　　回春子曰：得了手，闭了口。若还不去承当，竹篦何堪打走。咄咄咄，再来不值半文钱，请到方丈后去休。<br />
　　长空清回原无染，云去云来只自忙。<br />
　　鼓动巽风旋上下，性光明宝总归囊。<br />
　　回春子曰：一口布袋，包藏无碍，混混沌沌放不出来。<br />
　　明暗休将世务分，闲来觅得己前身。<br />
　　惺惺不得炎凉态，生死全抛得至真。<br />
　　回春子曰：九天之上，九泉之下，少林拳棒，上下齐打。打得开通，任放纵马。<br />
　　腾腾烈焰青龙舞，渺渺清波白虎蹲。<br />
　　虎尾龙头绦索系，擒归神室合真源。<br />
　　回春子曰：久别家乡，道阻且长，从今得返，方知父母妻子各各安好。咦，千年华表依然，一任桑田变海。<br />
　　<br />
　　<br />
　　跋<br />
　　《易》曰：“至哉坤元，万物资生。”所谓“顺承乎干”者，非耶，然世之女子，明坤道而合坤德者鲜矣。或痴顽结习，或奢悍成风，种种沉迷，不堪悉数。即有一二有志之辈，欲逃生死，究之性命不明，每见巫妪 姑，学些口头禅语，前果后因，便为大道在是，而盲修瞎炼，自误误人！吁，此皆坤修真诀失传之故也。<br />
　　今《西池集》出，泄千古不传之秘，具大慈悲，开方便门。愿普天下女子，敬信修持，穷研极究。<br />
　　其中字字有功，句句有诀，莫轻轻放过。尚有楮墨难传之处，全在诚心办道，自遇真人指点。总以收心养气为下手初功，心不收，则性根昧。气不养，则命蒂失。性命双修，坤道乃全。读是集者，幸勿坐失机缘，以负作者一片度世婆心也。<br />
　　<br />
　　灵阳子 敬跋<br />
　　<br />
　　<br />

                    </div></div><hr><script charset='utf-8' src='../../js/footer.js'></script></body></html>