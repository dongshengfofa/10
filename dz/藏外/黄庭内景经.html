<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法黄庭内景经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>黄庭内景经</center></div><div class='fo'><center>经文出处:来自殆知阁</center><br/><br>
                        黄庭内景经<br />
　　<br />
　　上清章第一<br />
　　上清紫霞虚皇前   太上大道玉晨君  闲居蕊珠作七言<br />
　　散化五形变万神   是为黄庭曰内篇  琴心三叠舞胎仙<br />
　　九气映明出霄间   神盖童子生紫烟  是曰玉书可精研<br />
　　咏之万过升三天   千灾以消百病痊  不惮虎狼之凶残<br />
　　亦以却老年永延                                 <br />
　　上有章第二<br />
　　上有魂灵下关元   左为少阳右太阴  后有密户前生门<br />
　　出日入月呼吸存   元气所合列宿分  紫烟上下三素云<br />
　　灌溉五华植灵根   七液洞流冲庐间  回紫抱黄入丹田<br />
　　              幽室内明照阳门                                 <br />
　　口为章第三<br />
　　口为玉池太和官   漱咽灵液灾不干  体生光华气香兰<br />
　　却灭百邪玉炼颜   审能修之登广寒  昼夜不寐乃成真<br />
　　              雷鸣电激神泯泯<br />
　　黄庭章第四<br />
　　黄庭内人服锦衣   紫华飞裙云气罗  丹青绿条翠灵柯<br />
　　七蕤玉龠闭两扉   重扇金阙密枢机  玄泉幽阙高崔巍<br />
　　三田之中精气微   娇女窈窕翳霄晖  重堂焕焕明八威<br />
　　 天庭地关列釜斤   灵台盘固永不衰                  <br />
　　中池章第五<br />
　　中池内神服赤珠   丹锦云袍带虎符  横津三寸灵所居<br />
　　              隐芝翳郁自相扶<br />
　　天中章第六<br />
　　天中之岳精谨修   云宅既清玉帝游  通利道路无终休<br />
　　眉号华盖覆明珠   九幽日月洞空无  宅中有真常衣丹<br />
　　审能见之无疾患   赤珠灵裙华茜粲  舌下膺玄生死岸<br />
　　出青入玄二气焕   子若遇之升天汉                 <br />
　　至道章第七<br />
　　至道不烦诀存真   泥丸百节皆有神  发神苍华字太元<br />
　　脑神精根字泥丸   眼神明上字英玄  鼻神玉垄字灵坚<br />
　　耳神空闲字幽田   舌神通命字正伦  齿神峨峰字罗千<br />
　　一面之神宗泥丸   泥丸九真皆有房  方圆一寸处此中<br />
　　内服紫衣飞罗裳   但思一部寿无穷  非各别住俱脑中<br />
　　列位次坐向外方   所存在心自相当                 <br />
　　心神章第八<br />
　　心神丹元字守灵   肺神皓华字虚成  肝神龙烟字台明<br />
　　翳郁导烟主浊清   肾神玄冥字育婴  脾神常在字魂停<br />
　　胆神龙曜字威明   六腑五脏神体精  皆在心内运天经<br />
　　              昼夜存之自长生<br />
　　肺部间第九<br />
　　肺部之官似华盖   下有童子坐玉阙  七元之子主调气<br />
　　外应中岳鼻脐位   素锦衣裳黄云带  喘息呼吸体不快<br />
　　急存白元和六气   神仙久视无灾害  用之不已形不滞<br />
　　心部章第十<br />
　　心部之官莲含华   下有童子丹元家  主适寒热荣卫和<br />
　　丹锦飞裳披玉罗   金铃朱带坐婆裟  调血理命身不枯<br />
　　外应口舌吐五华   临绝呼之亦登苏  久久行之飞太霞<br />
　　肝部章第十一<br />
　　肝部之中翠重里   下有青童神公子  主诸关镜聪明始<br />
　　青锦披裳佩玉铃   和制魂魄津液平  外应眼目日月清<br />
　　百疗所钟存无英   同用七日自充盈  垂绝念神死复生<br />
　　              摄魂还魄永无倾<br />
　　肾部章第十二<br />
　　肾部之宫玄阴圃   中有童子冥上玄  主诸六府九液源<br />
　　外应两耳百液津   苍锦云衣舞龙潘  上致的霞日月烟<br />
　　百病千灾急当存   两部水王对生门  使人长生升九天<br />
　　脾部章第十三<br />
　　脾部之官属戌已   中有明童黄裳里  消谷散气摄牙齿<br />
　　是为太仓两明童   坐在金合城九重  方圆一寸命门中<br />
　　主调百谷五朱香   辟却虚赢无病伤  外应尺宅气色芳<br />
　　光华所生以表明   黄锦玉衣带虎章  注念三老子轻翔<br />
　　              长生高仙远死殃  <br />
　　胆部章第十四<br />
　　胆部之宫六府精   中有童子曜威明  雷电八振扬玉旌<br />
　　龙旗横天掷火铃   主诸气力摄虎兵  外应眼童鼻柱间<br />
　　脑发相扶亦俱鲜   九色锦衣绿华裙  佩金带玉龙虎文<br />
　　              能存成明乘庆云   役使万神朝三元                 <br />
　　碑长章第十五<br />
　　脾长一尺掩太仓   中部老君冶明堂  厥字灵元名混康<br />
　　治人百病消谷粮   黄衣紫带龙虎章  长枯益命赖君王<br />
　　三呼我名神自通   三老同坐各有朋  或精或胎别执方<br />
　　桃孩合延生华芒   男女徊尤有桃康  道父道母对相望<br />
　　师父师母丹玄乡   可用存思登虚空  殊途一会归要终<br />
　　闭塞三关握固停   含漱金醴吞玉英  遂至不饥三虫亡<br />
　　心意常和致欣昌   五岳之云气彭亨  保灌玉庐以自偿<br />
　　              五形完坚无灾殃<br />
　　上睹章第十六<br />
　　上睹三元如连珠   落落明景照九隅  五灵夜烛焕八区<br />
　　子存内皇与我游   身披风衣衔虎符  一至不久升虚无<br />
　　方寸之中念深藏   不方不圆闭牖窗  三神还精老方壮<br />
　　魂魄内守不争竞   神生腹中衔玉珰  灵注幽阙那得丧<br />
　　              琳条万寻可荫仗   三魂自宁帝书命               <br />
　　灵台章第十七<br />
　　灵台郁蔼望黄野   三寸异室有上下  间阙营卫高玄受<br />
　　洞房紫极灵门户   是昔太上告我者  左神公子发神语<br />
　　右有白元并立外   明堂金匮玉房间  上清其人当吾前<br />
　　黄裳子丹气频烦   借问何在两眉端   内侠日月列宿陈<br />
　　              七曜九元冠生门<br />
　　三关章第十八<br />
　　三关之中精气深   九微之内幽且阴   口为天关精神机   <br />
　　足为地关生命靡   手为人关把盛衰<br />
　　若得章第十九<br />
　　若得三官存玄丹   太一流珠安昆仑  重重楼阁十二环<br />
　　自高自下皆真人   玉堂绎字尽玄官  璇玑王衡色兰歼<br />
　　瞻望童子坐盘恒   问谁家子在我身  此人可去入泥龙<br />
　　千千百百自相连   一一十十似重山  云仪五华侠耳门<br />
　　赤帝黄老与己魂  三真挟胥共房津  五斗焕明是七元<br />
　　日月飞行六合间   帝乡天中地户端  面部魂神绵相存<br />
　　呼吸章第二十<br />
　　呼吸元气以求仙   仙公公子已可前   朱鸟吐缩白石源<br />
　　结精育胞化生身   留胎止精可长生  三气右徊九道明<br />
　　正一含华乃充盈   遥望一心如罗星  金室之下可不倾<br />
　　              延我白首反孩婴<br />
　　琼室章第二十一<br />
　　琼室之中太素集   泥九夫人当中立  长谷玄乡绕郊邑<br />
　　六龙散飞难分别   长生至慎房中急  何为死作令神泣 <br />
　　忽之祸乡三灵及   但当吸气录子精  寸田尺宅可治生<br />
　　若当决海百读倾   叶去树枯失青青  气亡液漏非已形<br />
　　专闭御景乃长宁   保我泥龙三奇灵  恬淡闭视内自明<br />
　　物物不干泰而平   悫矣匪事老复丁  思咏玉书太上清<br />
　　常念章第二十二<br />
　　常念三房相通达   洞得视见无内外  存漱五牙不饥渴<br />
　　神华执巾六丁谒   急守精室勿妄泄  闭而宝之可长活<br />
　　起自形中初不阔   三官近在易隐括  虚无寂寂空中素<br />
　　使形如是不当污   九室正虚神明舍  存思百念视节度<br />
　　              六府修治勿令故   行自翱翔入天路                <br />
　　治生章第二十三<br />
　　治生之道了不烦   但修洞玄与玉篇  兼行形中八景神<br />
　　二十四真出自然   高拱无为魂魄安  清静神见与我言<br />
　　安在紫房帏幔间   立坐室外三五玄  烧香接手玉华前<br />
　　共入太室璇玑门  高研恬淡道之园   内神密盼尽睹真<br />
　　              真人在己莫问邻   何处远索示因缘                 <br />
　　隐影章第二十四<br />
　　隐影藏形与世殊   含气养精口如朱  带执性命守虚无<br />
　　名大上清死录除   三神之乐由隐居  倏欻游遨无遗忧<br />
　　羽服一整八风驱   控驾三素乘晨霞  金辇正立从玉舆<br />
　　何不登山诵我书   郁郁窃窍真人墟  入山何难故踌躇<br />
　　              人间纷纷臭帑如<br />
　　五行章第二十五<br />
　　五行相推反归一   三五合气九九节  可用隐地回八术<br />
　　伏牛幽阙罗品列   三明出华生死际  洞房灵象斗日月<br />
　　父曰泥丸母雌一   三光焕照入子室  能存玄真万事毕<br />
　　一身精神不可失<br />
　　高奔章第二十六<br />
　　高奔日月吾上道   郁仪结磷善相保  乃见玉清虚无老<br />
　　可以回颜填血脑   口衔灵芒携五皇  腰带虎录佩金当<br />
　　              驾欻接生宴东蒙<br />
　　玄元章第二十七<br />
　　玄元上一魂魄炼   一之为物巨卒见  须得至真始顾盼<br />
　　至忌死气诸秽贱   六神合集虚中宴  结珠固精养神根<br />
　　玉匙金钥常完坚   闭口屈舌食胎津  使我逮炼获飞仙<br />
　　仙人章第二十八<br />
　　仙人道士非有神   积精累气以为真  黄童妙音难可闻<br />
　　玉书绎简赤舟文   字日真人巾金巾  负甲持符开七门<br />
　　火兵符图备灵关   前昂后卑高下陈  执剑百丈舞锦幡<br />
　　十绝盘空扇纷纭 火铃冠霄坠落烟   安在黄阙两眉间<br />
　　               此非枝叶实是根<br />
　　紫清章第二十九<br />
　　紫清上皇大道君   太玄太和侠侍端  化生万物使我仙<br />
　　飞升十天驾玉轮   昼夜七日思勿眠  子能行此可长存<br />
　　积功成炼非自然   是由精诚亦由专  内守坚固真之真<br />
　　虚中恬淡自致神<br />
　　百谷章第三十<br />
　　百谷之实土地精   五味外美邪魔腥  臭乱神明胎气零<br />
　　那从返老得还婴   三魂忽忽魄糜倾  何不食气太和精<br />
　　故能不死大黄宁<br />
　　心典章第三十一<br />
　　心典一体五藏王   动静念之道德行  清洁善气自明光<br />
　　坐起吾俱共栋梁   昼日曜景暮闭藏  通利华精调阴阳<br />
　　经历章第三十二<br />
　　经历六合隐卯酉   两肾之神主延寿  转降适斗藏初九<br />
　　 知雄守雌可无老   知白见黑急坐守                 <br />
　　肝气章第三十三<br />
　　肝气都勃清且长   罗列六府生三光  心精意专内不倾<br />
　　上合三焦下玉浆   玄液云行去奥香  治荡发齿炼正方<br />
　　取津玄府大明堂   下溉喉咙神明通  坐待华盖游贵京<br />
　　飘摇三帝席清凉   五色云气纷青葱  闭日内眄自相望<br />
　　使心诸神还相崇   七玄英华开命门  通利天道存玄根<br />
　　百二十年犹可还  过此守道诚独难   唯待九转入琼丹<br />
　　要复精思存七元   日月之华救老残  肝气周流终无端<br />
　　肺之章第三十四<br />
　　肺之为气三焦起   视听幽冥候童子  调理五华精发齿<br />
　　三十六咽玉池里   开通百脉血液始  颜色生光金玉泽<br />
　　齿坚发黑不知白   存此真神勿落落  当忆此官有座席<br />
　　众神合会转相索<br />
　　隐我章第三十五<br />
　　隐藏羽盖看天舍   朝拜太阳乐相呼  明神八威正辟邪<br />
　　脾神还归是胃家   耽养灵根不复枯  闭塞命门保玉都<br />
　　万神方胙寿有余   是谓脾建在中官  五脏六腑神明王<br />
　　上合天门大明堂   守雌存雄顶三光  外方内圆神在中<br />
　　通利血脉五脏丰   骨青筋赤髓如霜  脾救七窍去不祥<br />
　　日月列布设阴阴   两神相会化玉浆  淡然无味天人粮<br />
　　子丹进馔肴正黄   乃曰琅膏及玉霜  太上隐环太素琼<br />
　　溉益八液肾受精   伏于太阴见我形  扬风三玄出始青<br />
　　恍惚之间至清灵   坐于飚台见赤生  逸域熙真养华荣<br />
　　内盼沉默炼五形   三气徘徊得神明  隐龙遁芝云琅英<br />
　　可以充饥使万灵   上盖玄玄下虎章                 <br />
　　沐浴章第三十六<br />
　　沐浴盛洁弃肥熏   入室东向诵玉篇  约得万遍义自鲜<br />
　　散发无欲以长存   五未皆至正气还  夷心寂闷匆烦冤<br />
　　过数已华体神精   黄华玉女告子情  真人既至使六丁<br />
　　即授隐芝大洞经   十读四拜朝太上  先谒太帝后北向<br />
　　黄庭内经玉书畅   授者曰师受者盟  云锦风罗金钮缠<br />
　　以代割发肌肤金   携手登山敌液丹  金书王景乃可宣<br />
　　<br />

                    </div></div><hr><script charset='utf-8' src='../../js/footer.js'></script></body></html>