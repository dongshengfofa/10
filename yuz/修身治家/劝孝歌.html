<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法劝孝歌' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>劝孝歌</center></div><div class='fo'><center>经文出处:来自殆知阁</center><br/><br>
                        劝孝歌 <br />
　　<br />
　　清·王中书  <br />
　　<br />
　　<br />
　　孝为百行首，诗书不胜录。 <br />
　　富贵与贫贱，俱可追芳躅。 <br />
　　若不尽孝道，何以分人畜。 <br />
　　我今述俚言，为汝效忠告。 <br />
　　百骸未成人，十月怀母腹。 <br />
　　渴饮母之血，饥食母之肉。 <br />
　　儿身将欲生，母身如在狱。 <br />
　　惟恐生产时，身为鬼眷属。 <br />
　　一旦见儿面，母命喜再续。 <br />
　　一种诚求心，日夜勤抚鞠。 <br />
　　母卧湿蕈席，儿眠干蓐茵。 <br />
　　儿睡正安稳，母不敢伸缩。 <br />
　　儿秽不嫌臭，儿病甘心赎。 <br />
　　横簪与倒冠，不暇思沐浴。 <br />
　　儿若能步履，举步虑颠覆。 <br />
　　儿若能饮食，省口恣所欲。 <br />
　　乳哺经三年，汗血耗千斛。 <br />
　　劬劳辛苦尽，儿至十五六。 <br />
　　性气渐刚强，行止难拘束。 <br />
　　衣食父经营，礼义父教育。 <br />
　　专望子成人，延师课诵读。 <br />
　　慧敏恐疲劳，愚怠忧碌碌。 <br />
　　有善先表暴，有过常掩护。 <br />
　　子出未归来，倚门继似烛。 <br />
　　儿行十里程，亲心千里逐。 <br />
　　儿长欲成婚，为访闺中淑。 <br />
　　媒妁费金钱，钗钏捐布粟。 <br />
　　一日媳入门，孝思遂衰薄。 <br />
　　父母面如土，妻子颜如玉。 <br />
　　亲责反睁眸，妻誉不为辱。 <br />
　　母披旧衫裙，妻着新罗谷。 <br />
　　父母或鳏寡，为儿守孤独。 <br />
　　父虑后母虐，鸾胶不再续； <br />
　　母虑孤儿苦，孀帏忍寂寞。 <br />
　　身长不知恩，糕饵先儿属。 <br />
　　健不祝哽噎，病不如伸缩。 <br />
　　衣裳或单寒，衾绸失温燠。 <br />
　　风烛忽垂危，兄弟分财谷。 <br />
　　不思创业艰，惟道遗资薄。 <br />
　　忘却本与源，不念风与木。 <br />
　　蒸尝亦虚文，宅兆何时卜？ <br />
　　人不孝其亲，不如禽与畜。 <br />
　　慈乌尚反哺，羔羊犹跪足。 <br />
　　人不孝其亲，不如草与木。 <br />
　　孝竹体寒暑，慈枝顾本末。 <br />
　　劝尔为人子，孝经须勤读： <br />
　　王祥卧寒冰，孟宗哭枯竹。 <br />
　　蔡顺拾桑椹，贼为奉母粟。 <br />
　　杨香拯父危，虎不敢肆毒。 <br />
　　伯俞常泣杖，平仲身自鬻。 <br />
　　江革甘行佣，丁兰悲刻木。 <br />
　　如何今世人，不效古内俗。 <br />
　　何不思此身，形体谁养育？ <br />
　　何不思此身，德行谁式谷？ <br />
　　何不思此身，家业谁给足？ <br />
　　父母即天地，罔极难报复。 <br />
　　亲恩说不尽，略举粗与俗。 <br />
　　闻歌憬然悟，省得悲莪蓼。 <br />
　　匆以不孝首，枉戴人间屋； <br />
　　勿以不孝身，枉着人间服。 <br />
　　勿以不孝口，枉食人间谷。 <br />
　　天地虽广大，难容忤逆族。 <br />
　　及早悔前非，莫待天诛戮。 <br />
　　万善孝为先，信奉添福禄。<br />
　　<br />

                    </div></div><hr><script charset='utf-8' src='../../js/footer.js'></script></body></html>