<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法处世悬镜' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>处世悬镜</center></div><div class='fo'><center>经文出处:来自殆知阁</center><br/><br>
                        <br />
处世悬镜 [南北朝]傅 昭 <br />
<br />
　　目 录 <br />
<br />
　　识之 卷一 <br />
　　行之 卷二 <br />
　　止之 卷三 <br />
　　藏之 卷四 <br />
　　忍之 卷五 <br />
　　信之 卷六 <br />
　　曲之 卷七 <br />
　　厚之 卷八 <br />
　　舍之 卷九 <br />
<br />
　　识之卷一 <br />
　　天地载道，道存则万物生，道失则万物灭。 <br />
　　天道之数，至则反，盛则衰。炎炎之火，灭期近矣。 <br />
　　自知者智，自胜者勇，自暴者贱，自强者成。 <br />
　　不矜细行，终毁大德。 <br />
　　夫用人之道，疑则生怨，信则共举。 <br />
　　有胆无识，匹夫之勇；有识无胆，述而无功；有的有识，大业可成。 <br />
　　柔舌存而坚齿亡，何也？以柔胜刚。 <br />
　　见一落叶，而知秋临；睹洼中之冰，而晓天寒。 <br />
　　用人者，取人之长，辟人之短；教人者，成人之长，去人之短也。 <br />
　　岁寒乃见松柏本色，事险方显朋友伪贤。 <br />
　　天地赋命，生必有死；草木春秋，亦枯亦荣。 <br />
　　智莫难于知人，痛莫苦于去私。 <br />
　　君子之生于世也，为其所可为，不为其所不可为。 <br />
　　胆劲心方，虽弱亦强。 <br />
　　以势友者，势倾则断；以利友者，利穷则散。 <br />
　　谄谀逢迎之辈，君子鄙之。何以货利而少舛？上之需也。 <br />
　　纲举目张，执本末从。 <br />
　　天下皆知取之为取，而莫知与之为取。 <br />
<br />
　　行之卷二 <br />
　　欲成事必先自信，欲胜人必先胜己。 <br />
　　君子受言以明智，骄横孤行祸必自生。 <br />
　　孟子曰：“虽有智能，不如乘势；虽有镃基，不如待时。”时者，机遇也。 <br />
　　子曰：“君子和而不同，小人同而不和。”故君子得道，小人求利。 <br />
　　孟子曰：“富贵不能淫，贫贱不能移，威武不能屈，此之谓大丈夫。” <br />
　　非知之实难；惟行之，艰也。 <br />
　　令行生威，威而有信，信则服众。 <br />
　　蓄不久则着不盛，积不深则发不茂。 <br />
　　学贵有恒，勤能补拙。 <br />
　　宁忍胯下之辱，不失丈夫之志。 <br />
　　当断不断，必有祸乱；当断则断，不留祸患。 <br />
　　精于理者，其言易而名，粗于事者，其言浮而狂。故，言浮者亲行之，其形可见矣。 <br />
　　五岳之外，尚有山尊；至上之人，亦有圣人。 <br />
<br />
　　止之卷三 <br />
　　大怒不怒，大喜不喜，可以养心；靡俗不交，恶党不入，可以立身；小利不争，小忿不发，可以和众。 <br />
　　见色而忘义，处富贵而失伦，谓之逆道。逆道者，患之将至。 <br />
　　恩不可过，过施则不继，不继则怨生；情不可密，密交则难久，中断则疏薄之嫌。 <br />
　　不贪权，敞户无险；不贪杯，心静身安。 <br />
　　直木先伐，全壁受疑；知止能退，平静其心。 <br />
　　养心莫善于寡欲，养廉莫善于止贪。 <br />
　　高飞之鸟，死于美食；深潭之鱼，亡于芳饵。 <br />
　　外贵而骄，败之端也；处富而奢，衰之始也。去骄戒奢，惟恭惟俭。 <br />
　　钱字拆开，乃两戈争金，世人应晓其险也。 <br />
　　廉于小者易，廉于大者难；廉于始者易，廉于终者难。 <br />
　　全则必缺，极则必反，盈则必亏。 <br />
　　改过宜勇，迁善宜速。迷途知返，得到未远。 <br />
<br />
　　藏之卷四 <br />
　　有大而能谦者豫；有才而恃显者辱。 <br />
　　山以高移，谷以卑安，恭则物服，骄则必挫。 <br />
　　蝼蚁之穴，能毁千里之堤；三寸之舌，可害身家性命。 <br />
　　德行昭著而守以恭者荣，功高不骄而严以正者安。 <br />
　　聪明过露者德薄，才华太盛者福浅。 <br />
　　自高者处危，自大者势孤，自满者必溢。 <br />
　　人情警于抑而放于顺，肆于誉而敕于毁。君子宁抑而济，毋顺而溺；宁毁而周，毋誉而缺。 <br />
　　觉人之诈，不形于言；受人之侮，不动于色。此中有无穷意味。 <br />
　　良贾深藏若虚，君子盛德不显。 <br />
　　持盈履满，君子兢兢；位不宜显，过显则危。 <br />
　　柔之戒，弱也；刚之戒，强也。 <br />
　 <br />
　　忍之卷五 <br />
　　和者无仇，恕者无怨，忍者无辱，仁者无敌。 <br />
　　忍一言风平浪静，退一步海阔天空。 <br />
　　必有忍，其乃有济；有容，德乃大。 <br />
　　千尺之松，不蔽其根者，独立无辅也；百里之林，鸟兽群聚者，众木威济也。故，贤者聚众而成事，恕众而收心。 <br />
　　宁让人，勿使人让我；宁容人，勿使人容我；宁亏己，勿使我亏人。此君子之为也。 <br />
　　与人当宽，自处当严。 <br />
　　不制怒，无以纳谏；不从善，无以改过。 <br />
　　不期而遇，时也；无利而助，诚也。助而无怨，是为君子之德。 <br />
　　容人者容，治人者治。 <br />
　　狭路行人，让一步为高；酒至酣处，留三分最妙。 <br />
<br />
　　信之卷六 <br />
　　宽则得众，恭者宜人，信则信人，敏者功成。 <br />
　　厚德可载物，拙诚可信人。 <br />
　　忠信谨慎，此德义之基也；虚无诡谲，此乱道之根也。 <br />
　　践行其言而人不信者有矣，未有不践言而人信之者。 <br />
　　巧伪似虹霓，易聚易散；拙诚似厚土，地久天长。 <br />
　　自谋不诚，则欺心而弃己；与人不诚，则丧德而增怨。 <br />
　　修学不以诚，则学浅；务事不以诚，则事败。 <br />
　　友者，温不增华，寒不改叶，富不忘旧，历夷险而益固。 <br />
　　坚石碎身，共性不易，君子素诚，其色不改。 <br />
　　夫信天地之诚，四时生焉，春华秋实；夫信人之诚，同尔趋之，霸业兴焉。 <br />
　　君子不失信于人，不失色于人。 <br />
　　君子行法，公而忘私；小人行贪，囊私弃公。 <br />
<br />
　　曲之卷七 <br />
　　水曲流长，路曲通天，人曲顺达。 <br />
　　豪夺不如智取，己争不如借力。 <br />
　　山势崇峻，则草木不茂；水势湍急，则鱼鳖不生。观山水可以观人矣。 <br />
　　属己者和众，宽人者得人。 <br />
　　自重者生威，自畏者免祸。 <br />
　　用心而志大，智圆而行方，才显而练达，成事之基。 <br />
　　渊深鱼聚，林茂鸟栖。 <br />
　　处大事贵乎明尔能断，处难事贵乎通而能变。 <br />
　　择路宜直，助人直曲；谋事直秘，处人宜宽。 <br />
　　圣人不能为时，而能以事适时，事适于时者其功大。 <br />
　　山，水绕之；林，鸟栖之，曲径可通幽也。 <br />
　　处君子宜淡，处小人当隙，处贼徒当方圆并用。 <br />
<br />
　　厚之卷八 <br />
　　兵不厌诈，击敌无情。 <br />
　　在上者，患下之骄；在下者，患上之疑，故，下骄，上必削之；上疑，下必惧之。 <br />
　　人心叵测，私欲惑尔，去私则仁生。 <br />
　　縻情羁足，疑事无功。 <br />
　　毒来毒往，毒可见矣。 <br />
　　蜂虿之毒，可伤肌肤；人心之黑，可弥日月。 <br />
　　无欲则生仁，欲盛则怀毒。 <br />
　　君子怀德养人，小人趋利害人。怀德者德彰，趋利奢利显。 <br />
　　行事审己，旨在利弊。 <br />
　　有奇思方有奇行，有奇举必有奇事。成大事者，鲜有循规蹈矩之行。 <br />
<br />
　　舍之卷九 <br />
　　伐欲以炼情，绝俗以达志。 <br />
　　大勇无惧，命之不惜，何足惧哉? <br />
　　穷思变，思变则通；贵处尊，处尊则怠。 <br />
　　逐利而行多怨，割爱适众身安。 <br />
　　将欲扬之，必先抑之；将欲取之，必先予之。 <br />
　　君子不为轩冕失节，不为穷约趋俗。 <br />
　　贤而多财，则损其志；愚而多财，则益其过。 <br />
　　富贵生淫逸，沉溺致愚疾。 <br />
　　溺财伤身，散财聚人。 <br />
　　退以求进，舍以求得。<br />

                    </div></div><hr><script charset='utf-8' src='../../js/footer.js'></script></body></html>