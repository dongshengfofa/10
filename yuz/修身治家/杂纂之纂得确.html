<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法杂纂之纂得确' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>杂纂之纂得确</center></div><div class='fo'><center>经文出处:来自殆知阁</center><br/><br>
                        纂得确 [清]石成金撰<br />
　　书内虽分十类，善读者以每事条正者反之，反者正之，又推广甚多。<br />
　　自叙<br />
　　李义山以滑稽巷谈撰《杂纂》书一卷。载列事条，中情极确。继后，王君玉、苏子瞻、黄允交俱仿其意，各有续纂，而确当亦不逊于义山。予读诸纂，其间事系于身心家国者甚少，因另辑十类。篇目俱以一正一反，两两并列，令读者知某某为宜当行，某某为宜当戒，则举止有所凭式。较之前人《杂纂》，似有益也。辑成此书，以俟异日后有感发，再加增续。省庵徐先生见而高声谓予曰：“纂得确!”予乃不遮厚颜，即以此三字名其书。天基石成金撰。<br />
　　<br />
　　<br />
　　<br />
　　好模样：行好得好，留样儿孙。<br />
　　敬天地祖宗。孝子顺孙。<br />
　　妇人不管外政。好读书。<br />
　　肯改过。结交正人，远绝匪类。<br />
　　谨身节用。好行盛德事。<br />
　　常说嘉言，引进后学。言语低婉。<br />
　　宴会有节。延端方明师训子弟。<br />
　　故旧穷亲在座饮酒。衣服朴素。<br />
　　体恤下人饥寒劳苦。不说谎。<br />
　　谦恭逊让。不与愚人争是非。<br />
　　临事三思。酒后不多言。  妇女不入寺烧香。<br />
　　<br />
　　<br />
　　<br />
　　坏模样：坏事习惯，日流汗下。<br />
　　使暗箭。唆人争闹结讼。<br />
　　好谈朝政并官府升降。习学乐技。<br />
　　撒酒风。惯叙家世，夸奖势利。<br />
　　坐下即架脚或摇腿。行坐低唱。<br />
　　夸己长，道人短。无端说鬼话。<br />
　　讨下小便宜。乱翻人书籍器皿。<br />
　　说话高声猛撞。穷汉说大话。乱认富贵人为亲友。<br />
　　<br />
　　<br />
　　<br />
　　读得成：用功勤学，书不误人。<br />
　　闻鸡早起。时习，不息惰，不间断。<br />
　　尊师长，亲近正人君子。  熟读默记。<br />
　　勿畏难。让不肖人矜盛。<br />
　　喜夜读。有疑难就问。<br />
　　不以长物自累。敬书惜字。<br />
　　精研义理。不在饮食衣帽上求胜。<br />
　　<br />
　　<br />
　　<br />
　　读不成：因循自弃，可惜可怜。<br />
　　好游。结交下流小人。<br />
　　好管闲事说闲话。不听父兄师友教训。<br />
　　姑待明日。好看小说歌词闲杂书。<br />
　　<br />
　　<br />
　　<br />
　　定然富：人力致富，可以回天。<br />
　　勤本分事。省事俭用。<br />
　　奴婢善耕织。子弟一心。<br />
　　合家和睦。治家有礼节。<br />
　　早起。门户墙垣坚固。<br />
　　三姑六婆不入门。不嫌粗粝。<br />
　　忍辱耐事。不克剥佃户穷民。<br />
　　<br />
　　<br />
　　<br />
　　定然贫：自作贫穷，是谁之过。<br />
　　早卧晏起。庄园不料理。<br />
　　抛撒饮食五谷。多作淫巧。<br />
　　养闲汉。出重分结会扮戏。<br />
　　游手好闲。悭不中礼。<br />
　　多买古董无用物。喜改造。<br />
　　好迁移。学富贵人家体面。<br />
　　攀高贵亲友。厚嫁女。<br />
　　不小心常致火盗。造花园楼阁。<br />
　　结交官府。没主意信人哄骗。<br />
　　教戏子。非嫖即赌。<br />
　　兄弟妯娌时常合气。大费用。<br />
　　专事口腹。痴糊涂喜奉承。<br />
　　<br />
　　<br />
　　<br />
　　大吉利：言行不妄，快乐甚多。<br />
　　知福。心里常自宽乐。<br />
　　待人无论高下都谦和。  不占人便宜。<br />
　　不多事。对人说话不哭穷诉苦。<br />
　　<br />
　　<br />
　　<br />
　　不吉利：行事犯忌，必罹凶灾。<br />
　　无事嗟叹。逢人诉穷诉苦。<br />
　　一动气便毁器皿什物。卧食饮。<br />
　　日高不起。逢时节偏角口斗争。<br />
　　小故大嗔。动口就咒骂。<br />
　　外宅妇在家奸宿。以势利欺人。<br />
　　笑人勤俭。对日月井灶大小便。<br />
　　床上唱曲。自己捣鬼。怨恨天地祖宗。<br />
　　<br />
　　<br />
　　<br />
　　极相宜：安分知足，自求多福。<br />
　　最乐者，为善积德。最本分者，耕田读书。<br />
　　最好者，知过即改。最有益者，待人宽厚。<br />
　　最安稳者，不妄作非为事。最有见识者，有钱就还债。<br />
　　最享福者，随缘知足。最远谋者，教子孙学好。<br />
　　极不宜：匪类坏事，存心切戒。<br />
　　最无谓者，管闲事。最折本者，爱小便宜。<br />
　　最苦者，趋炎附势。最造孽者，做状词。<br />
　　最下流者，赌钱。最可恨者，搬弄是非。<br />
　　最毒者，编人诨名、捏人坏事。  最可笑者，只说别人家事。<br />
　　最不好过者，大醉后吐。最耽惊险者，做奸盗事。<br />
　　最受气者，做媒人中保。最没见识者，说人家过失。<br />
　　最忧愁者，打官司。最无理者，抢人话说。<br />
　　最忌食者，牛犬肉。最厌者，歪厮缠人。<br />
　　最可嫌者，自夸能干。最不该者，向人伸懒腰。<br />
　　<br />
　　<br />
　　<br />
　　纂得确二集自叙<br />
　　予曾将人事之好歹，两两并列，撰书一卷，令伥伥者读之而知所趋避矣。年来复见人之言行举止，不当于理，而犯天人之恶者，比比皆然。因又另续十类，各以“惜”字贯首。要知“惜”者，有怜爱痛惜之义存焉。惟人不知此“惜”也，所以易染种种过愆。其于言语，尤为更甚，是以书内《惜官》之条独多，愿读者俱加自惜。予知今后有益于身心世道者，又更多矣。但予自愧何人，敢于上续东坡诸才子之貂，一而复再，诚不知羞耻之至也。天基石成金撰。<br />
　　<br />
　　<br />
　　<br />
　　惜念：举心动念，神鬼先知。<br />
　　不起坏念。不远愁过虑。<br />
　　不妒人有笑人无。不怨天尤人。<br />
　　不念旧恶。不妄想远大事。<br />
　　惜身：危墙之下，知命不立。<br />
　　不好色无度。不大醉。<br />
　　不轻立危险之地。不暴怒。<br />
　　不交下流小人。不忿恨与人打降。<br />
　　惜福：永言配命，自求多福。<br />
　　不暴殄天物。不爱奢华。<br />
　　不过求全备。不想非分。<br />
　　不作贱五谷。不杀害生命。<br />
　　惜事：世本无事，庸人自扰。<br />
　　不薄伦常。不作坏心事。<br />
　　不违逆父母师长命。不多言。<br />
　　不动客气。不两面三刀趋奉人。<br />
　　不多事。不作灯头会首。<br />
　　不克剥贫贱下人。不欺凌孤寡。<br />
　　不诬告人。不习学一切无益事。<br />
　　不欺隐田粮。不欠官粮。不收藏犯禁人物。<br />
　　惜儿：爱不以道，害误一生。<br />
　　不许饮食过饱。不许多食生冷油腻。<br />
　　不许穿戴金珠锦绣。不许近小人。<br />
　　不许多话。不许学习无益下流事。<br />
　　不许傲下。不许到嫖赌场。<br />
　　不许至风波险恶之地。  不许骂人。<br />
　　不许闲荡。不许自打奴婢。<br />
　　惜财：量入为出，乃积乃仓。<br />
　　不嫌衣食粗粝。不起造园亭。<br />
　　不收买无用物件。不交往官宦。<br />
　　不频饮宴。不学富贵人家行事。<br />
　　惜言：多言多败，不如守中。<br />
　　不谈人闺阃。不说人密事。<br />
　　不臧否人之品藻。不犯人忌讳。<br />
　　不伤人父母。不破人一切好事。<br />
　　不起人事端。不笑人相貌。<br />
　　不数子弟、家人罪过。不惯好戏谑。<br />
　　不发誓。不当面破人不是。<br />
　　不疾恶太过。不直言自信。<br />
　　不造语陷害人。不夸富。<br />
　　不哭穷。不说与富人交往。<br />
　　不厉色说话。不鄙人贫贱。<br />
　　不搀夺人说话。不说自己才能。<br />
　　不说谎。不赞助人做坏事。<br />
　　不说歪文。不讲嫖赌事。<br />
　　不说话有头无尾。不咒人骂人。<br />
　　不说男女伎俩。不评论衣食精粗。<br />
　　不诉苦。不间人妙谈。不讪谤圣贤。<br />
　　惜笔：文人之笔，胜于戈矛。<br />
　　不写一切损人害人之字。不写一切词讼控告之字。<br />
　　不写一切伤风败俗之字。不写一切离间是非之字。<br />
　　惜书：圣贤精义，如宝如珍。<br />
　　不以书夹刺。不以书作枕。<br />
　　不以书与妇女夹针线。不卷脑折角。<br />
　　不乱翻乱揭。不杂乱堆积霉烂。<br />
　　惜字：惜字一千，延寿一纪。<br />
　　不以字纸抹桌拭污。不以字纸糊窗糊壁。<br />
　　不以字纸覆瓮。不以字纸包银裹物。<br />
　　不以字纸放口内乱嚼。  不以字纸与妇女脱鞋剪样。<br />
　　<br />
　　<br />

                    </div></div><hr><script charset='utf-8' src='../../js/footer.js'></script></body></html>