<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法杂纂二续' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>杂纂二续</center></div><div class='fo'><center>经文出处:来自殆知阁</center><br/><br>
                        杂纂二续 宋 苏轼撰<br />
　　<br />
　　叵耐<br />
　　监司闻部下赃滥事发。猾胥曲法取受。<br />
　　奴婢不伏使唤。见非理论讼平人。知人去上官处损陷。<br />
　　自羞耻<br />
　　和尚道士有家累。师姑养孩儿。<br />
　　应举遭风水牓。在官赃污事发。说脱空漏绽。<br />
　　强陪奉<br />
　　庄客随有钱子弟。不饮酒见醉汉。<br />
　　做债对财主说闲话。入国与蕃使接谈。<br />
　　对上官说葛藤话。无钱人被人要赌赛。庄家人与妓筵。<br />
　　佯不会<br />
　　对尊官饶棋。假耳聋。<br />
　　初到官问旧来事体。问新到仆妾手艺。新佥民兵问力气。<br />
　　旁不忿<br />
　　村里汉有钱。木大汉好妻。<br />
　　无知事业及第。庸常辈作好官。见善人被恶小凌辱。<br />
　　得人惜<br />
　　初学行孩儿。善歌舞小妓。<br />
　　快马稳善。俊猫儿不偷食。<br />
　　做活计子弟。良仆妻。<br />
　　好书画。有行止公人。会读书儿子。<br />
　　不快活<br />
　　步行着窄鞋。赴尊官筵席。<br />
　　入试裹窄幞头。重囚被锁缚。<br />
　　暑月对生客。妒妻头白相守。<br />
　　村里女婿裹幞头。小儿初入学堂。吏胥遇严明长官。<br />
　　未得便信<br />
　　卖鞭人索价。驴牙郎做咒。<br />
　　和尚不吃酒食。醉汉隔宿请客。<br />
　　媒人夸好女儿。吏胥小心畏慎。<br />
　　妓别恸哭如不欲生。敌国讲和。<br />
　　陡顿喜欢<br />
　　穷措大及第。未有嗣生男。<br />
　　远地得家书。有罪遇赦。富家儿乍入舍女婿。<br />
　　这回得自在<br />
　　僧尼还俗。重孝服阕。<br />
　　不肖子弟乍无尊长。宠妾独随使头赴官。<br />
　　宫人放出。囚徒释脱。<br />
　　将不了就不了<br />
　　逃军酒醉叫反。赌钱输首滩。<br />
　　虔婆索钱，大家领了。<br />
　　不藉赖<br />
　　癞子吃猪肉。乞儿突好人。<br />
　　已欠债吏转。合死囚妄引徒伴。<br />
　　户目赊物。死囚骂法官。<br />
　　怕人知<br />
　　配所人逃走归。经贩私商物。<br />
　　孝服内生孩儿。同居私房蓄财物。<br />
　　卖马有毛病。去亲戚家避罪。<br />
　　买得贼赃物。藏匿奸细人。<br />
　　学不得<br />
　　神仙。天性敏速。<br />
　　能饮啖。才识过人。<br />
　　有胆气。临官行事迟疾。<br />
　　忘不得<br />
　　父母教育。好交友。<br />
　　曾受厚恩。得意文字。少年记诵经史。<br />
　　会不得<br />
　　福州举人商量作事。诸行市语。<br />
　　番人说话。争论讼无道理。<br />
　　上山无路。  为客少裹缠。<br />
　　说不得<br />
　　有举业偶程试疏脱。哑子做梦。<br />
　　教骏兵士落马。作官处被家人带累。<br />
　　被人冤枉。医人自患。<br />
　　奸良人陪却钱物。私藏物遭偷盗。<br />
　　贼赃被人转取去。招箭人中箭。<br />
　　善相扑偶输。合门舍人误通谒。<br />
　　处子怀孕。贼被狗咬。<br />
　　留不得<br />
　　春雪。暑月盛馔。<br />
　　爱逃席客。下水船趁顺风。<br />
　　潮水。猴狲看果子。<br />
　　穷人家春绵衣。城门发更后。大官得替后。<br />
　　谩不得<br />
　　曹司对晓事官员。熟谙行市买卖。<br />
　　妒妻不会饮酒。灵利孩儿换物。<br />
　　劝不得<br />
　　服硫黄。病酒汉。<br />
　　爱赌钱人。醉后相骂。<br />
　　夫妻因婢争闹。两境人须要厮打。<br />
　　悔不得<br />
　　赌钱输。恶中醉酒。<br />
　　失口许人物。作过后事发。<br />
　　出语容易。少年不修学。<br />
　　遇好景不曾游赏。见好物不曾买。<br />
　　爱不得<br />
　　见他人好书画奇玩物。路行名山水。隔壁美妇人。<br />
　　怕不得<br />
　　阵上相杀。夏月饼师。<br />
　　有罪吃棒。相扑汉拳踢。<br />
　　射虎弄潮。招箭。<br />
　　竿上打失落。台谏官言事。丑妇见舅姑。<br />
　　讳不得<br />
　　健儿面上逃走字。屎桶。<br />
　　捉贼见真赃。小官祖父名。有罪对知证人。<br />
　　改不得<br />
　　生下劣相。性好偷窃。<br />
　　谬汉作文章。村里人体段。<br />
　　好说脱空。好笑话人。<br />
　　还俗僧道举止。爱说是非。<br />
　　贪财人爱便宜。婢作正室有旧态。<br />
　　口吃人多说话。不肖子好赌博。偷食猫儿。<br />
　　<br />

                    </div></div><hr><script charset='utf-8' src='../../js/footer.js'></script></body></html>