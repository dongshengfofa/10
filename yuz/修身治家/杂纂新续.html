<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法杂纂新续' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>杂纂新续</center></div><div class='fo'><center>经文出处:来自殆知阁</center><br/><br>
                        杂纂新续[清]韦光黻撰<br />
　　昔玉溪生以街谈寓诙谐，王君玉、苏子瞻继之，明黄允交复有三续之作，不过博茶前酒后一轩渠耳。余戏仿为之。凡前人所已言者，俱不赘及云。<br />
　　无凭据<br />
　　测字论休咎。考童年岁。<br />
　　沿街卖药。骨董行。<br />
　　妓女姓氏。医家水牌。<br />
　　族谱始祖。告春状。<br />
　　阻兴<br />
　　游山说家常话。中秋无月。<br />
　　知己把杯，伧父闯席。放爆竹不响。<br />
　　赏花时大雨。盛筵主人吝酒。新婚得石女。<br />
　　不济事<br />
　　病危刻劝善书。阴间受封诰。  财在他人手。<br />
　　过不得<br />
　　炎天无扇。无钱买鸦片。<br />
　　短视人失眼镜。年三十夜。<br />
　　必不来<br />
　　出笼鸟。已失俊猫。<br />
　　邀俗子深山探梅。贫士合亲戚会。<br />
　　劝不得<br />
　　小女子缠足。杀酒风。<br />
　　贫病吃参。狗相咬。题别号。<br />
　　难忍耐<br />
　　等人不来。良时坐学馆。<br />
　　斋日得佳肴。打喷嚏。癞痢带枷。<br />
　　好笑<br />
　　看戏老婆子落泪。不时式衣服。<br />
　　瞎子相打。口吃人发怒。<br />
　　丑妇艳妆。平民说官话。<br />
　　不识羞<br />
　　拉富贵作亲戚。高吟自做诗文。<br />
　　广场中唱曲。恶书画对客挥毫。<br />
　　珍藏赝名家笔墨。市儿讲典故。<br />
　　贴自写报单。<br />
　　怕人知<br />
　　众中泄气。抄袭旧文。<br />
　　私蓄积。袖中摸得虱。<br />
　　改不得<br />
　　观棋开口。画喜神弗像。<br />
　　乡人看告示。脚摇。<br />
　　难理会<br />
　　僧道符咒。小儿学舌。  与聋子作密语。<br />
　　易图谋<br />
　　邻鸡。村中恶犬。<br />
　　没用处<br />
　　来年破历本。灯煤头。  药渣。<br />
　　冷淡<br />
　　丧家筵席。讨隔手陈年债。<br />
　　元旦早晨贺岁。无钱入妓院。谢孝。<br />
　　可惜<br />
　　美女嫁丑夫。遇法书名画无资。<br />
　　名妓寿终。才补实缺便丁忧。<br />
　　恶行户<br />
　　挑粪担。修脚匠。<br />
　　重难<br />
　　伏天伺候上司。骑疲驴远行。劝饮新酒。<br />
　　又爱又怕<br />
　　扬帆江海。登高山绝顶。初学骑马。<br />
　　不相称<br />
　　武官坐轿。新娘上轿哭。<br />
　　书房无书。老妇簪花。<br />
　　不可托人<br />
　　艳妻美妾。枰碎银。<br />
　　不自量<br />
　　无钱想娶妻。歪诗题古画。<br />
　　迟滞<br />
　　还债。佃户上堂。<br />
　　暗欢喜<br />
　　闻聘妻貌美。<br />
　　不识疾迟<br />
　　稳婆梳头。看惊郎中讲药书。<br />
　　  语语诙谐，切中今时情弊。顾总之。<br />
　　<br />

                    </div></div><hr><script charset='utf-8' src='../../js/footer.js'></script></body></html>