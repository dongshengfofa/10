<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法郑敬中摘语' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>郑敬中摘语</center></div><div class='fo'><center>经文出处:来自殆知阁</center><br/><br>
                        郑敬中摘语<br />
　　    明  郑心材撰 <br />
　　<br />
　　善观人者索其终善修己者履其始<br />
　　<br />
　　立身制行小心翼翼易云恐惧修省朱云忧勤惕励书云骄淫矜俺孟云般乐怠敖此十六字出入之间祸福别焉思之慎之  <br />
　　<br />
　　惟谦可以养德惟俭可以守家惟寡欲可以多男惟读书可以远到书易心之荡也貌俯心之歉也量褊甚心之隘也事嗜速心之躁也四者皆心之放也放其心而受病多矣故曰学问之道无他求其放心而已矣<br />
　　<br />
　　天有常度地有常形君子有常行人亦率其常而已撼之以威而不忧临之以财而不苟委之以棘而不淆处之以简而不懈悦之以顺而不淫激之以逆而不怒抑之以久而不援进之以骤而不亢断金可利尚有赖于同心介石是贞贵见几于终日宣声耀迹利或随之韬灵畜德害则远巳<br />
　　<br />
　　力不可强孰能簪笔而荷戈才所当怜岂无尺瑕而寸玉<br />
　　<br />
　　积善庆源畏结寃路头窄<br />
　　<br />
　　古之君子各洁其心不泥其迹夷山望海毛博薛浆陶翁江湖梅生城市方朔庙堂伯鸾舂簸平泉晚出淡成早归子陵一谒孙叔三起迹若殊途心归一致乃若拟凤从莽如龙附卓先劲后回范诡易节不惟取讥于正直抑且厌快于权贵矣此某之所以危心深卢必欲无愧于青天白日者也<br />
　　<br />
　　文有四贵胸次贵恬夷气局贵豪荡词句贵浑雄思致贵纠结<br />
　　<br />
　　男儿立身扬名岂在名次先后若我无可奋之具虽第一传胪位极师保毕竟草木同年功名富贵风里浮云昔登津要专荣宠姓名无闻者不雷几何人矣而史称好淡乃有贫贱终身不及一见庭阙者要其不朽宁偶然哉人顾自树何如<br />
　　<br />
　　澹泊凝静所以俟时磨湼切磋所以考德素书庄子闻中一观读书谙练有具而仕守身守官无忝所生孝矣<br />
　　<br />
　　胆欲大心欲小志欲圆行欲方大志非才不就大才非学不成学非记诵云尔当究事所以然融于心目如身亲履之南阳一出即相淮阴一出即将果盖世雄才皆是平生所学志士读书当知此<br />
　　<br />
　　作善不于存省而于捐布缗钱补过不于修治而于诵呼哀吁<br />
　　<br />
　　语言闻尽壳积德澹泊中曹可长生<br />
　　<br />

                    </div></div><hr><script charset='utf-8' src='../../js/footer.js'></script></body></html>