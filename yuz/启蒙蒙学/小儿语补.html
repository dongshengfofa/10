<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法小儿语补' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>小儿语补</center></div><div class='fo'><center>经文出处:来自殆知阁</center><br/><br>
                        小儿语补 [清]天谷老人<br />
　　<br />
　　四言<br />
　　人生在世，方便第一，力到便行，错过可惜。<br />
　　一毫之善，与人方便；一毫之恶，劝人莫作。<br />
　　许甚么愿？问甚么卜？凶人得祸，吉人得福。<br />
　　一切福田，不离心地，但存好心，常行好事。<br />
　　乌鸦反哺，尚答亲恩，有亲不养，何以为人？<br />
　　亲之老马，手不忍打，亲之旧仆，口不忍辱。<br />
　　儿有寸长，十分夸张，儿有百短，一概不管。<br />
　　错不认错，回护自己，难哄别人，专瞒老子。<br />
　　积谷防饥，养儿防老，靠他送终，要他学好。<br />
　　屋多人少，鬼啸于昼，家贫服美，人指其后。<br />
　　真贫假富，到头败露，不如节俭，勤爬苦做。<br />
　　事莫嫌鄙，利莫嫌轻，日得百钱，尽足资生。<br />
　　本事不济，休说运气，运气未来，急练本事。<br />
　　和气致祥，厚德载福，乖戾刻薄，理穷势蹙。<br />
　　荆棘满怀，与人不谐，孤则必穷，穷乃益乖。<br />
　　杀人三千，自损八百，恃符捉鬼，终为鬼得。<br />
　　人人有口，人人有耳，递入递出，顷刻千里。<br />
　　话莫多说，不说也罢，既有话头，便是话把。<br />
　　劝执拗人，先顺其意；劝盛怒人，先平其气。<br />
　　非礼相加，必有所恃，姑善遣之，其术穷矣。<br />
　　人能辱我，我不较他，平心静气，人奈我何？<br />
　　物能诱我，我不恋他，清心寡欲，物奈我何？<br />
　　命能制我，我不斗他，谨身节用，命奈我何？<br />
　　地缺东南，天缺西北，人要满心，如何满得？<br />
　　虽不坐车，却也骑驴，驴也没有，又当何如？ <br />
　　东挪西凑，将将就就，定要有余，益发不够。<br />
　　任意杀生，恣汝口腹，何不念他，一般血肉。<br />
　　人仗牛耕，得以食谷，不酬其劳，反食其肉。<br />
　　一虫一蚁，唯恐误伤，充此一念，寿考吉祥。<br />
　　买人田产，休要刻财，这个卖的，也是买来。<br />
　　雇人服役，须加体恤，费我几何，他却费力。<br />
　　以物许人，不应诳之，诳人人怨。怨毒必滋。<br />
　　不经一事，不长一智，不上高山，不显平地。<br />
　　低头是水，回头是岸，及时拨转，救得一半。<br />
　　明有王法，幽有鬼神，前看父祖，后看儿孙。<br />
　　种瓜得瓜，种豆得豆，天网恢恢，疏而不漏。<br />
　　六言<br />
　　手中一碗白饭，农夫许多血汗，<br />
　　吃饭须是还钱，莫待老天折算。<br />
　　只为体面二字，事事务求好看，<br />
　　到那莫钱之时，可还顾得体面？<br />
　　不过穿好吃好，便尔意气纵横，<br />
　　更有一件可笑，事事爱人奉承。<br />
　　远水不救近火，远亲不如近邻，<br />
　　平日没些情分，左右都是仇人。<br />
　　我固无求于人，人或有求于我，<br />
　　廉耻可以自绳，以之律人不可。<br />
　　恶人欺侮善人，善人全不理会，<br />
　　假若还他一言，即时合他一类。<br />
　　好心不得好报，劝你不用焦燥， <br />
　　忘恩负义由他，自有天公知道。<br />
　　酒过度者伤肺，色过度者伤肾，<br />
　　动真气者伤肝，贪横财者伤命。<br />
　　不怕你识不破，只怕你忍不过，<br />
　　不怕你嘴不硬，只怕你心不定。<br />
　　三个脚夫说驴，三个屠户说猪，<br />
　　文人学士相遇，也该说些诗书。<br />
　　有的推查五星，有的揣骨听音，<br />
　　心好自然相好，命真不及心真。<br />
　　种瓜不能得豆，是皆根骨为之，<br />
　　世人妄谈阴地，岂知地本无私。<br />
　　惨莫惨于劫数，凶莫凶于刀兵，<br />
　　若要死中得活，非大功德不能。<br />
　　杂言<br />
　　教妇初来，教子婴孩。<br />
　　小时摸针，大了摸金；<br />
　　小时出口便骂，大了出头打架。<br />
　　宁替父母分过，勿为父母添祸。<br />
　　无逆子自有顺孙，无祸种便是福门。<br />
　　家长公平，百口一心。<br />
　　室有三妻四妾，难免内乱；门有三姑六婆，紧防外患。<br />
　　钱谷莫入私房，衣服莫学时妆。<br />
　　三长难救一短，三勤难补一懒。<br />
　　打水要到井边，打柴要到山间。<br />
　　昼坐惜阴，夜坐惜灯。 <br />
　　早起三朝当一工，常余一勺成千锺。<br />
　　米千粒，酒一滴；蚕千头，绢一尺。<br />
　　贫不治生，长躺不得翻身；贫不安分，一跌必然殒命。<br />
　　益友如良医，活人人不知，损友如贱娼，杀人人不防。<br />
　　小人甜如蜜，反眼不相识，不如亲君子，缓急都有益。<br />
　　要得晓，问三老。<br />
　　同族莫断杯酒，同里莫断行走。<br />
　　同居莫占房，同眠莫占床，同利莫使乖，同害莫装呆。<br />
　　多使扶人手，莫开陷人口。<br />
　　下河湿脚，惹火烧身；饶人不是痴汉，痴汉不会饶人。<br />
　　赢得一口气，卖却一顷地；卖地犹小可，还怕生别事。<br />
　　人情留一线，事后好相见。<br />
　　追虎不可无退步，追贼不可无去路。<br />
　　杀人抵命，欠债还钱，暂时不还不抵，将来总要抵还。<br />
　　路不行不到，事不为不成。<br />
　　人身易老，人事难了，人心要好。<br />
　　心地宽厚，多福多寿。<br />
　　坏了这心，害了自身，害了儿孙。<br />
　　愚人边莫用计，穷人前莫使势。<br />
　　莫与劳人加担，莫与饥人争饭。<br />
　　钱通借贷，谷肯借卖，人己两快。<br />
　　路旁之灯便于夜，路旁之树便于夏。<br />
　　敬老得寿，恤孤有后。<br />
　　交友不在酒肉，看人不在衣服。<br />
　　大模大样，小家气象。<br />
　　爱戴高帽，自受圈套。 <br />
　　人人道好，须防一人着恼；事事有功，须防一事不终。<br />
　　毒药害人有限，淫书杀人无算。<br />
　　酒色归一路，双斧伐孤树。<br />
　　富贵家儿入赌场，饿虎见肥羊。<br />
　　宁可测字算命，不可留为讼棍。<br />
　　读书贵有用，做人当自重，<br />
　　交接吏役，衣冠之辱。 <br />
　　<br />

                    </div></div><hr><script charset='utf-8' src='../../js/footer.js'></script></body></html>