<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法小学诗' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>小学诗</center></div><div class='fo'><center>经文出处:来自殆知阁</center><br/><br>
                        小学诗 清 谢泰阶<br />
<br />
立教第一<br />
明论第二<br />
敬身第三<br />
　<br />
立教第一 <br />
 <br />
　　<br />
<br />
　　自古重贤豪，诗书教尔曹，<br />
<br />
　　人生皆有事，修已最为高。<br />
<br />
　　弟子从师者，先须守学规，<br />
<br />
　　置身规矩里，百事可修为。<br />
<br />
　　一切要安详，居游有定方，<br />
<br />
　　形容须静正，举动奖轻狂。<br />
<br />
　　洒扫宜清洁，整齐处处同，<br />
<br />
　　读书舒以确，作字敬而工。<br />
<br />
　　念念能收敛，灵明日以开，<br />
<br />
　　涌吟都省力，讲习出真才。<br />
<br />
　　试看轻狂子，聪明反目诬，<br />
<br />
　　一生如醉梦，诸好尽模糊。<br />
<br />
　　两路分头处，全看立志时，<br />
<br />
　　正邪由一念，毕世定根基。<br />
<br />
　　敏鲁何相远，专心自有成，<br />
<br />
　　古今英杰上，只是功大精。<br />
<br />
　　向尔严绳日，知行并进时，<br />
<br />
　　宽和虽觉好，怠惰即因之。<br />
<br />
　　只此研经候。倏然几度秋，<br />
<br />
　　光阴轻掷弃．岁月不吾留。<br />
<br />
　　肯用功夫者，真知为己身，<br />
<br />
　　品行从此好，识见自超伦。<br />
<br />
　　倘若膺家务，工夫总莫抛。<br />
<br />
　　事几能练达，从此出英豪。<br />
<br />
　　若得书中味，谁能不读书？<br />
<br />
　　试为深咀嚼，自问果何如？<br />
<br />
　　愿作农商者．须将小学通，<br />
<br />
　　处家心不困，办事道无穷。<br />
<br />
　　独立趋庭日，断机迁舍时，<br />
<br />
　　高贤由教诲，岂尽是生知？<br />
<br />
　　有子教须谨，教成乃是儿，<br />
<br />
　　上承宗祖业，下立后人基。<br />
<br />
　　男须勤课诲，女使知箴铭，<br />
<br />
　　堂前皆守礼，从此振家声。<br />
<br />
　　教子殷如吕，训徒严似焦，<br />
<br />
　　凭将愚鲁质，也可步云霄。<br />
<br />
　　师席授生徒，身心不可诬，<br />
<br />
　　教成德性固，便可为真儒。<br />
<br />
　　浩气勃然生，翻教制艺精，<br />
<br />
　　千秋文笔土，孰与孟韩衡？<br />
<br />
<br />
 <br />
 <br />
明论第二 <br />
 <br />
　　<br />
<br />
　　第一当知孝，原为百善先，<br />
<br />
　　谁人无父母，各自想当年。<br />
<br />
　　十月怀胎苦，三年乳哺勤，<br />
<br />
　　待儿身长大，费尽万般心。<br />
<br />
　　想到亲恩大，终身报不完，<br />
<br />
　　欲知生我德，试把养儿看。<br />
<br />
　　精血为儿尽，亲年不再还，<br />
<br />
　　满头飘白发，红日已西山。<br />
<br />
　　乌有反哺义，羊伸跪乳情，<br />
<br />
　　人如忘父母，不胜一畜生。<br />
<br />
　　奉养无多日，钱财毋较量，<br />
<br />
　　果能亲意慰，不愧作儿郎。<br />
<br />
　　侍奉高堂亲，时时结念真，<br />
<br />
　　寝膳须着意，温清要留神。<br />
<br />
　　亲色平心察，亲言仔细听，<br />
<br />
　　须知亲意向，当顺在无形。<br />
<br />
　　挞骂低头顺，糟糠背自吞，<br />
<br />
　　但求亲适意，吃苦也甘心。<br />
<br />
　　若说万千差，爷娘总不差，<br />
<br />
　　你心曾尽否，能遽悦亲么？<br />
<br />
　　父母同天地，良心各自明，<br />
<br />
　　倘将亲忤逆，头上听雷声。<br />
<br />
　　兄弟休推托，专心服事勤，<br />
<br />
　　譬如单养我，推托又何人？<br />
<br />
　　随父皆为母，何分后与亲？<br />
<br />
　　皇天终有眼，不负孝心人。<br />
<br />
　　孝子人人敬，天心最喜欢，<br />
<br />
　　一生灾晦免，到处得平安。<br />
<br />
　　亲疾谨汤药，亲终古礼循，<br />
<br />
　　求安须入土，坟墓早留心。<br />
<br />
　　火化烧棺事，旁人心也寒，<br />
<br />
　　骨焦烈焰里，何若穴中安？<br />
<br />
　　宗祖虽然远，逢时祭必诚，<br />
<br />
　　墓门勤拜扫，好展后人情。<br />
<br />
　　人子原当孝。还须新妇同，<br />
<br />
　　一门都孝顺，家道自兴隆。<br />
<br />
　　媳妇孝公婆，神明保护多，<br />
<br />
　　丈夫宜教训，最好一家和。<br />
<br />
　　若到举儿时，须知所以慈，<br />
<br />
　　疾由伤饱暖，任意便成痴。<br />
<br />
　　溺女最堪伤，心肠似虎狼，<br />
<br />
　　结冤终有很，灾难一身当。<br />
<br />
　　一样皆人命，何分女与男？<br />
<br />
　　母妻原是女，理可细心参。<br />
<br />
　　若有后妻时，莫将前子疑，<br />
<br />
　　于无亲母在，仍是己之儿。<br />
<br />
　　后母更须慈，前儿即己儿，<br />
<br />
　　己儿倘失母，他日亦如斯。<br />
<br />
　　----右父子之亲<br />
<br />
　　<br />
<br />
　　若到为官日，须知报国恩，<br />
<br />
　　倘令贪与酷，枉读圣贤文。<br />
<br />
　　吾族起何年，常耕圣世田，<br />
<br />
　　况今加以职。裕后更光前。<br />
<br />
　　国事如家书，荣身须致身，<br />
<br />
　　作忠才尽孝，勉力学纯臣。<br />
<br />
　　莫易穷居志，须知达道时，<br />
<br />
　　朝廷崇爵位，才德要相宜。<br />
<br />
　　徒食天家禄，忝居政事堂，<br />
<br />
　　从来如此辈，几个久荣昌？<br />
<br />
　　一入公门里，当权正好修，<br />
<br />
　　好开方便路，阴德子孙留。<br />
<br />
　　若说草莽臣，教条要奉遵，<br />
<br />
　　八八胥守分，便是照平春。<br />
<br />
　　并把皇恩报，银漕须早完，<br />
<br />
　　倘然久拖欠，四季不平安。<br />
<br />
　　同享承平福，人须学善良，<br />
<br />
　　倘为邪教误，何以报君王？<br />
<br />
　　----右君臣之义<br />
<br />
　　<br />
<br />
　　夫妇期偕老，平居贵在和，<br />
<br />
　　一家相忍耐，得福自然多。<br />
<br />
　　家有贤妻子，夫男少祸殃，<br />
<br />
　　三从兼四德，自有好名扬。<br />
<br />
　　娶妇休论色，也休论嫁妆，<br />
<br />
　　惟须贤惠女，好与过时光。<br />
<br />
　　择婿只宜贤，切休索聘钱，<br />
<br />
　　女儿身所靠，一误到何年？<br />
<br />
　　婚嫁宜从俭，愚人外面装，<br />
<br />
　　惹将明者笑，何算是排场？<br />
<br />
　　男女阴阳判，宜求廉耻全，<br />
<br />
　　男须名教重，女以节操先。<br />
<br />
　　内外事相分，起居各有群，<br />
<br />
　　从来兴业者，闺范至今闻。<br />
<br />
　　器物休相假，语言限以阃，<br />
<br />
　　夫妻犹贵敬，别类况非伦。<br />
<br />
　　戒尔休贪色，贪来性命伤，<br />
<br />
　　骨髓倘已枯，药物总难偿。<br />
<br />
　　况彼偷香者，心中未暗商。<br />
<br />
　　自家有妻女，谁愿臭名扬。<br />
<br />
　　见色休生心，天公本祸淫。<br />
<br />
　　一时误失守，报处总莫禁。<br />
<br />
　　----右男女之别<br />
<br />
　　<br />
<br />
　　兄弟最相亲，原来一本生，<br />
<br />
　　兄应爱其弟，弟必敬其兄。<br />
<br />
　　骨肉见天真，钱财勿计论，<br />
<br />
　　语言休急切，颜色要欣欣。<br />
<br />
　　长幼皆阿嗣，亲心总挂萦，<br />
<br />
　　同胞看亲面，切戒勿伤情。<br />
<br />
　　式好亲兄弟，休将两耳偏，<br />
<br />
　　至亲能有几？少听枕边言。<br />
<br />
　　入耳多闲话，遂将兄弟疏，<br />
<br />
　　因疏成水火，试想提携初。<br />
<br />
　　同气连技重，休将姊妹轻。<br />
<br />
　　倘命恩惠薄，父母暗伤情。<br />
<br />
　　伯叔须尊敬，同堂谊最亲，<br />
<br />
　　居家推长上，相待贵殷勤。<br />
<br />
　　兄子如吾子，弟儿即已儿，<br />
<br />
　　何须分别看，一室两生疑。<br />
<br />
　　宗族宜和睦，乡邻要让推，<br />
<br />
　　丝毫存刻薄，怨气招之来。<br />
<br />
　　饮食行眠坐，都宜长者先。<br />
<br />
　　此中天显在，依样继前贤。<br />
<br />
　　负戴耕耘汲，须知幼者宜，<br />
<br />
　　方刚年富日，斑白力衰时。<br />
<br />
　　----右长幼之序<br />
<br />
　　<br />
<br />
　　友道宜相敬，端人耐久交，<br />
<br />
　　知心千古事，怀诈岂英豪？<br />
<br />
　　劝善兼规过，良朋所以裁，<br />
<br />
　　倘然相戏骂，谁复劝规来？<br />
<br />
　　酒肉非朋友，须防入下流，<br />
<br />
　　时亲方正土，雅范自家求。<br />
<br />
　　交友尽贤良，芝兰室内藏，<br />
<br />
　　满身皆馥郁，不异芝兰香。<br />
<br />
　　好与不贤游，鲍鱼肆里投，<br />
<br />
　　满身腥臭气，尽是鲍鱼留。<br />
<br />
　　直友言无讳，休云不愿听，<br />
<br />
　　听言过自少，义理炳如星。<br />
<br />
　　倘喜人誉我，誉言日益多，<br />
<br />
　　誉多因自是，义理渐消磨。<br />
<br />
　　谅者以心交，相投等漆胶，<br />
<br />
　　纵然当患难，托庇似同胞。<br />
<br />
　　世有面交者，嘴甜苦在心，<br />
<br />
　　溺无相救意，下石坠愈深。<br />
<br />
　　劝尔甫青年，相交择必先，<br />
<br />
　　其中关系大，毕世判愚贤。<br />
<br />
　　待我有深衷，勿竭人之忠，<br />
<br />
　　竭忠嫌隙出，交友岂能终？<br />
<br />
　　与我臭如兰，勿尽人之欢，<br />
<br />
　　尽欢流意露，自顾反难安。<br />
<br />
　　我若待朋友，时时要尽情，<br />
<br />
　　纵云人间隔，久也自分明。<br />
<br />
　　----右朋友之信<br />
<br />
 <br />
 <br />
敬身第三 <br />
 <br />
　　<br />
<br />
　　庄敬时时强，肆安日日偷，<br />
<br />
　　小人君子路，从此判千秋。<br />
<br />
　　君子总虚心，骄矜是小人，<br />
<br />
　　回头不认错，贻误到终身。<br />
<br />
　　言语须和气，衣冠贵肃齐，<br />
<br />
　　好将人品立，方可步云梯。<br />
<br />
　　谎话说连篇，难瞒头上天，<br />
<br />
　　倘令人看破，不值半文钱。<br />
<br />
　　莫说他人短，人人爱己名，<br />
<br />
　　枉将阴骘损，况有是非生。<br />
<br />
　　搬是搬非者，冤家结最深，<br />
<br />
　　终须把恶报，拔去舌头根。<br />
<br />
　　俭朴最为良，奢华不久长，<br />
<br />
　　粗衣与淡饭，也好过时光。<br />
<br />
　　廉费真无益，空云体面装，<br />
<br />
　　省来行善事，积尔子孙昌。<br />
<br />
　　酒醉最伤人，糊涂误性真，<br />
<br />
　　况多成痼疾，贻患到双亲。<br />
<br />
　　积德终昌盛，欺心越困穷，<br />
<br />
　　远金兼却色，第一大阴功。<br />
<br />
　　淫乱奸邪事，原非人所为，<br />
<br />
　　守身如白玉，一点勿轻亏。<br />
<br />
　　年少书生辈，淫书不可看，<br />
<br />
　　暗中多斫丧，白壁恐难完。<br />
<br />
　　花鼓滩簧戏，人生切莫看，<br />
<br />
　　忘廉并伤耻，受害万千般。<br />
<br />
　　淫戏休宜点，何人不动情？<br />
<br />
　　害人还自害，妻女败名声。<br />
<br />
　　戒尔勿贪财，贪财便有灾，<br />
<br />
　　此中原有数，何必苦求来。<br />
<br />
　　财物眼前花，来时且漫夸，<br />
<br />
　　细将天理想，勿使念头差。<br />
<br />
　　莫取人财物，良心竞弗论，<br />
<br />
　　银钱虽到手，面目不留存。<br />
<br />
　　世有黑心人，谋财挑祸根，<br />
<br />
　　青天来霹雳，财去命难存。<br />
<br />
　　穷汉小生意，全家仰力勤，<br />
<br />
　　得钱能有几，莫与争毫分。<br />
<br />
　　田产休争夺，空将情义伤，<br />
<br />
　　区区身外物，谁保百年长？<br />
<br />
　　财势难长靠，欺人勿太狂，<br />
<br />
　　请看为恶者，那个好收场？<br />
<br />
　　闲气莫相争，徒然害自身。<br />
<br />
　　善人天保佑，何必闹纷纷？<br />
<br />
　　斗气真愚拙，甘将性命轻，<br />
<br />
　　忘身忘父母，不孝罪分明。<br />
<br />
　　口角细微事，何妨让几分，<br />
<br />
　　从来大灾难，多为小争纷。<br />
<br />
　　官法苦难熬，相争手无交，<br />
<br />
　　倘然伤性命，谁肯代监牢？<br />
<br />
　　小怨狂争斗，旁人切勿帮，<br />
<br />
　　须知人命重，惹出大灾殃。<br />
<br />
　　争讼宜和息，官事切勿成，<br />
<br />
　　有钱行好事，乐得享安平。<br />
<br />
　　结讼最为愚，家财荡尽无，<br />
<br />
　　可怜忙碌碌，赢得也全输。<br />
<br />
　　唆讼心肠坏，明明不是人，<br />
<br />
　　暗中虽取利，祸患贻儿孙。<br />
<br />
　　一字千金值，存心莫放刁，<br />
<br />
　　有才须善用，勿使笔如刀。<br />
<br />
　　天道最公平，便宜勿占人，<br />
<br />
　　天宽并地阔，何弗让三分？<br />
<br />
　　度量须宽大，将心好比心，<br />
<br />
　　量宽终有福，何苦学凶人？<br />
<br />
　　作恶横行辈，便宜只占先，<br />
<br />
　　一朝灾难到，大错悔从前。<br />
<br />
　　竟不畏王法．好刁与逞凶，<br />
<br />
　　欺人心地坏，头上有天公。<br />
<br />
　　负义忘恩者，原来不是人，<br />
<br />
　　试从清夜里，仔细省其身。<br />
<br />
　　凡事随天断，何须太认真，<br />
<br />
　　不妨安吾分，做个吃亏人。<br />
<br />
　　谁保常无事，平居母笑人，<br />
<br />
　　自家还照顾，看尔后来身。<br />
<br />
　　欲望后人贤，无如积善先。<br />
<br />
　　临终空手去，难带一文钱。<br />
<br />
　　生意经营客，钱财总在天，<br />
<br />
　　留心能积德，明去暗中添。<br />
<br />
　　善事诸般好，无如救命先，<br />
<br />
　　保婴能积会，功德大无边。<br />
<br />
　　急难人人有，伤心可奈何，<br />
<br />
　　此时为解救，阴德积多多。<br />
<br />
　　更劝上头人，休将婢仆轻，<br />
<br />
　　一般皮与肉，也是父娘生。<br />
<br />
　　万物总贪生，须存恻隐心，<br />
<br />
　　放生堪积德，禄寿好培根。<br />
<br />
　　禽鸟莫轻伤，轻伤痛断肠，<br />
<br />
　　杀生多损寿，利害细思量。<br />
<br />
　　滋味勿多食，生灵害百般，<br />
<br />
　　乍过三寸舌，谁更辨咸酸？<br />
<br />
　　牛犬与田蛙，功劳百倍加，<br />
<br />
　　一门能戒食，瘟疫免全家。<br />
<br />
　　惜字一千千，应增寿一年，<br />
<br />
　　功名终有分，更得子孙贤。<br />
<br />
　　字纸弃灰堆，天殃即刻来，<br />
<br />
　　好将勤拾取，免难更消灭。<br />
<br />
　　五谷休抛弃，须知活命根，<br />
<br />
　　时时能借谷，便是福之门。<br />
<br />
　　莫入赌钱场，如投陷马坑，<br />
<br />
　　终身从此误，家业必消倾。<br />
<br />
　　第一伤人物，无如鸦片烟，<br />
<br />
　　此中关劫数，明者避为先。<br />
<br />
　　过失须当改，人生几十秋，<br />
<br />
　　时来原不再，急速早回头。<br />
<br />
　　天地须知敬，清晨一炷香，<br />
<br />
　　亏心多少事，每日细思量。<br />
<br />
　　暗地勿亏心，须防鉴察神，<br />
<br />
　　念头方动处，天界已知闻。<br />
<br />
　　正事须常干，休寻逸乐方，<br />
<br />
　　试看勤力者，家自有馀粮。<br />
<br />
　　技艺随人学，营生到处寻，<br />
<br />
　　一生勤与检，免得去求人。<br />
<br />
　　极盛败之基，极衰兴有时，<br />
<br />
　　循环关气数，立命在人为。<br />
<br />
　　中国名教地，天生为丈夫，<br />
<br />
　　智愚贤不肖，只是念头殊。<br />
<br />
　　诗句明明示，良言值万金，<br />
<br />
　　善人终就好，天道不亏人。<br />
<br />
　　 <br />
 <br />
 <br />

                    </div></div><hr><script charset='utf-8' src='../../js/footer.js'></script></body></html>