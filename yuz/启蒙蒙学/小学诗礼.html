<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法小学诗礼' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>小学诗礼</center></div><div class='fo'><center>经文出处:来自殆知阁</center><br/><br>
                        事亲 <br />
　　【其一】凡子事父母。鸡鸣咸盥潄。栉总冠绅履。以适父母所。 <br />
　　【其二】及所声气怡。燠寒问其衣。疾痛敬抑搔。出入敬扶持。 <br />
　　【其三】将坐请何向。长者执席少者执床。与坐悬衾箧枕簟。洒扫室及堂。 <br />
　　【其四】长者必奉水。少者必奉槃。进盥请沃盥。盥卒授以巾。 <br />
　　【其五】问所欲而进。甘饴滑以瀡。柔色以温之。必尝而后退。 <br />
　　【其六】养则致其乐。居则致其敬。昏定而晨省。冬温而夏凊。 <br />
　　【其七】三日则具沐。五日则请浴。燂音潜热也潘米汁也请靧音悔洗也面。燂汤请濯足。 <br />
　　【其八】其有不安节。行不能正履。饮酒不变貌。食肉不变味。 <br />
　　【其九】立不敢中门。行不敢中道。坐不敢中席。居不敢主奥。 <br />
　　【其十】父召唯无诺。父呼走不趋。叶雌由切食在口则吐。手执业则投。 <br />
　　【其十一】父立则视足。父坐则视膝。应对言视面。立视前三尺。 <br />
　　【其十二】父母或有过。柔声以谏之。三谏而不听。则号泣而随。 <br />
　　【其十三】父在不远游。所游必有常。出不敢易方。复不敢过时。 <br />
    【其十四】舟焉而不游。道焉而不径。身者父母体。行之敢不敬。 <br />
事长 <br />
　　【其一】君子容舒迟。见尊者斋遫。足重而手恭。声静而气肃。 <br />
　　【其二】始见 于君子。辞曰愿闻名。童子曰听事。不敢与并行。 <br />
　　【其】尊年不敢问。长赐不敢辞。燕见不将命。道不请所之。 <br />
　　【其四】年倍事以父。年长事以兄。父之齿随行。兄之齿雁行。 <br />
　　【其五】见父之执者。不问不敢对。不谓进不进。不谓退不退。 <br />
　　【其六】侍坐于长者。必安执而颜。有问让而对。不及毋儳言。 <br />
　　【其七】君子问更端。则必起而对。欠伸撰持也杖屦。侍坐可请退。 <br />
　　【其八】侍饮于长者。酒进则拜受。未釂音醮饮尽爵也不敢饮。未辩音徧义同不虚口。 <br />
　　【其九】侍燕于君子。先饭而后己。小饭而亟之。毋啮骨刺齿。 <br />
　　【其十】从长上邱陵。必向长所视。群居有五人。长者席必异。 <br />
男女 <br />
　　【其一】男正位乎外。女正位乎内。男女无相渎。天地之大义。 <br />
　　【其二】男十年出外。就傅学书记。学乐学射御。学礼学孝弟。 <br />
　　【其三】女十年不出。姆教婉娩从。执麻治丝茧。观祭纳酒浆。 <br />
　　【其四】女子不出门。出门必拥蔽。夜行必以烛。无烛则必止。 <br />
　　【其五】男女不杂坐。嫂叔不通问。内言不出阃。外言不入阃。 <br />
　　【其六】男不言内事。女不言外事。非祭不交爵。非丧不受器。 <br />
　　【其七】姑姊妹女子。已嫁而反室。弗与同席坐。弗与同器食。 <br />
　　【其八】取妻不同姓。寡子弗与友。主人若不在。不入其门户。 <br />
　　【其九】妇人伏于人。无所敢自遂。令不出闺门。惟酒食是议。 <br />
　　【其十】迎客不出门。送客不下堂。见卑不逾阈。吊丧不出疆。 <br />
　　【其十一】妇人不二斩。斩衰为夫服也烈女不二夫。一与之齐者。终身不改乎。 <br />
杂仪 <br />
　　【其一】喜怒必中节。周旋必中礼。淫恶不接心。惰慢不设体。 <br />
　　【其二】目不视恶色。耳不听恶声。非法不敢道。非德不敢行。 <br />
　　【其三】执虚如执盈。入虚如有人。使民如承祭。出门如见宾。 <br />
　　【其四】并坐不横肱。共饭不择手。揖人必违位。尊前不叱狗。 <br />
　　【其五】入国不敢驰。入里必致式。入户必奉扃。入门不践阈。 <br />
　　【其六】入境必问禁。入国必问俗。入门必问讳。与人不问欲。 <br />
　　【其七】临丧则不笑。临祭则不惰。当食则不叹。让食则不唾。 <br />
　　【其八】君子正衣冠。俨然尊瞻视。即之容也温。听之言也厉。<br />

                    </div></div><hr><script charset='utf-8' src='../../js/footer.js'></script></body></html>