<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法幼学求源幼学须知' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>幼学求源幼学须知</center></div><div class='fo'><center>经文出处:来自殆知阁</center><br/><br>
                        幼学求源（幼学须知） 明 程登吉<br />
<br />
　　《幼学求源》，明代程登吉撰，字允升，自署西昌人。 <br />
    此书原名《幼学须知》，又名《成语考》（署明景泰年间进士邱浚编）。清代则有邹圣脉（字梧冈）为之増补、注释，取名《幼学故事琼林》。<br />
<br />
    《幼学求源》在旧时的乡塾中颇为流行，究其原因：（一）内容上材料丰富，知识面广，诸如天文地理、人情世故、婚姻家庭、生老病死、衣食住行、制作技艺、鸟兽花木、神话传说等等，无所不包，几乎囊括了过去人们日常生活中较常用的知识与词汇，象一部微型百科辞书。（二）形式上采用对偶句式，句子有四言、五言、七言等，一般都文字简炼，对仗工整，读起来琅琅上口，易学易懂易记。<br />
<br />
    本书在过去颇为流行，很多人是通过阅读《幼学》，而掌握大量历史故事和许多成语典故。俗话说“读过《幼学》会看书，读过《龙文》会说话”，可见其要。<br />
<br />
    《幼学求源》是我国明清以来广泛流传的蒙学读物，在明清两代的乡塾蒙学教育中起到积极作用。<br />
●卷一<br />
    △天文<br />
    混沌初开，乾坤始奠。<br />
    气之较清上浮者为夭，气之重浊下凝者为地。<br />
    日月五星，谓之七政；天地与人，谓之三才。<br />
    日为众阳之宗，月乃太阴之象。<br />
    虹名螮蝀，乃天地之淫气；月里蟾蜍，是月魄之精光。<br />
    风欲起而石燕飞，天将雨而商羊舞。<br />
    旋风名为羊角，闪电号曰雷鞭。<br />
    青女乃霜之神，素娥即月之号。<br />
    雷部至捷之鬼曰律令，雷部推车之女回阿香。<br />
    云师系是丰隆，雪神乃是滕六。<br />
    救火、谢仙，俱掌雷火；飞廉、箕伯，悉是风神。<br />
    列缺乃电之神，望舒是月之御。<br />
    甘霖、甘澍，仅指时雨；玄穹、彼苍，悉称上天。<br />
    雪花飞六出，先兆丰年；日上已三竿，乃云时晏。<br />
    蜀犬吠日，比人所见甚稀；吴牛喘月，笑人畏惧过甚。<br />
    望切者，若云霓之望；思深者，如雨露之恩。<br />
    参商二星，其出没不相见；牛女两宿，惟七夕一相逢。<br />
    后葬妻，奔月官而为嫦娥；傅说死，其精神托于箕尾。<br />
    披星戴月，谓早夜之奔驰；沐雨栉风，谓风尘之劳苦。<br />
    事非有意，譬如云出无心；恩可遍施，乃曰阳春有脚。<br />
    馈物致敬，曰敢效献曝之忱；托人转移，曰全赖回天之力。<br />
    感救死之恩，曰再造；诵再生之德，曰二天。<br />
    势易尽者若冰山，事相悬者如天壤。<br />
    晨星谓贤人廖落，雷同谓言语相符。<br />
    心多过虑，何异拓人忧天；事不量力，不殊夸父追回。<br />
    如夏日之可畏，是谓赵盾；如冬日之可爱，是谓赵衰。<br />
    齐妇含冤，三年不雨；邹衍下狱，六月飞短。<br />
    父仇不共戴天，子道须当爱日。<br />
    盛世黎民，嬉游于光天化日之下；太平天子，上召夫景星庆云之样。<br />
    夏时大禹在位，上天雨金；《春秋》《孝经》既成，赤虹化玉。<br />
    箕好风，毕好雨，比庶人愿欲不同；风从虎，云从龙，比君臣会合不偶。<br />
    雨旸时若，系是休徵；天地交泰，称斯盛世。<br />
    △地舆<br />
    黄帝画野，始分都邑；夏禹治水，初奠山川。<br />
    宇宙之江山不改，古今之称谓各殊。<br />
    北京原属的燕，金台是其异号；南京原为建业，金陵又是别名。<br />
    浙江是武林之区，原为越国；江西是豫章之地，又回吴皋。福建省同闽中，湖广地名三楚。<br />
    东鲁西鲁，即山东山西之分；东粤西粤，乃广东广西之域。<br />
    河南在华夏之中，放曰中州；陕西即长安之地，原为秦境。<br />
    四川为西蜀，云南为古滇。<br />
    贵州省近蛮方，自古名为黔地。<br />
    东岳泰山，西岳华山，南岳衡山，北岳恒山，中岳嵩山，此为天下之五岳；饶州之鄱阳，岳州之青草，润州之丹阳，鄂州之洞庭，苏州之太湖，此为天下之五湖。<br />
    金城汤池，谓城池之巩固；砺山带河，乃封建之誓盟。<br />
    帝都曰京师，故乡曰梓里。<br />
    蓬莱弱水，惟飞仙可渡；方壶员峤，乃仙子所居。<br />
    沧海桑田，谓世事之多变；河清海晏，兆天下之升平。<br />
    水神曰冯夷，又曰阳侯，火神曰祝融，又曰回禄。海神曰海若，海眼曰尾闾。<br />
    望人包容，曰海涵；谢人恩泽，曰河润。<br />
    无系累者，曰江湖散人；负豪气者，曰湖海之士。<br />
    问舍求田，原无大志；掀天揭地，方是奇才。<br />
    凭空起事，谓之平地风波；独立不移，谓之中流砥柱。<br />
    黑子弹丸，漫吉至小之邑；咽喉右臂，皆言要害之区。<br />
    独立难持，曰一木焉能支大厦；英雄白恃，曰丸泥亦可封函关。<br />
    事先败而后成，曰失之东隅，收之桑榆；事将成而终止，曰为山九仞，功亏一篑。<br />
    以蠡测海，喻人之见小；精卫衔石，比人之徒劳。<br />
    跋涉谓行路艰难，康庄谓道路平坦。<br />
    硗地回不毛之地，美田曰膏腴之田。<br />
    得物无所用，曰如获石田；为学已大成，曰诞登道岸。<br />
    淄渑之滋味可辨，泾渭之清浊当分。<br />
    泌水乐饥，隐居不仕；东山高卧，谢职求安。<br />
    圣人出则黄河清，太守廉则越石见。<br />
    美俗曰仁里，恶俗曰互乡。<br />
    里名胜母，曾于不入；邑号朝歌，墨翟回车。<br />
    击壤而歌，尧帝黎民之自得；让畔而耕，文王百姓之相推。<br />
    费长房有缩地之方，秦始皇有鞭石之法。<br />
    尧有九年之水患，汤有七年之旱灾。<br />
    商鞅不仁而阡陌开，夏桀无道而伊洛竭。<br />
    道不拾遗，由在上有善政；海不扬波，知中国有圣人。<br />
    △岁时<br />
    爆竹一声除旧，桃符万户更新。<br />
    履端，是初一元旦；人日，是初七灵辰。<br />
    元日献君以椒花颂，为祝遐龄；元日饮人以屠苏酒，可除疠疫。<br />
    新岁曰王春，去年曰客岁。<br />
    火树银花合，谓元宵灯火之辉煌；星桥铁锁开，调元夕金吾之不禁。<br />
    二月朔为中和节，三月三为上巳辰；<br />
    冬至百六是清明，立春五成为春社。<br />
    寒食节是清明前一日，初优日是夏至第三庚。<br />
    四月乃是麦秋，端午却为蒲节。<br />
    六月六日，节名天贶；五月五日，序号天中。<br />
    端阳竞渡，吊屈原之溺水；重九登高，效桓景之迎灾。<br />
    五戊鸡豚宴社，处处饮治聋之酒；七夕牛女还河，家家穿乞巧之针。<br />
    中秋月朗，明皇亲游于月殿；九日风高，孟嘉帽落于龙山。<br />
    秦人岁终祭神曰腊，放至今以十二月为腊；始皇当年御讳曰政，放至今读正月为征。<br />
    东方之神曰太皞，乘震而司春，甲乙属本，木则旺于春，其色青，故春帝曰青帝。南方之神曰祝融，居高而司夏，丙丁属火，火则旺于夏，其色赤，故夏帝目赤帝。西方之神曰蓐收，当兑而司秋，庚辛属金，金则旺于秋，其色白，故秋帝曰白帝。北方之神曰玄冥，乘坎而司冬，壬癸属水，水则旺于冬，其色黑，放冬帝曰黑帝。中央戊己属土，其色发，故中央帝曰黄帝。<br />
    夏至一阴生，是以天时渐短；冬至一阳生，是以日晷初长。<br />
    冬至到而葭灰飞，立秋至而梧叶落。<br />
    上弦谓月圆其半，系初八、九；下弦谓月缺其半，系廿二、三。<br />
    月光都尽谓之晦，三十日之名；月光复苏谓之朔，初一日之号；月与日对谓之望，十五日之称。<br />
    初一是死魄，初二旁死魄，初三哉生明，十六始生魄。<br />
    翌日、诘朝，言皆明日；谷旦、吉旦，悉是良辰。<br />
    片响即谓片时，日曛乃云日暮。<br />
    畸首、曩者，俱前日之谓；黎明、昧爽，皆将曙之时。<br />
    月有三浣：初旬十日为上浣，中旬十日为中浣，下旬十日为下浣；学足三馀：夜春日之馀，冬春岁之馀，雨者睛之馀。<br />
    以术愚人，曰朝三暮四；为学求益，曰日就月将。<br />
    焚膏继晷，日夜辛勤；俾昼作夜，晨昏颠倒。<br />
    自愧无成，曰虚延岁月；与人共语，曰少叙寒暄。<br />
    可憎者，人情冷暖；可厌者，世态炎凉。<br />
    周末无寒年，因东周之懦弱；秦亡无燠岁，由嬴氏之凶残。<br />
    泰阶星平曰泰平，时序调和曰玉烛。<br />
    岁歉曰饥馑之岁，年丰曰大有之年。<br />
    唐德宗之饥年，醉人为瑞；梁惠王之凶岁，野莩堪怜。<br />
    丰年五，荒年谷，言人品之可珍；薪如桂，食如玉，言薪米之腾贵。<br />
    春祈秋报，农夫之常规；夜寐夙兴，吾人之勤事。<br />
    韶华不再，吾辈须当惜阴；日月共除，志士正宜待旦。<br />
    △朝廷<br />
    王皇为皇，五帝为帝。<br />
    以德行仁者王，以力假仁者霸。<br />
    天于天下之主，诸侯一国之君。<br />
    官天下，乃以位让贤；家天下，是以位传子。<br />
    陛下，尊称天子；殿下，尊重宗藩。<br />
    皇帝即位曰龙飞，人臣觐君曰虎拜。<br />
    皇帝之言，谓之纶音；皇后之命，乃称懿旨。<br />
    椒房是皇后所居，枫宸乃人君所莅。<br />
    天子尊崇，故称元首；臣邻辅翼，故曰股肱。<br />
    龙之种，麟之角，俱誉宗藩；君之储，国之贰，首称太子。<br />
    带子爰立青宫，帝印乃是五玺。<br />
    宗室之派，演于天潢；帝胄之进，名为玉牒。<br />
    前星耀彩，共祝太子以千秋；嵩岳效灵，三呼天子以万岁。<br />
    神器大宝，皆言帝位；妃嫔媵嫱，总是宫娥。<br />
    姜后脱簪而待罪，世称哲后；马后练服以鸣俭，共仰贤妃。<br />
    唐放勋德配昊天，遂动华封之三祝；汉太子恩覃少海，乃兴乐府之四歌。<br />
    △文臣<br />
    帝王有出震向离之象，大臣有补天治日之功。<br />
    三公上应三台，郎官上应列宿。<br />
    宰相位居台铉，吏部职掌铨衡。<br />
    吏部天官大冢宰，户部地官大司徒，礼都春官大宗伯，兵部夏官大司马，刑部秋官大司寇，工部冬官大司空。<br />
    都宪中丞，都御史之号、内勤学士，翰林院之称。<br />
    天使。誉称行人；司城，尊称祭酒。<br />
    称都堂曰大抚台，称巡按曰大柱史。<br />
    方伯、藩侯，左右布政之号；宪台、廉宪，提刑按察之称。<br />
    宗师称为大文衡，副使称为大宪副。<br />
    郡侯、邦伯，知府名尊；郡丞、贰候，同知誉美。<br />
    郡宰、别驾，乃称通判；司理、弃史，赞美推官。<br />
    刺史、州牧，乃知州之两号；弃史、台谏．即知县之以称。<br />
    乡宦曰乡绅，农官曰田畯。<br />
    钧座、台座，皆称仕宦；帐下、麾下，并美武官。<br />
    秩官既分九品，命妇亦有七阶。一品曰夫人，二品亦夫人，三品曰淑人，四品曰恭人，五品曰宜人，六品曰安人，七品曰孺人。<br />
    妇人受封曰金花诰，状元报捷曰紫泥封。<br />
    唐玄宗以全瓯覆宰相之名，宋真宗以美珠箝谏臣之口。<br />
    金马玉堂，羡翰林之声价；朱幡皂盖，仰郡守之威仪。<br />
    台辅曰紫阁名公，知府曰黄堂太守。<br />
    府尹之禄二千石，太守之马五花骢。<br />
    代天巡狩，赞称巡按；指日高升，预贺官僚。<br />
    初到任曰下车，告致仕曰解组。<br />
    藩垣屏翰，方怕犹古诸侯之国；墨绶铜章，令尹即古子男之帮。<br />
    太监掌阉门之禁令，故曰阉宦；朝臣皆搢笏于绅间，故曰搢绅。<br />
    萧曾相汉高，曾为万笔空；汲黯相汉武，真是社稷臣。<br />
    召伯布文王之政，尝合甘棠之下，后人思其遗爱，不忍伐其材；孔明有王佐之才，尝隐草庐之中，先主嘉其令名，乃三顾其庐。<br />
    鱼头参政，鲁宗道秉性骨鲠；伴食宰相，卢怀慎居位无能。<br />
    主德用，人称黑王相公；赵清献．世号铁面御史。<br />
    汉刘宽责民，蒲鞭示辱；项仲山洁己，饮马投钱。<br />
    李善感直言不讳，竟称鸣凤朝阳。汉张纲弹劾无私，直斥豺狼当道。<br />
    民爱邓侯之政，挽之不留；人言谢令之贫，推之不去。<br />
    廉范守蜀郡，民歌五袴；张堪守渔阳，麦穗两歧。<br />
    鲁恭为中牟令，桑下有驯雉之异；郭伋为并州守。儿童有竹马之迎。<br />
    鲜于子骏，宁非一路福星；司马温公，真是万家生佛。<br />
    鸾马不栖枳棘，羡仇番之为主簿；河阳遍种桃花，乃潘岳之为县官。<br />
    刘昆率江陵，昔日反风灭火；龚遂守渤海，令民卖刀买牛。<br />
    此皆德政可歌，是以令名攸著。<br />
    △武职    <br />
    韩柳欧苏，固文人之最著；起翦颇牧，乃武将之多奇。<br />
    范仲淹胸中具数万甲兵，楚项羽江东有八千子弟。<br />
    孙膑吴起，将略堪夸；穰苴尉缭，兵机莫测。<br />
    姜太公有《六韬》，黄石公有《三略》。<br />
    韩信将兵，多多益券；毛遂讥众、碌碌无奇。<br />
    大将曰干城，武士回武弁。<br />
    都督称为大镇国，总兵称为大总戎。<br />
    都阃即是都司，参戎即是参将。<br />
    千户有户侯之仰，百户有百宰之称。<br />
    以车为户曰辕门，显揭战功曰露布。<br />
    下杀上谓之弑，上伐下谓之征。<br />
    交锋为对垒，求和曰求成。<br />
    战胜而回，谓之凯旋。战败而走，谓之奔北。<br />
    为君泄恨，曰敌汽；为国救难，曰勤王。<br />
    胆破心寒，比敌人慑服之状；风声鹤唳，惊士卒败北之魂。<br />
    汉冯异当论功，一独立大树下，不夸己绩。汉文帝尝劳军，亲幸细柳营，按辔徐行。<br />
    苻坚自夸将广，投鞭可以断流；毛遂自荐才奇，处囊在当脱颖。<br />
    羞与哙等位，韩信降作淮阴；无面见江东，项羽安归故里。<br />
    韩信受胯下之辱，张良有进履之谦。<br />
    卫青为牧猪之奴，樊哙为屠狗之辈。<br />
    求士真求全，毋以二卵弃干城之将；用人如用木，毋以寸朽弃速抱之材。<br />
    总之君子之身，可大可小；丈夫之志，能屈能伸。<br />
    自古英雄，难以校举；欲详将略，须读武经。 <br />
<br />
    ●卷二<br />
    △祖孙父子<br />
    何谓五伦：君臣、父子、兄弟、朋友、夫妇；何谓九族：高、曾、祖、考、已身、子、孙、曾、玄。<br />
    始祖曰鼻祖，远孙曰耳孙。<br />
    父子创造，曰肯构肯堂；父子俱贤，曰是父是子。<br />
    祖称王父，父曰严君。<br />
    父母俱存，谓之椿萱并茂；子孙发达，谓之兰桂腾劳。<br />

                    <br>
                            桥木高而仰，似父之道；梓木低而俯，如子之卑。<br />
    不痴不聋，不作阿家阿翁；得亲顺亲，方可为人为子。<br />
    盖父愆，名为千蛊；育义子，乃曰螟蛉。<br />
    生子当如孙仲谋，曹操羡孙权之语；生子须如李亚子，朱温叹存勖之词。<br />
    菽水承欢，贫士养亲之乐；义方是训，父亲教子之严。<br />
    绍箕裘，子承父业；恢先绪，子振家声。<br />
    具庆下，父母俱存；重庆下，祖父俱在。<br />
    燕翼贻谋，乃称裕后之祖；克绳祖武，是称象贤之孙。<br />
    称人有令子，曰鳞趾呈祥；称宦有贤郎，曰凤毛济美。<br />
    弑父自立，隋杨广之天性何存；杀子媚君，齐易牙之人心何在。<br />
    分甘以娱目，玉羲之弄孙自乐；问安惟点颌，郭子仪厥孙最多。<br />
    和丸教子，仲郢母之贤；戏彩娱亲，老莱子之孝。<br />
    毛义拜檄，为亲之存；伯俞位杖，因母之老。<br />
    慈母望子，倚门倚闾；游子思亲，陟岵陟屺。<br />
    爱无差等，曰兄子如邻子；分有相同，曰吾翁即若翁。<br />
    长男为主器，令子可克家。<br />
    子光前曰充闾，子过父曰跨灶。<br />
    宁馨英畏，皆是羡人之儿；国器掌珠，悉是称人之子。<br />
    可爱者子孙之多，若螽斯之惊蛰；堪羡者后人之盛，如瓜瓞之绵绵。<br />
    △兄弟<br />
    天下无不是底父母，世间最难得者兄弟。<br />
    须贻同气之光，无伤手足之雅。<br />
    玉昆金友，羡兄弟之俱贤；伯埙仲篪，谓声气之相应。<br />
    兄弟既翕，谓之花萼相辉；兄弟联芳，谓之棠棣竞秀。<br />
    患难相顾，似鹡鸰之在原；手足分离，如雁行之折翼。<br />
    元劳季芳俱盛德，祖太丘称为难弟难兄；宋郊家祁俱中元，当时八号为大宋小宋。<br />
    荀氏兄弟，得八龙之佳誉；河东伯仲，有三凤之美名。<br />
    东征破斧，周公大义灭亲；遇贼争死，赵孝以身代弟。<br />
    煮豆燃萁，谓其相害；斗粟尺布，讥其不容。<br />
    兄弟阅墙，谓兄弟之斗狠；天生羽翼，谓兄弟之相亲。<br />
    姜家大被以同眠，宋君灼艾而分痛。<br />
    田氏分财，忽瘁庭前之荆树；夷齐让国，共采首阳之蕨蕨。<br />
    虽曰安宁之日，不如友生；其实凡今之人，莫如兄弟。<br />
    △夫妇<br />
    孤阴则不生，独阳则不长，故天地配以阴阳；男以女为室，女以男为家，故人生偶以夫妇。<br />
    阴阳和而后雨泽降，夫妇和而后家道成。<br />
    夫谓妻曰拙荆，又曰内子；妻称夫曰蒿砧，又曰良人。<br />
    贺人娶妻。曰荣偕伉俪；留物与妻，曰归遗细君。<br />
    受室即是娶妻，纳宠谓人娶妾。<br />
    正妻谓之嫡，众妾谓之庶。<br />
    称人妻曰尊夫人，称人妾曰如夫人。<br />
    结发系是初婚，续弦乃是再娶。<br />
    妇人重婚曰再醮，男子无偶曰鳏居。<br />
    如鼓瑟琴，夫妻好合之谓；琴瑟不调，夫妇反目之词。<br />
    牝鸡司晨，比如人之主事；河东狮吼，讥男子之畏妻。<br />
    杀妻求将，吴起何其忍心；蒸梨出妻，曾子善全孝道。<br />
    张敞为妻画眉，媚态可晒；董氏为夫封发，贝节堪夸啊。冀郤缺夫妻，相敬如宾；陈仲子夫妇，灌园食力。<br />
    不弃槽糠，宋弘回光武之语；举案齐眉，梁鸿配孟光之贤。<br />
    苏蕙织回文，乐昌分破镜，是夫妇之生离；张瞻炊臼梦，庄子鼓盆歌，是夫妇之死别。<br />
    鲍宣之妻，提瓮出汲，雅得顺从之道；齐御之妻，窥御激夫，可称内助之贤。<br />
    可怪者买臣之妻，因贫求去，不思覆水难收。可丑者相如之妻，夤夜私奔，但识丝桐有意。<br />
    要知身修而后家齐，夫义目然妇顺。<br />
    △叔侄<br />
    曰诸父、曰亚父，皆叔父之辈；曰犹子、曰比儿，俱侄儿之称。<br />
    阿大中郎，道韫雅称叔父；吾家龙文，杨素比美侄儿。<br />
    乌衣诸郎君，江东称王谢之子弟；吾家千里驹，符坚羡苻朗为侄儿。<br />
    竹林叔侄之称，兰玉子侄之誉。<br />
    存侄弃儿，悲伯道之无后；视叔犹父，羡公绰之居官。<br />
    卢迈无儿，以侄而主身之后；张范遇贼，以子而代侄之生。<br />
    △师生<br />
    马融设绛帐，前授生徒，后列女乐；孔子居杏坛，贤人七十，弟子三千。<br />
    称教馆曰设帐，又回振铎；谦教馆曰糊口，又口舌耕。<br />
    师曰西宾，师席曰函丈。学曰家塾，学俸曰束修。<br />
    桃李在公门，称人弟子之多；首蓿长阑干，奉师饮食之薄。<br />
    冰生于水而寒于水，比学生过于先生；青出于蓝而胜于蓝，谓弟子优于师傅。<br />
    未得及门，曰宫墙外望；称得秘授，曰衣钵真传。<br />
    人称杨震为关西夫子，世称贺循为当世儒宗。<br />
    负笈千里，苏章从师之殷；立雪程门，游杨敬师之至。<br />
    弟子称师之善教，曰如坐春风之中；学业感师之造成，曰仰沾时雨之化。<br />
    △朋友宾主<br />
    取善辅仁，皆资朋友；往来交际，迭为主宾。<br />
    尔我同心，曰金兰；朋友相资，曰丽泽。<br />
    东家曰东主，师傅曰西宾。<br />
    父所交游，尊为父执；己所共事，谓之同袍。<br />
    心志相孚为莫逆，老幼相交曰忘年。<br />
    刎颈交，相如与廉颇；总角好，孙策与周瑜。<br />
    胶漆相投，陈重之与雷义；鸡黍之约，元伯之与巨卿。<br />
    与善人交，如入芝兰之室，久而不闻其香；与恶人交，如入鲍鱼之肆，久而不闻其臭。<br />
    肝胆相照，斯为腹心之友；意气不孚，谓之口头之交。<br />
    彼此不合，谓之参商；尔我相仇，如同冰炭。<br />
    民之失施，乾餱以愆；他山之五，可以攻玉。<br />
    落月屋梁，相思颜色；暮云春树，想望丰仪。<br />
    王阳在位，贡禹弹冠以待荐；杜伯非罪，左儒宁死不拘君。<br />
    分首判袂，叙别之辞；拥慧扫门，迎迓之敬。<br />
    陆凯折梅逢驿使，聊寄江南一枝春；王维折柳赠行人，遂唱阳关三叠曲。<br />
    频来无忌，乃云人慕之宾；不请自来，谓之不速之客。<br />
    醴酒不设，楚王戊待土之意怠；投辖于井，汉陈遵留客之心诚。<br />
    蔡邕倒屣以迎宾，周公握发而待士。<br />
    陈蕃器重徐穉，下榻相延；孔子道遇程生，倾盖而语。<br />
    伯牙绝弦失子期，更无知音之辈；管宁割席拒华歆，调非同志之人。<br />
    分金多与，鲍叔独知管仲之贫；绨袍垂爱，须贾深怜范叔之窘。<br />
    要知主宾联以情，须尽东南之美；朋友合以义，当展切偲之诚。<br />
      <br />
    △婚姻<br />
    良缘由夙缔，佳偶自天成。<br />
    赛修与柯人，皆是煤妁之号；冰人与掌判，悉是传言之人。<br />
    礼须六礼之周，好合二姓之好。<br />
    女嫁曰于归，男婚曰完娶。<br />
    婚姻论财，夷虏之道；同姓不婚，周礼则然。<br />
    女家受聘礼，谓之许缨；新娘谒祖先，谓之庙见。<br />
    文定纳采，皆为行聘之名；女嫁男婚，谓了子平之愿。<br />
    聘仪曰雁币，卜妻曰凤占。<br />
    成婚之日曰星期，传命之人曰月老。<br />
    下采即是纳币，合卺系是交杯。<br />
    执巾栉，奉箕帚，皆女家自谦之词；娴姆训，习内刚，皆男家称女之说。<br />
    绿窗是贫女之室，红楼是富女之居。<br />
    姚夭谓婚姻之及时．摽梅谓婚期之已过。<br />
    御沟题叶，于祐始得宫娥；绣幕牵丝，元振幸获美女。<br />
    汉武与景帝论妇，欲将金屋贮娇；韦固与月老论婚，始知赤绳系足。<br />
    朱陈一村而结好，秦晋两国以联姻。<br />
    蓝田种玉，雍伯之缘；宝窗选婚，林甫之女。<br />
    架鹊桥以渡河，牛女相会；射雀屏而中目，唐高得妻。<br />
    至若礼重亲迎，所以正人伦之始；诗首好逑，所以崇王化之原。<br />
    △女子<br />
    男子禀乾之刚，女子配坤之顺。<br />
    贤后称女中尧舜，烈女称女中丈夫。<br />
    曰闺秀、曰淑媛，皆称贤女；曰阃范、曰懿德，并美佳人。<br />
    妇主中馈，烹治饮食之名；女子归宁，回家省亲之谓。<br />
    何谓三从，从父从夫从子；何谓四德，妇德妇言妇工妇行。<br />
    周家母仪，太王有周姜，王季有太妊，文王有太姒；三代亡国，夏桀以妹喜，商纣以妲已，周幽以褒姒。<br />
    兰蕙质，柳絮才，皆女人之美誉；冰雪心，柏舟操，悉霜妇之清声。<br />
    女貌娇娆，谓之尤物；妇容妖媚，实可倾城。<br />
    潘妃步朵朵莲花，小蛮腰纤纤杨柳。<br />
    张丽华发光可鉴，吴绛仙秀色可餐。<br />
    丽娟气馥如兰，呵气结成香雾；太真泪红于血，滴时更结红冰。<br />
    孟光力大，石臼可擎；飞流身轻，掌上可舞。<br />
    至若缇萦上书而救父，卢氏冒刃而卫姑，此女之孝者；侃母截发以延宾，村媪杀鸡而谢客，此女之贤者；韩玖英恐贼秽而自投于秽，陈仲妻恐陨德而宁陨于崖，此女之烈者；王凝妻被牵，断臂投地，曾令女誓志，引刀割鼻，此女之节者；曹大家续完汉帙，徐惠妃援笔成文，此女之才者；戴女之练裳竹笥，孟光之荆钗裙布，此女之贫者；柳氏秀妃之发，郭氏绝夫之嗣，此女之妒者；贾女偷韩寿之香，齐女致袄庙之毁。此女之淫者。东施效颦而可厌，无盐刻画以难堪，此女之丑者。<br />
    自古贞淫各异，人生妍丑不齐。<br />
    是故生菩萨、九子母、鸡盘荼，谓妇态之更变可畏；钱树子、一点红、无廉耻，谓青楼之妓女殊名。<br />
    此固不列于人群，亦可附之以博笑。<br />
    △外戚<br />
    帝女乃公侯主婚，故有公主之称；帝婿非正驾之车，乃是附马之职。<br />
    郡兰县君，皆宗女之谓；仪宾国宾，皆宗婿之称。<br />
    旧好曰通家，好亲曰懿戚。<br />
    冰清玉润，丈人女婿同荣；泰水泰山，岳母岳父两号。<br />
    新婿曰娇客，贵婿曰乘龙。<br />
    赘婚曰馆甥，贤婚曰快婚。<br />
    凡属东床，俱称半子。<br />
    女子号门楣，唐贵妃有光于父母；外甥称宅相，晋魏舒期报于母家。<br />
    共叙旧烟，曰原有瓜葛之亲；自谦劣戚，曰忝在霞莩之末。<br />
    大乔小乔，皆姨夫之号；连襟连袂，亦姨夫之称。<br />
    蒹葭依玉树，自谦借戚属之光；茑萝施乔松，自幸得依附之所。<br />
    △老幼寿诞<br />
    不凡之子，必异其生；大德之人，必得其寿。<br />
    称入生日，曰初度之辰；贺人逢旬，曰生申令旦。<br />
    三朝洗儿，曰汤饼之会；周岁试周，曰啐金之期。<br />
    男生辰曰悬弧令旦，女生辰曰设帨佳辰。<br />
    贺人生子，曰嵩岳降神；自谦生女，曰缓急非益。<br />
    生子曰弄璋，生女曰弄瓦。<br />
    梦熊梦罴，男子之兆；梦虺梦蛇，女子之祥。<br />
    梦兰叶吉，郑文公妾生穆公之奇；英物称奇，温峤闻声知桓温之异。<br />
    姜嫄生稷，履大人之迹而有娠；简狄生契，吞玄鸟之卵而叶孕。<br />
    鳞吐玉书，天生孔子之瑞；王燕投怀，梦孕张说之奇。<br />
    弗陵太子，怀胎十四月而始生；老子道君，在孕八十一年而始诞。<br />
    晚年得子，调之老蚌生珠；暮岁登科，正是龙头属老。<br />
    贺男寿曰南极星辉，贺女寿曰中天婺焕。<br />
    松柏节操，美其寿元之耐久；桑榆晚景，自谦老景之无多。<br />
    矍铄称人康健，聩眊自谦衰颓。<br />
    黄发儿齿，有寿之征；龙钟潦倒，年高之状。<br />
    日月逾迈，徒自伤悲；春秋几何，问人寿算。<br />
    称少年曰春秋鼎盛，羡高年曰齿德俱尊。<br />
    行年五十，当知四十九年之非；在世百年，那有三万六千日之乐。<br />
    百岁曰上寿，八十曰中寿，六十曰下寿；八十曰耋，九十曰耄，百岁曰期颐。<br />
    童子十岁就外傅，十三舞勺，成童舞系；老者六十杖于乡，七十杖于国，八十杖于朝。<br />
    后生固为可畏，而高年尤是当尊。<br />
    △身体<br />
    百体皆血肉之躯，五官有贵贱之别。<br />
    尧眉分八彩，舜目有重瞳。<br />
    耳有三漏，大禹之奇形；臂有四肘，成汤之异体。<br />
    文王龙颜而虎眉，汉高斗胸而龙准。<br />
    孔圣之顶若芋，文王之胸四乳。<br />
    周公反握，作兴周之相；重耳骈胁，为霸晋之君。<br />
    此皆古圣之英姿，不凡之贵品。<br />
    至若发肤不可毁伤，曾于常以守身为大；待人须当量大，师德贵于唾面自于。<br />
    谗口中伤，金可铄而骨可销；虐政诛求，敲其肤而吸其髓。受人牵制曰掣肘，不知羞愧曰厚颜。<br />
    好生议论，曰摇唇鼓舌；共话衷肠，曰促膝谈心。<br />
    怒发冰冠。蔺相如之英气勃勃；炙手可热，唐崔铉之贵势炎炎。<br />
    貌虽瘦而天下吧，唐玄宗之自谓；口有蜜而腹有剑，李林甫之为人。<br />
    赵子龙一身都是胆，周灵王初生便有项。<br />
    来俊臣注醋于囚鼻，法外行凶；严子陵加足于帝腹，忘其尊贵。<br />
    久不屈兹膝，郭子仪尊居宰相；不为米折腰，陶渊明不拜吏胥。<br />
    断送老头皮，杨璞得妻送之诗；新剥鸡头肉，明皇爱贵妃之乳。<br />
    纤指如春笋，媚眼若秋波。<br />
    肩曰五楼，眼名银海；泪曰玉著，顶曰珠庭。<br />
    歇担曰息肩，不服曰强项。<br />
    丁谓与人拂须，何其诌也；彭乐截肠决战，不亦勇乎。<br />
    剜肉医疮，权济目前之急；伤胸扪足，计安众立之心。<br />
    汉张良摄足附耳，东方朔洗髓伐毛。<br />
    尹维伦，契丹称为黑面大王；博尧俞，宋后称为金玉君子。<br />
    土本报骸，不自妆饰；铁石心肠，秉性坚刚。<br />
    叙舍晤曰得挹芝眉，叙契阔曰久违颜范。<br />
    请女客曰奉迓金莲，邀亲友曰敢攀玉趾。<br />
    诛儒谓人身矮，魁梧林人貌奇。<br />
    龙章风姿，廊庙之彦；獐头鼠目，草野之夫。<br />
    恐惧过甚，曰畏首畏尾；感佩不忘，曰刻骨铭心。<br />
    貌丑曰不扬，貌美曰冠玉。<br />
    足跛曰蹒跚，耳聋曰重听。<br />
    欺欺艾艾，口讷之称；喋喋便使，言多之状。<br />
    可嘉者小心翼翼，可鄙者大言不惭。<br />
    腰细曰柳腰，身小曰鸡肋。<br />
    笑人齿缺，曰狗窦大开；讥人不决，曰鼠首偾事。<br />
    口中雌黄，言事而多改移；皮里春秋，胸中自有褒贬。<br />
    唇亡齿寒，谓彼此之先依；足上首下，谓尊单之颠倒。<br />
    所为得意，曰吐气扬眉；待人诚心，曰推心置腹。<br />
    心荒曰灵台乱，醉倒曰玉山颓。<br />
    睡曰黑甜，卧曰息偃。<br />
    口尚乳臭，调世人年少无知；三折其肱，谓医士老成谙练。<br />

                    <br>
                            西子捧心，愈见增妍；丑妇效颦，弄巧反拙。<br />
    慧眼始知道骨，肉眼不识贤人。<br />
    婢膝奴颜，诌容可厌；胁肩诌笑，媚态难堪。<br />
    忠臣披肝，为君之药；妇人长舌，为厉之阶。<br />
    事遂心曰如愿，事可愧田汗颜。<br />
    人多言曰饶舌，物堪食曰可口。<br />
    泽及枯骨，西伯之深仁；灼艾分痛，宋祖之友爱。<br />
    唐太宗为臣疗病，亲剪其须；颜杲卿骂贼不辍，贼断其舌。<br />
    不较横逆，曰置之度外；洞悉虏情，曰已入掌中。<br />
    马良有白眉，独出乎众；阮籍作青眼，厚待乎人。<br />
    咬牙封雍齿，计安众将之心；含泪斩丁公，法正叛臣之罪。<br />
    掷果盈车，潘安仁美姿可爱；投石满载，张孟阳丑态堪憎。<br />
    事之可怪，妇人生须；事所骇闻，男人诞子。<br />
    求物济用，谓燃眉之急；悔事无成，曰噬脐何及。<br />
    情不相关，如秦越人之视肥瘠；事当探本，如善医者只论精神。<br />
    无功食禄，谓之尸位素餐；谫劣无能，谓之行尸走肉。<br />
    老当益壮，宁知白首之心；穷且益坚，不坠青云之志。<br />
    一息尚存，此志不容少懈；十手所指，此心安可自欺。<br />
    △衣服<br />
    冠称元服，衣曰身章。<br />
    曰弁曰冔曰冕，皆冠之号；曰履曰舄曰屣，悉鞋之名。<br />
    上公命服有九锡，士人初冠有三加。<br />
    簪缨缙绅，仕宦之称；章甫缝掖，儒者之服。<br />
    布衣即白丁之谓，青衿乃生员之称。<br />
    葛屦履霜，诮俭啬之过甚；绿衣黄里，讥贵贱之失伦。<br />
    上服曰衣，下服曰袋；衣前曰襟，衣后曰裾。<br />
    敝衣曰褴褛，美服曰华裾。<br />
    襁褓乃小儿之衣，弁髦亦小儿之饰。<br />
    左衽是夷狄之服，短后是武夫之衣；<br />
    尊卑失序，如冠履倒置；富贵不归，如锦衣夜行。<br />
    狐裘三十年，俭称晏子；锦幛四十里，富羡石祟。<br />
    孟尝君珠履三千客，牛僧孺金钗十二行。<br />
    千金之裘，非一狐之腋；绮罗之辈，非养蚕之人。<br />
    贵着重裀叠褥，贫者短褐不完。<br />
    卜子夏甚贫，鹑衣百结；公孙弘甚俭，布被十年。<br />
    南州冠冕，德操称庞统之迈众；三河领袖，崔浩羡裴骏之超群。<br />
    虞舜制衣裳，所以命有德；昭侯藏敝袴，所以待有功。<br />
    唐文宗袖经三浣，晋文公衣不重裘。<br />
    衣履不敝，不肯更为，世称尧帝；衣不经新，何由得故，妇劝桓冲。<br />
    王氏之眉贴花钿，被韦固之剑所刺；贵妃之乳服诃子，为禄山之爪所伤。<br />
    姜氏翕和，兄弟每宵同大被；三章未遇，夫妻寒夜卧牛衣。<br />
    绶带轻裘，羊叔子乃斯文主将；葛巾野服，陶渊明真陆地神仙。<br />
    服之不衰，身之灾也；缊袍不耻，志独超欤。<br />
<br />
    ●卷三<br />
    △人事<br />
    《大学》首重夫明新，小于莫先于应对。<br />
    其害固宜有度，出言尤贵有章。<br />
    智欲圆而行欲方，服欲大而心欲小。<br />
    阁下足下，并称人之辞；不佞鲰生，皆自谦之语。<br />
    恕罪曰原宥，惶恐曰主臣。<br />
    大春元、大殿选、大会状，举人之称不一；大秋元、大经元、大三元，士人<br />
之誉多殊。<br />
    大掾史，推美吏员；大柱石，尊称乡宦。<br />
    贺入学曰云程发轫，贺新冠曰元服加荣。<br />
    贺人荣归，谓之锦旋；作商得财，谓之稇载。<br />
    谦送礼曰献芹，不受馈曰反璧。<br />
    谢人厚礼曰厚贶，自谦利薄曰菲仪。<br />
    送行之礼，谓之赆仪；拜见之赀，名曰贽敬。<br />
    贺寿仪曰祝敬，吊死礼曰奠仪。<br />
    请人远归曰洗尘，携酒进行曰祖饯。<br />
    犒仆夫，谓之旅使；演戏文，谓之俳优。<br />
    谢人寄书，曰辱承华翰；谢人致问，曰多蒙寄声。<br />
    望人寄信，曰早赐玉音；谢人许物，曰已获金诺。<br />
    具名帖，曰投刺；发书函，曰开缄。<br />
    思暮久曰极切瞻韩，想望殷曰久怀慕商。<br />
    相识未真，曰半面之识；不期而会，曰邂逅之缘。<br />
    登龙门，得参名士；瞻山斗，仰望高贤。<br />
    一日三秋，言思暮之甚切；渴尘万斛，言想望之久殷。<br />
    睽违教命，乃云鄙吝复萌；来往无凭，则曰萍踪靡定。<br />
    虞舜幕唐尧，见尧于羹，见尧于墙。门人学孔圣，孔步亦步，孔趋亦趋。<br />
    曾经会晤，曰向获承颜接辞；谢人指教，曰深蒙耳提面命。<br />
    求人涵容，曰望包荒；求人吹嘘，曰望汲引。<br />
    求人荐引，曰幸为先容；求人改文，曰望赐郢斫。<br />
    借重鼎言，是托人言事；望移玉趾，是凂人亲行。<br />
    多蒙推毂，谢人引荐之辞；塑作领袖，托人倡首之说。<br />
    言辞不爽，谓之金石语；乡党公论，谓之月旦评。<br />
    逢人说项斯，表扬善行；名下无虚士，果是贤人。<br />
    党恶为非，曰朋奸；尽财赌博，曰孤注。<br />
    徒了事，曰但求塞责。戒明察，曰不可苛求。<br />
    方命是逆人之言，执拗是执己之性。<br />
    曰觊觎、曰睥睨，总是私心之窥望；曰倥偬、曰旁午，皆言人事之纷纭。<br />
    小过必察，谓之吹毛求疵；乘患相攻，谓之落井下石。<br />
    欲心难厌如溪壑，财物易尽若漏卮。<br />
    望开茅塞，是求人之教导；多豪药石，是谢人之箴规。<br />
    劳规芳躅，皆善行之可慕；格言至言，悉嘉言之可听。<br />
    无言曰缄默，息怒曰养成。<br />
    包拯寡色笑，人比其笑为黄河清；商鞅最凶残，常见论囚而渭水赤。<br />
    仇深曰切齿。人笑曰解颐。<br />
    人微笑曰莞尔，掩口笑曰胡卢。<br />
    大笑回绝倒，众笑曰哄堂。<br />
    留位待贤，谓之虚左；官僚共署，谓之同寅。<br />
    人失信曰变幻，又曰食言；人忘誓曰寒盟，又曰反汗。<br />
    铭心镂骨，感德难忘；结草衔环，知恩必报。<br />
    自惹其灾，谓之解衣抱火；幸离其害，真如脱网就渊。<br />
    两不拥入，谓之枘凿；两不相投，谓之冰炭。<br />
    彼此不合曰龃龉，欲进不前曰趑趄。<br />
    落落不合之词，区区自谦之语。<br />
    竣者作事已毕之谓，醵者敛财饮食之名。<br />
    赞襄其事，谓之玉成；分裂难完，谓之瓦解。<br />
    事有低昂曰轩轾，力相上下曰颉颃。<br />
    凭空起事曰作俑，仍前踵弊曰效尤。<br />
    手口共作曰拮据，不暇修客曰鞅掌。<br />
    手足并行曰匍匐，俯首而思曰低徊。<br />
    明珠投暗，大屈才能；入室操戈，自相鱼肉。<br />
    求教于愚人，是问道于盲；枉道以干主，是衔玉求售。<br />
    智谋之士，所见略同；仁人之言，其利甚溥。<br />
    班门弄斧，不知分量；岑楼齐末，不识高卑。<br />
    势延英遏，谓之浚蔓难图；包藏祸心，谓之人心叵测。<br />
    作舍道旁，议论多而难成；一国三公，权柄分而不一。<br />
    事有奇缘，曰三生有幸；事皆拂意，曰一事无成。<br />
    酒色是酖，如以双斧代孤树，力量不胜，如以寸胶澄黄河。<br />
    兼听则明，偏听则暗，此魏征之对太宗；众怒难犯，专欲难成，此于产之讽于孔。<br />
    欲逞所长，谓之心烦技痒；绝无情欲，谓之槁木死灰。<br />
    座上有江南，语言须谨；往来无白丁，交接皆贤。<br />
    将近好处，曰渐入佳境；无端倪傲，曰旁若无人。<br />
    借事宽投曰告假，将钱嘱托曰夤缘。<br />
    事有大利，曰奇货可居；事宜鉴前，曰覆车当戒。<br />
    外彼为此，曰左袒；处事而可，曰模棱。<br />
    敌甚易摧，曰发蒙振落；志在必胜，曰破釜沉舟。<br />
    曲突徙薪无恩泽，不念豫防之力大；焦头烂额为上客，徒知救急之功宏。<br />
    贼人口染上君子，强梗曰化外顽民。<br />
    木屑竹头，皆为有用之物；牛溲马渤，可备药石之资。<br />
    五经扫地，祝钦明自亵斯文；一木撑天，晋王敦未可擅动。<br />
    题凤题午，讥友讥亲之隐词；破麦破裂，见夫见子之奇梦。<br />
    毛遂片言九鼎，人重其言；季市一诺千金，人服其信。<br />
    岳飞背精忠报国，杨震惟以清白传家。<br />
    下强上弱，曰尾大不掉；上权下夺，曰太阿倒持。<br />
    当今之世，不但君择臣，臣亦择君；受命之主，不独创业难，守成亦不易。<br />
    生平所为皆可对人言，司马光之自信；运用之妙惟存乎一心，岳武穆之论兵。<br />
    不修边幅，谓人不饰仪容；不立崖岸，谓人天性和乐。<br />
    蕞尔幺么，言其甚小；卤莽灭裂，言其不精。<br />
    误处皆缘不学，强作乃成自然。<br />
    求事速成曰躐等，过于礼貌曰足恭。<br />
    假忠厚者谓之乡愿，出人群者谓之巨擘。<br />
    孟浪由于轻浮，精详出于暇豫。<br />
    为善则流芳百世，为恶则遗臭万年。<br />
    过多曰稔恶，罪满曰贯盈。<br />
    尝见冶害诲淫，须知慢藏诲盗。<br />
    管中窥豹，所见不多；坐井观天，知识不广。<br />
    无势可乘，英雄无用武之地。有道则见，君子有展采之恩。<br />
    求名利达，曰执政先得；慰士迟滞，曰大器晚成。<br />
    不知通变，曰徒读父书；自作聪明，曰徒执己见。<br />
    浅见曰肤见，俗言田俚言。<br />
    识时务者为俊杰，昧先见者非明哲。<br />
    村夫不识一丁，愚者岂无一得。<br />
    拔去一丁，谓除一害；又生一秦，是增一仇。<br />
    戒轻言，曰恐属垣有耳；戒轻敌，曰无谓秦无人。<br />
    同恶相帮，调之助桀为虐；贪心无厌，谓之得陇望蜀。<br />
    当知器满则倾，须知物极必反。<br />
    喜嬉戏名为好弄，好笑谑调之诙谐。<br />
    馋口交加，市中可信有虎；众奸鼓衅，聚蚊可以成雷。<br />
    萋非成锦，谓谮人之酿祸；含沙射影，言鬼域之害人。<br />
    针砭所以治病，鸩毒必至杀人。<br />
    李义府阴柔害物，人谓之笑里藏刀；李林甫奸诡诌人，世谓之口蜜腹剑。<br />
    代人作事，曰代扈；与人设谋，曰借箸。<br />
    见事极真，曰明若观火；对敌易胜，曰势若摧枯。<br />
    汉武内多欲而外施仁义，廉颇先国难而后私仇。<br />
    卧榻之侧，岂容他人鼾睡，宋太祖之语；一统之世，真是胡越一家，唐太宗之时。<br />
    至若景泰以吕易问，是嬴亡于庄襄之手：勇晋以牛易马，是马灭于怀愍之时。<br />
    中宗亲为点筹于韦后，秽播千秋；明皇赐洗儿钱于贵妃，臭遗万代。<br />
    非类相从，不如鹑鹊；父子同牝，谓之聚麀。<br />
    以下淫上谓之烝，野合奸伦谓之乱。<br />
    从来淑慝殊途，惟在后人法戒；欺世情浊异品，全赖吾辈激扬。<br />
    △饮食<br />
    甘脆肥脓，命曰腐肠之药；羹藜含糗，难语太牢之滋。<br />
    御食曰珍馐，白米曰玉粒。<br />
    好酒曰青州从事，次酒曰平原督邮。<br />
    鲁酒茅柴，皆为薄酒；龙团雀舌，司是香茗。<br />
    待人礼衰，曰醴酒不设；款客甚薄，曰脱粟相留。<br />
    竹叶青、状员红，俱为美酒；葡萄绿、珍珠红，悉是香醪。<br />
    五斗解醒，刘伶独溺于酒；两腋生风，卢仝偏嗜乎茶。<br />
    茶曰酪奴，又曰瑞草；米曰白粲，又曰长腰。<br />
    太羹玄酒，亦可荐馨；劣饭涂羹，焉能充饿。<br />
    酒系杜康所造，腐乃淮南所为。<br />
    僧谓鱼曰水梭花，僧谓鸡曰穿篱菜。<br />
    临渊羡鱼，不如退而结网；扬汤止沸，不如去火抽薪。<br />
    羔酒自劳，田家之乐；含哺鼓腹，盛世之风。<br />
    人贪食曰徒餔餟，食不敬曰嗟来食。<br />
    多食不厌，谓之饕餮之徒；见食垂涎，谓有欲炙之色。<br />
    未获同食，曰向隅；谢人赐食，曰饱德。<br />
    安步可以当车，晚食可以当肉。<br />
    饮食贫难，曰半菽不饱；厚恩图报，曰每饭不忘。<br />
    谢扰人曰兵厨之扰，谦待薄曰草具之陈。<br />
    白饭青刍，待仆马之厚；炊金爨玉，谢款客之隆。<br />
    家贫待客，但知抹月披风；冬月邀宾，乃曰敲冰煮茗。<br />
    君侧元臣，若作酒醴之曲菜；朝中冢宰，若作和羹之盐梅。<br />
    宰肉甚均，陈平见重于父老；戛羹示尽，邱嫂心厌乎汉高。<br />
    毕卓为吏部而盗酒，逸兴太豪；越王爱士卒而投醪，战气百倍。<br />
    惩羹吹齑，谓人惩前警后；酒囊饭袋，谓人少学多餐。<br />
    隐逸之士，漱石枕流；沉湎之夫，藉糟枕曲。<br />
    昏庸桀纣，胡为酒池肉林；苦学仲淹，惟有断齑画粥。<br />
    △宫室<br />
    洪荒之世，野处穴居；有巢以后，上栋下宇。<br />
    竹苞松茂，谓制度之得宜；鸟革翚飞，调创造之尽善。<br />
    朝廷曰紫宸，禁门曰青琐。<br />
    宰相职掌丝纶，内居黄阁；百官具陈章疏，敷奏丹墀。<br />
    木天署学土所居，紫薇省中书所莅。<br />
    金马班堂，翰林院宇；柏台乌府，御史衙门。<br />
    布政司称为藩府，按察司系是臬司。<br />
    潘岳种挑于满县，人称花县；于贱呜琴以治邑，故曰琴堂。<br />
    谭府是仕宦之家，衙门乃隐逸之宅。<br />
    贺人有喜，曰门阑蔼瑞；谢人过访，曰蓬荜生辉。<br />
    美奂美轮，礼称屋宇之高华；肯构肯堂，书言父子之同志。<br />
    土木方兴，曰经始；创造已毕，曰落成。<br />
    楼高可以摘星，屋小仅堪容膝。<br />
    寇莱公庭除之外，只可栽花；李文靖厅事之前，仅容旋马。<br />
    恭贺屋后，曰燕贺；自谦属小，曰蜗庐。<br />
    民家名曰闾阎，贵族称为阀阅。<br />
    朱门乃富豪之第，白屋是布衣之家。<br />
    客舍曰逆旅，馆驿曰邮亭。<br />
    书室曰美窗，朝廷曰魏阙。<br />
    成均、辟雍，皆国学之号；黉宫、胶序，乃乡学之称。<br />
    笑人善忘，曰徙宅忘妻；讥人不谨，曰开门揖盗。<br />
    何楼所市，皆滥恶之物；垄断独登，讥专利之人。<br />
    荜门圭窦，系贫土之居；瓮牖绳枢，皆窭人之室。<br />
    宋寇准其是北门锁钥，檀道济不愧万里长城。<br />
    △器用<br />
    一人之所需，百工斯为备。<br />
    但用则各适其用，而名则每异其名。<br />
    管城子、中书君，悉为笔号；石虚中、即墨侯，皆为砚称。<br />
    墨为松使者，纸号楮先生。<br />
    纸曰剡藤，又曰玉版；墨曰陈玄，又回龙脐。<br />
    共笔砚，同富之谓；付衣钵，传道之称。<br />
    笃志业儒，曰磨穿铁砚；弃文就武，曰安用毛锥。<br />
    剑有干将镆鎁之名，扇有仁风便面之号。<br />
    何谓整，亦扇之名；何谓籁，有声之谓。<br />
    小舟名蚱蜢，巨舰曰艨艟。<br />
    金根是皇后之车，菱花乃妇人之镜。<br />

                    <br>
                            银凿落原是酒器，玉参差乃是萧名。<br />
    刻舟求剑，固而不通；胶柱鼓瑟，拘而不化。<br />
    斗筲言其器小，梁栋谓是大材。<br />
    铅刀无一割之利，强弓有六石之名。<br />
    杖以鸠名，因鸠喉之不噎；钥同鱼样，取鱼目之常醒。<br />
    兜鍪系是头盔，叵罗乃为酒器。<br />
    短剑名匕首．毡毯曰氍毹。<br />
    琴名绿绮焦桐，弓号乌号繁弱。<br />
    香炉曰宝鸭，烛台曰烛奴。<br />
    龙涎鸡舌，悉是香茗；鹢鸭头，别为船号。<br />
    寿光客，是妆台无尘之镜；长明公，是梵堂不灭之灯。<br />
    桔槔是田家之水车，袯是农夫之雨具。<br />
    乌金，炭之美誉；忘归，矢之别名。<br />
    夜可击，朝可炊，军中刁斗；云汉热，北风寒，刘褒画图。<br />
    勉人发愤，曰猛着祖鞭；求人宥罪，曰幸开汤网。<br />
    拔帜立帜，韩信之计甚奇；楚弓楚得，楚王所见未大。<br />
    董安于性援，常佩弦以自急，西门豹性急，常佩韦以自宽。<br />
    汉孟敏尝堕甑不顾，知其无益；宋太祖谓犯法有剑，正欲生成。<br />
    王衍清谈，常持麈尾；横渠讲易，每拥皋比。<br />
    尾生抱桥而死，固执不通；楚妃守符而亡，贞信可录。<br />
    温桥昔燃犀，照见水族之鬼怪；秦政有方镜，照见世人之邪心。<br />
    车载斗量之人，不可胜数；南金东箭之品，实是堪奇。<br />
    传檄可定，极言敌之易破；迎刃而解，甚言事之易为。<br />
    以铜为鉴，可整衣冠；以古为鉴，可知兴替。<br />
    △珍宝<br />
    山川之精英，每泄为至宝；乾坤之喘气，恒结为奇珍。<br />
    故玉足以庇嘉谷，明珠可以御火灾。<br />
    鱼目岂可混珠，碔砆焉能乱玉。<br />
    黄金生于丽水，白银出自朱提。<br />
    曰孔方、曰家兄，仅为钱号，曰青蚨、曰鹅眼，亦是钱名。<br />
    可贵者明月夜光之珠，可珍者璠玙琬琰之玉。<br />
    宋人以燕石为玉，什袭缇巾之中；楚王以璞玉为石，两刖卞和之足。<br />
    惠王之珠，光能照乘；和氏之壁，价重连城。<br />
    鲛人泣泪成珠，宋人削玉为楮。<br />
    贤乃国家之宝，儒为席上之珍。<br />
    王者聘贤，束帛加壁；真儒抱道，怀瑾握瑜。<br />
    雍伯多缘，种玉于蓝田而得美妇；太公奇遇，钓璜于渭水而遇文王。<br />
    剖腹藏珠，爱财而不爱命；缠头作锦，助舞而更助娇。<br />
    孟尝廉洁，克俾合浦还珠；相如忠勇，能使秦廷归璧。<br />
    玉钗作燕飞，汉宫之异事；金钱成蝶舞，唐库之奇传。<br />
    广钱固可以通神，营利乃为鬼所笑。<br />
    以小致大，谓之抛砖引玉；不知所贵，谓之买椟还珠。<br />
    贤否罹害，如玉石俱焚；贪得无厌，虽辎珠必算。<br />
    崔烈以钱买官，人皆恶其铜臭；秦嫂不敢视叔，自言畏其多金。<br />
    熊衮父亡，天乃雨钱助葬；仲儒家窘，天乃雨金济贫。<br />
    汉杨震畏四知而辞金，唐太宗因惩贪而赐绢。<br />
    晋鲁褒作钱神论，尝以钱为孔方兄；王夷甫口不言钱，乃谓钱为阿堵物。<br />
    然而床头金尽，壮士无颜；囊内钱空，阮郎羞涩。<br />
    但匹夫不可怀壁，人生孰不爱财。<br />
    △贫富<br />
    命之修短有数，人之富贵在天。<br />
    惟君子安贫，达人知命。<br />
    贯朽粟陈，称羡财多之谓；紫标黄榜，封记钱库之名。<br />
    贪爱钱物，谓之钱愚；好置由宅，谓之地癖。<br />
    守钱虏，讥蓄财而不散；落魄夫，谓失业之无依。<br />
    贫者地无立锥，富者田连阡陌。<br />
    室如悬磬，言其甚窘；家无儋石，谓其极贫。<br />
    无米曰在陈，守死曰待毙。<br />
    富足曰殷实，命蹇曰数奇。<br />
    甦涸鲋，乃济人之急；呼庚癸，是乞人之粮。<br />
    家徒壁立，司马相如之贫；扊扅为炊，秦百里奚之苦。<br />
    鹄形菜色，皆穷民饥饿之形；炊骨爨骸，谓军中乏粮之惨。<br />
    饿死留君臣之义，伯夷叔齐；资财敌二公之富，陶朱倚顿。<br />
    石崇杀妓以侑酒，恃富行凶；何曾一食费万钱，奢侈过甚。<br />
    二月卖新丝，五月粜新谷，真是剜肉医疮；三年耕而有一年之食，九年耕而有三年之食，庶几遇荒有备。<br />
    贫士之肠习黎苋，富人之口厌膏梁。<br />
    石崇以错代薪，王恺以饴沃釜。<br />
    范丹土灶生娃，破甑生尘；曾子捉襟见肘，纳履决踵，贫不胜言。子路衣敝褴饱，与轻裘立；韦庄数米而饮，称薪而爨，俭有可鄙。<br />
    总之饱德之士，不愿膏梁；闻誉之施，奚图文绣？<br />
    △疾病死丧<br />
    福寿康宁，固人之所同欲；死亡疾病，亦人所不能无。<br />
    推智者能调，达人自玉。<br />
    问人病曰贵体违和，自谓疾曰偶沾微恙。<br />
    罹病者，甚为造化小儿所苦；患病者，岂是实沈台验为灾。<br />
    病不可为，曰膏肓；平安无事，曰无恙。<br />
    采薪之忧，谦言抱病；河鱼之患，系是腹疾。<br />
    可以勿药，喜其病安；厥疾勿瘳，言其病笃。<br />
    疟不病君子，病君子正为疟耳；卜所以决疑，既不疑复何卜哉。<br />
    谢安梦鸡而疾不起，因太岁之在酉；楚王吞蛭而疾乃痊，因厚德之及人。<br />
    将属纩、将易篑，皆言人之将死；作古人、登鬼箓，皆言人之已亡。<br />
    亲死则丁忧，居丧则读礼。<br />
    在床谓之尸，在棺调之枢。<br />
    报丧书曰讣，慰孝子曰唁。<br />
    往吊曰匍匐，庐墓曰倚庐。<br />
    寝苫枕块，哀父母之在土；节哀顺变，劝孝子之惜身。<br />
    男子死曰寿终正寝，女人死曰寿终内寝。<br />
    天子死曰崩，诸侯死曰薨，大夫死曰卒，土人死曰不禄，庶人死曰死，童子死曰殇。<br />
    自谦父死曰孤子，母死曰哀子，父母俱死曰孤衷于；自言父死曰失怙，母死曰失恃，父母俱死曰失怙恃。<br />
    父死何谓考，考者成也，已成事业也；母死何谓妣，妣者媲也，克媲父美也。<br />
    百日内曰泣血，百日外曰稽颡。<br />
    期年曰小祥，两期曰大样。<br />
    不缉曰斩衰，缉之曰齐衰，论丧之有轻重；九月为大功，五月为小功，盲服之有等伦。<br />
    三月之服曰緦麻，三年将满曰禫礼。<br />
    孙承祖服，嫡孙杖期；长子已死，嫡孙承重。<br />
    死者之器曰明器，待以神明之道；孝子之枚曰哀杖，为扶哀痛之躯。<br />
    父之节在外，故杖取乎竹；母之节在内，故杖取乎桐。<br />
    以财物助丧家，谓之赙；以车马助丧家，谓之赗；以衣殓死者之身，谓之禭，以玉实死者之口，谓之琀。<br />
    送丧曰执绋，出枢曰驾輀。<br />
    杏地曰牛眠地，筑坟曰马鬛封。<br />
    墓前石人，原名翁仲；枢前功布，今日铭旌。<br />
    挽歌始于田横，墓志创于傅奕。<br />
    生坟曰寿藏，死墓曰佳城。<br />
    坟曰夜台，圹曰毫究。<br />
    已再曰瘗玉，致祭曰束刍。<br />
    春祭曰谕，夏祭曰禘，秋祭曰尝，冬祭曰烝。<br />
    饮杯棬而抱痛，母之口泽如存；读父书以增伤，父之手泽未泯。子羔悲亲而泣血，子夏哭子而丧明。<br />
    王裒哀父之死，门人因废《蓼我》诗；王修哭母之亡，邻里遂停桑柘杜。<br />
    树欲静而风不息，子欲养而亲不在，皋鱼增感；与其椎牛而祭墓，不如鸡豚之逮存，曾子兴思。<br />
    故为人子者，当思木本水源，须重慎终追远。<br />
<br />
<br />
    ●卷四<br />
    △文事<br />
    多才之士，才储八斗；博学之德，学富五车。<br />
    三坟五典，乃三皇五帝之书；八索九丘，是八泽九州之志。<br />
    《书经》载上古唐虞三代之事，故曰《尚书》；《易经》乃姬周文王周公所系，故曰《周易》。<br />
    二戴曾删《礼记》，故曰《戴礼》；二毛曾注《诗经》，故曰《毛诗》。<br />
    孔子作《春秋》，因获麟而绝笔，故曰麟经。荣于华衮，乃《春秋》一字之褒；严于斧铖，乃《春秋》一字之贬。<br />
    缣缃黄卷，总谓经书；雁帛鸾笺，通称简札。<br />
    锦心绣口，李太白之文章；铁画银钩，王羲之之字法。<br />
    雕虫小技，自谦文学之卑；倚马可待，羡人作文之速。<br />
    称人近来进德，曰士别三曰，当刮目相看；羡人学业精通，曰面璧九年，始有此神悟。<br />
    五风楼手，称文字之精奇；七步奇才，羡天才之敏捷。<br />
    誉才高，曰今之斑马；羡诗工，曰压倒元白。<br />
    汉晁错多智，景帝号为智囊；高仁裕多诗，时人谓之诗窖。<br />
    骚客即是诗人，誉髦乃称美士。<br />
    自古诗称李杜，至今字仰钟王。<br />
    白雪阳春，是难和难赓之韵；青钱万选，乃屡试屡中之文。<br />
    惊神泣鬼，皆言词赋之雄豪；遏云绕梁，原是歌耷之嘹亮。<br />
    涉猎不精，是多学之弊；咿咿呫毕，皆读书之声。<br />
    连篇累牍，总说多文；寸格尺素，通称简札。<br />
    以物求文，谓之润笔之资；因文得钱，乃曰稽古之力。<br />
    文章全美，曰文不加点；文章奇异，曰机杼一家。<br />
    应试无文，谓之曳白；书成绣梓，谓之杀青。<br />
    袜线之才，自谦才短；记问之学，自愧学肤。<br />
    裁诗曰推敲，旷学曰作辍。<br />
    文章浮薄，何殊月露风云；典籍储藏，皆在兰台石室。<br />
    秦始皇无道，焚书坑儒；唐太完好文，开科取土。<br />
    花样不同，乃谓文章之异；燎草塞责，不求辞语之精。<br />
    邪说曰异端，又曰左道；读书曰肄业，又曰藏修。<br />
    作文曰染翰操觚，从师曰执经问难。<br />
    求作文，曰乞挥如椽笔；羡高文，曰才是大方家。<br />
    竞尚佳章，曰洛阳纸贵；不嫌问难，曰明镜不疲。<br />
    称人书架曰邺架，称人嗜学曰书淫。<br />
    白居易生七月，便识之无二字；唐李贺才七岁，作高轩过一篇。<br />
    开卷有益，宋太宗之要语；不学无术，汉霍光之为人。<br />
    汉刘向校书于天禄，太乙燃藜；赵匡胤代位于后周，陶谷出诏。<br />
    江淹梦笔生花，文思大进；扬雄梦吐白凤，词赋愈奇。<br />
    李守素通姓氏之学，敬宗名为人物志；虞世南晰古今之理，太宗号为行秘书。<br />
    茹古含今，皆言学博；咀英嚼华，总曰文新。<br />
    文望尊隆，韩退之若泰山北斗；涵养纯粹，程明道如良玉精金。<br />
    李白才离，咳唾随风生珠玉；孙绰词丽，诗赋掷地作金声。<br />
    △科第<br />
    士人入学曰游泮，又曰采芹；士人登科曰释褐，又曰得隽。宾兴即大比之年，贤书乃试录之号。鹿鸣宴，款文榜之贤；鹰扬宴，待五科之士。文章入式，有朱衣以点头；经术既明，取青紫如拾芥。其家初中，谓之破天荒；士人超拔，谓之出头地。中状元，曰独占熬头；中解元，曰名魁虎榜。琼林赐宴，宋太宗之伊始；临轩问策，宋神宗之开端。同榜之人，皆是同年；取中之官，谓之座主。应试见遗，谓之龙门点额；进士及第，谓之雁塔题名。贺登科，曰荣膺鹗荐；入贡院，曰鏖战棘闱。金殿唱名曰传胪，乡会放榜曰撤棘。攀仙桂、步青云，皆言荣发；孙山外、红勒帛，总是无名。英雄入吾彀，唐太宗喜得佳士；桃李属春官，刘禹锡贺得门生。薪，采也，裘，积也。美文王作人之诗，故考士谓之薪裘之典；汇，类也，征，进也，是连类同进之象，故进贤谓之汇征之途。赚了英雄，慰人下第；傍人门户，怜士无衣。虽然有志者事竟在，伫看荣华之日；成丹者火候到，何惜烹炼之功。<br />
    △制作<br />
    上古结绳记事，苍颉制字代绳.龙马负图,伏羲因画八卦；洛龟呈瑞，大禹因别九畴。历日是神农所为，甲子乃大挠所作。算数作于隶首，律吕造自伶伦。甲胄舟车，系轩辕之创造；权量衡度，亦轩辕之立规。伏羲氏造网罟，教佃渔以赡民用；唐太宗造册籍，编里甲以税田粮。兴贸易，制耒耜，皆由炎帝；造琴瑟，脚嫁娶，乃是伏羲。冠冕衣裳，至黄帝而始备；桑麻蚕绩，自元妃而始兴。神农尝百草，医药有方；后稷播百谷，粒食攸赖。燧人氏钻木取火，烹饪初兴；有巢氏构木为巢，宫室始创。夏禹欲通神祇；因铸镛钟于郊庙；汉明尊崇佛教，始立寺观于中朝。周公作指南车，罗盘是其遗制；钱乐作浑天仪，历家始有所宗。育王得疾，因造无量宝塔；秦政防胡，特筑万里长城。叔孙通制立朝仪，魏曹丕秩序官品。周公独制礼乐，萧何造立律条。尧帝作围棋，以教丹朱；武王作象棋，以象战斗。文章取士，兴于赵宋；应制以诗，起于李唐。梨园子弟乃唐明皇作始；《资治通鉴》乃司马光所编。笔乃蒙恬所造，纸乃蔡伦所为。凡今人之利用，皆古圣之民。<br />
    △技艺<br />
    医士业歧轩之术，称曰国手；地师习青乌之书，号曰堪舆。卢医扁鹊，古之名医；郑虔崔白，古之名画。晋郭璞得《青囊经》故善卜筮地理；孙思邈得龙宫方，能医虎口龙鳞。善卜者，是君平詹尹之流；善相者，即唐举子卿之亚。推命之人即星士，绘图之士曰丹青。大风鉴，相士之称；大工师，木匠之誉。若王良、若造父，皆善御之人；东方朔、淳于髡，系滑稽之辈。称善卜卦者，曰今之鬼谷；称善记怪者，曰古之董狐。称诹日之人曰太史，称书算之人曰掌文。掷骰者，喝雉呼卢；善射者，穿杨贯虱。樗蒲之戏，乃云双陆；橘中之乐，是说围棋。陈平作傀儡，解汉高白登之围；孔明造木牛，辅刘备运粮之计。公输子削木鸢，飞天至三日而不下；张僧繇画壁龙，点睛则雷电而飞腾。然奇技似无益于人，而百艺则有济于用。<br />
    △讼狱<br />
    世人惟不平则鸣，圣人以无讼为贵。上有恤刑之主，桁杨雨润；下无冤枉之民，肺石风清。虽囹圄便是福堂，而画地亦可为狱。与人构讼，曰鼠牙雀角之争；罪人诉冤，有抢地吁天之惨。狴犴猛犬而能守，故狱门画狴犴之形；棘木外刺而；里直，故听讼在棘木之下。乡亭之系有岸，朝廷之系有狱，谁敢作奸犯科；死者不可复生，刑者不可复续，上当原情定罪。囹圄是周狱，羑里是商牢。桎梏之役，用拘罪人之具，缧绁之中，岂无贤者之冤。两争不放，谓之鹬蚌相持；无辜牵连，谓之池鱼受害。请公入瓮，周兴自作其孽；下车泣罪，夏禹深痛其民。好讼曰健讼，挂告曰株连。为人解讼，谓之释纷；被人栽冤，谓之嫁祸。徒配曰城旦，谴戍是问军。三尺乃朝廷之法，三木是罪人之刑。古之五刑，墨、劓、剕、宫、大辟；今之律例，笞、杖、死罪、徒、流。上古时削木为吏，今日之淳风安在；唐太宗纵囚归狱，古人之诚信可嘉。花落讼庭间，草生囹圄静，歌何易治民之简；吏从冰上立，人在镜中行，颂卢奂折狱之清。可见治乱之药石，刑罚为重；兴平之粱肉，德教为先。<br />

                    <br>
                            △释道鬼神<br />
    如来释迦，即是牟尼，原系成佛之祖；老聃李耳，即是道君，乃为道教之宗。鹫岭、祗园，皆属佛国；交梨、火枣，尽是仙丹。沙门称释，始于晋道安；中国有佛，始于汉明帝。篯铿即是彭祖，八百高年；许孙原宰旌阳，一家超举。波罗犹云彼岸，紫府即是仙宫。曰上方、曰梵刹，总是佛场；曰真宇、曰蕊珠，皆称仙境。伊仆馔可以斋僧，青精饭亦堪供佛。香积厨僧家所备，仙麟脯仙子所餐。佛图澄显神通，咒莲生钵；葛仙翁作戏术，吐饭成蜂。达摩一苇渡江，栾巴噀酒灭火。吴猛画江成路，麻姑掷米成珠。飞锡挂锡，谓僧人之行止；导引胎息，谓道士之修持。和尚拜礼曰和南，道士拜礼曰稽首。曰圆寂、曰荼毗，皆言和尚之死；曰羽化、曰尸解，悉言道士之亡。女道曰巫，男道曰觋，自古攸分；男僧曰僧，女僧曰尼，从来有别。羽客黄冠，皆称道士；上人比丘，并美僧人。檀越檀那，僧家称施主；烧丹炼汞，道士学神仙。和尚自谦，谓之空桑子；道士诵经，谓之步虚声。菩者善也，萨者济也，尊称神祗，故有菩萨之誉；水行龙力大，陆行象力大，负荷佛法，故有龙象之称。儒家谓之世，释家谓之劫，道家谓之尘，俱谓俗缘之未脱；儒家曰精一，释家曰三昧，道家曰贞一，总言奥义之无穷。达摩死后，手携只履西归；王乔朝君，舄化双凫下降。辟谷绝粒，神仙能服气炼形；不灭不生，释氏惟明心见性。梁高僧谈经入妙，可使岩石点头，天花坠地；张虚精炼丹既成，能令龙虎并伏，鸡犬俱生。藏世界于一粟，佛法何其大；贮乾坤于一壶，道法何其玄。妄诞之言，载鬼一车；高明之家，鬼瞰其室。《无鬼论》作于晋之阮瞻；《搜神记》撰于晋之干宝。颜之渊、卜子夏，死为地下修文郎；韩擒虎、寇莱公，死作阴司阎罗王。至若土谷之神曰社稷，干旱之鬼曰旱魃。魑魅魍魉，山川之祟；神荼郁垒，啖鬼之神。仕途偃蹇，鬼神亦为之揶揄；心地光明，吉神自为之呵护。<br />
    △鸟兽<br />
    麟为毛虫之长，虎乃兽中之王。麟凤龟龙，谓之四灵；犬豕与鸡，谓之三物。騄駬，骅骝，良马之号；太牢、大武，乃牛之称。羊曰柔毛，又曰长髯主簿；豕名刚鬛，又曰乌喙将军。鹅名舒雁，鸭号家凫。鸡有五德，故称之曰德禽；雁性随阳，因名之曰阳鸟。家狸、乌圆，乃猫之誉；韩卢、楚犷，皆犬之名。麒麟驺虞，皆好仁之兽；螟蝘蟊贼，皆害苗之虫。无肠公子，螃蟹之名；绿衣使者，鹦鹉之号。狐假虎威，谓借势而为恶；养虎贻患，谓留祸之在身。犹豫多疑，喻人之不决；狼狈相倚，比人之颠连。胜负未分，不知鹿死谁手；基业易主，正如燕入他家。燕到南方，先至为主，后至为宾；雉名陈宝，得雄为王，得雌为霸。刻鹄类鹬，为学初成；画虎类犬，弄巧反拙。美恶不称，谓之狗尾续貂；贪图不足，谓之蛇欲吞象。祸去祸又至，曰前门拒虎，后门进狼；除凶不畏凶，曰不入虎穴，焉得虎子。鄙众趋利，曰群蚁附膻；谦己爱儿，曰老牛舐犊。无中生有，曰画蛇添足；进退两难，曰羝羊触藩。杯中蛇影，自起猜疑；塞翁失马，难分祸福。龙驹凤雏，晋闵鸿夸吴中陆士龙之异；伏龙凤雏，司马徽称孔明庞士元之奇。吕后断戚夫人手足，号曰人彘；胡人腌契丹王尸骸，谓之帝羓。人之狠恶，同于梼杌；人之凶暴，类于穷奇。王猛见桓温，扪虱而谈当世之务；宁戚遇齐桓，扣角而取卿相之荣。楚王轼怒蛙，以昆虫之敢死；丙吉问牛喘，恐阴阳之失时。以十人而制千虎，比言事之艰且；走韩卢而搏蹇兔，喻言敌之易摧。兄弟如鹡鸰之相亲，夫妇如鸾凤之配偶。有势莫能为，曰虽鞭之长，不及马腹；制小不用大，曰割鸡之小，焉用牛刀。鸟食母者曰枭，兽食父才曰獍。苛政猛于虎，壮士气如虹。腰缠十万贯，骑鹤上扬州，谓仙人而兼富贵；盲人骑瞎马，夜半临深池，是险语之逼人闻。黔驴之技，技止此耳；鼯鼠之技，技亦穷乎。强兼并者曰鲸吞，为小贼者曰狗盗。养恶人如养虎，当饱其肉，不饱则噬；养恶人如养鹰，饥之则附，饱之则飏。随珠弹雀，谓得少而失多；投鼠忌器，恐因甲而害乙。事多曰猬集，利小曰蝇头。心惑似狐疑，人喜如雀跃。爱屋及乌，谓因此而惜彼；轻鸡爱鹜，谓舍此而图他。唆恶为非，曰教猱升木；受恩不报，曰得鱼忘筌。倚势害人，真是城狐社鼠，空存无用，何殊陶犬瓦鸡。势弱难敌，谓之螳臂当辙；人生易死，乃曰蜉蝣在世。小难制大，如越鸡难伏鹄卵；贱反轻贵，似鸴鸠反笑大鹏。小人不知君子之心，曰燕雀焉知鸿鹄之志；君子不受小人之侮，曰虎豹岂受犬羊欺。跖犬吠尧，吠非其主；鸠居鹊巢，安享其成。缘木求鱼，极言难得；按图索骥，甚言失真。恶人借势，曰如虎负嵎；穷人无归,曰如鱼失水九尾狐,讥陈彭年素性见眼谄而又奸；独眼龙，夸李克用一目眇而有勇。指鹿为马，秦赵高之欺主；叱石成羊，黄初平之得仙。卞庄勇能檎两虎，高骈一矢贯双雕。司马懿畏鼠如虎，诸葛亮辅汉如龙。鹪鹩巢林，不过一枝；鼹鼠饮河，不过满腹。人弃甚易，曰孤雏腐鼠；文名共仰，曰起凤腾蛟。为公首，为私乎，惠帝问虾蟆；欲左左，欲右右，汤德及禽兽。鱼游于釜中，虽生不久；燕巢于幕上，栖身不安。妄自称奇，谓之辽东豕；其见甚小，譬如井底蛙。父恶子贤，谓是犁牛之子；父谦子拙，谓是豚犬之儿。出人群而独异，如鹤立鸡群；非配偶以相从，如雉求牡匹。天上石麟，夸小儿之迈众；人中骐骥，比君子之超凡。怡堂燕雀，不知后灾；瓮里醯鸡，安有广见。马牛襟裾，骂人不识礼义；沐猴而冠，笑人见不恢宏。羊质虎皮，讥其有文无实；守株待兔，言其守拙无能。恶人如虎生翼，势必择人而食；志士如鹰在笼，自是凌霄有志。鲋鱼困涸辙，难待西江水，比人之甚窘；蛟龙得雲雨，终非池中物，比人大有为。执牛耳，谓人主盟；附骥尾，望人引事。鸿雁哀鸣，比小民之失所；狡兔三窟，诮贪人之巧营。风马牛势不相及，常山蛇首尾相应。百足之虫，死而不僵，以其扶之者众；千岁之龟，死而留甲，因其卜之则灵。大丈夫宁为鸡口，毋为牛后；士君子岂甘雌伏，定要雄飞。毋侷促如辕下驹，毋委靡如牛马走。猩猩能言，不离走兽；鹦鹉能言，不离飞鸟。人惟有礼，庶可免相鼠之刺；若徒能言，夫何异禽兽之心。<br />
    △花木<br />
    植物非一，故有万卉之名；谷物甚多，故有百谷之号。如茨如梁，谓禾稼之蕃；惟夭惟乔，谓草木之茂。莲乃花中君子，海棠花内神仙。国色天香，乃牡丹之富贵；冰肌玉骨，乃梅萼之清奇。兰为王者之香，菊为隐逸之士。竹称君子，松号大夫。萱草可忘忧，屈轶能指佞。竹筊，竹之别号；木樨，桂之别名。明日黄花，过时之物；岁寒松柏，有节之称。樗栎乃无用之散材，楩楠胜大用之良木。玉版，笋之异号；蹲鸱，芋之别名。瓜田李下，事避嫌疑；秋菊春桃，时来尚早。南枝先，北枝后，庾岭之梅；朔而生，望而落，尧阶蓂荚。苾刍背阴向阳，比僧人之有德；木槿朝开暮落，比荣华之不长。芒刺在背，言恐惧不安；薰莸异气，犹贤否有别。桃李不言，下自成蹊；道旁苦李，为人所弃。老人娶少妇，曰枯杨生稊；国家进多贤，曰拔茅连茹。蒲柳之姿，未秋先槁；姜桂之性，愈老愈辛。王者之兵，势如破竹；七雄之国，地若瓜分。苻坚望阵，疑草木皆是晋兵；索靖知亡，叹铜驼会在荆棘。王佑知子必贵，手执三槐；窦钧五子齐荣，人称五贵。鉏麑触槐，不忍贼民之主；越王尝蓼，必欲复吴之仇。修母画荻以教子，谁不称贤；廉颇负荆以请罪，善能悔过。弥子瑕常恃宠，将余桃以啖君；秦商鞅欲行令，使徙木以立信。王戎卖李钻核，不胜鄙吝；成王剪桐封弟，因无戏言。齐景公以二桃杀三士，杨再思谓莲花似六郎。倒啖蔗，渐入佳境；蒸哀梨，大失本真。煮豆燃萁，比兄残弟；砍竹遮笋，弃旧怜新。元素致江陵之柑，吴刚伐月中之桂。捐资济贫，当效尧夫之助麦；以物申敬，聊效野人之献芹。冒雨剪韭，郭林宗款友情殷；踏雪寻梅，孟浩然自娱兴雅。商太戊能修德，详桑自死；寇莱公有深仁，枯竹复生。王母蟠桃，三千年开花，三千年结子，故人借以祝寿诞；上古大椿，八千岁为春，八千岁为秋，故人托以比严君。去稂莠正以植嘉禾，沃枝叶不如培根本。世路之蓁芜当剔，人心之茅塞须开。<br />
<br />
                                   <br />

                    </div></div><hr><script charset='utf-8' src='../../js/footer.js'></script></body></html>