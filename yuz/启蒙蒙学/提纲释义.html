<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法提纲释义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>提纲释义</center></div><div class='fo'><center>经文出处:来自殆知阁</center><br/><br>
                        提纲释义　　（清）不著撰人 <br />
<br />
　　●历代国号歌 <br />
<br />
　　天皇地皇人皇氏，名曰三皇居上世。 <br />
<br />
　　太昊炎帝及轩辕，唐虞绍之为五帝。 <br />
<br />
　　夏商周秦西东汉，后汉魏吴三国判。 <br />
<br />
　　汉亡于魏魏禅晋，晋遂平吴天下定。 <br />
<br />
　　扰西晋者有五姓，刘石慕容苻姚竞。 <br />
<br />
　　南为东晋居江左，宋齐梁陈踵其都。 <br />
<br />
　　北朝元魏并五姓，东魏西魏分为二。 <br />
<br />
　　东传北齐西禅周，周又灭齐禅隋帝。 <br />
<br />
　　隋能平陈海宇一，曾几何时禅唐室。 <br />
<br />
　　唐祚终兮为五季，梁唐晋汉周相继。 <br />
<br />
　　宋代周兮天下平，中南渡兮迫于金。 <br />
<br />
　　并金灭宋是为元，明祖承元十七传。 <br />
<br />
　　自尧讫明几春秋，历传四千零数周。 <br />
<br />
　　●历代帝王歌 <br />
<br />
　　三皇五帝 <br />
<br />
　　凿开混沌分天地，天地分从摄提岁。 <br />
<br />
　　是生万物人最灵，斯人之初盘古氏。 <br />
<br />
　　天皇兄弟十三俦，地皇兄弟十一优。 <br />
<br />
　　更有人皇九兄弟，兄弟九人分九州。 <br />
<br />
　　三皇以后有巢出，构木为巢食木实。 <br />
<br />
　　有巢氏后燧人兴，钻燧改火教民食。 <br />
<br />
　　逮及太昊伏羲氏，首画八卦造书契。 <br />
<br />
　　女娲共工暨无怀，风姓相传十五世。 <br />
<br />
　　后有神农号炎帝，始尝百草教耒耜。 <br />
<br />
　　传及榆罔姜姓终，八世五百二十岁。 <br />
<br />
　　公孙轩辕为黄帝，衣裳而治法乾坤。 <br />
<br />
　　金天少昊是其子，高阳颛顼是其孙。 <br />
<br />
　　曾孙帝喾号高辛，玄孙伊祁名放勋。 <br />
<br />
　　放勋是为陶唐尧，禅于有虞其姓姚。 <br />
<br />
　　重华其名舜其谥，舜又禅位于夏朝。 <br />
<br />
　　夏 <br />
<br />
　　禹启太康与仲康，帝相少康杼槐芒。 <br />
<br />
　　泄不降扃廑孔甲，帝皋帝发履癸亡。 <br />
<br />
　　商 <br />
<br />
　　成汤太甲并沃丁，太康小甲雍巳承。 <br />
<br />
　　太沃仲丁外壬立，河亶甲兮祖乙兴。 <br />
<br />
　　祖辛沃甲祖丁继，南庚阳甲与盘庚。 <br />
<br />
　　小辛小乙武丁续，祖庚祖甲兼廪辛。 <br />
<br />
　　庚丁武乙太丁嗣，辛乙至纣国祚湮。 <br />
<br />
　　盘庚以前为商号，盘庚以后号为殷。 <br />
<br />
　　周（附春秋战国） <br />
<br />
　　文武成康与昭穆，共懿孝夷厉宣幽。 <br />
<br />
　　平桓庄釐惠襄顷，匡定简灵景悼侔。 <br />
<br />
　　敬元贞哀考威烈，安烈显慎赧东周。 <br />
<br />
　　威烈以后为战国，平王以后为春秋。 <br />
<br />
　　成王以鲁封伯禽，齐与陈也曹燕秦。 <br />
<br />
　　卫宋楚晋郑吴国，十二分据春秋成。 <br />
<br />
　　秦始嬴姓后灭周，韩魏赵氏分晋州。 <br />
<br />
　　更有楚燕与齐国，俱并于秦诚可羞。 <br />
<br />
　　秦 <br />
<br />
　　昭襄孝文庄襄王，并吞六国始皇强。 <br />
<br />
　　高弑二世子婴立，项羽灭之秦乃亡。 <br />
<br />
　　得秦之号自非子，以吕易嬴自始皇。 <br />
<br />
　　汉（附三国） <br />
<br />
　　高惠吕后文景承，武昭宣元成哀平。 <br />
<br />
　　光明章和殇安继，顺冲质桓灵献更。 <br />
<br />
　　西汉高帝起丰沛，东汉光武起舂陵。 <br />
<br />
　　后汉昭烈及后主，魏文明齐高贵公。 <br />
<br />
　　传至陈留王已矣，吴王既逝会稽逢。 <br />
<br />
　　止于景帝及乌程，是为三国相凭陵。 <br />
<br />
　　后汉讨贼为正统，魏吴悖汉皆篡臣。 <br />
<br />
　　两晋 <br />
<br />
　　武惠怀愍元明成，康穆哀奕并简文。 <br />
<br />
　　孝武安帝及恭帝，两晋之时十五君。 <br />
<br />
　　武帝洛阳为西晋，建康元帝作东京。 <br />
<br />
　　十六国（二赵、四燕、五凉、三秦、蜀、夏） <br />
<br />
　　两晋僣伪十六国，前赵刘渊后石勒。 <br />
<br />
　　前凉张轨后吕光，前燕慕容北冯跋。 <br />
<br />
　　南凉秃发是乌孤，西凉李暠蜀李特。 <br />
<br />
　　北凉沮渠名蒙逊，大夏赫连名勃勃。 <br />
<br />
　　前秦苻洪后姚苌，西秦乞伏国仁邦。 <br />
<br />
　　后燕南燕慕容氏，是为五国十六方。 <br />
<br />
　　南朝（宋齐梁陈）北朝（魏齐周隋） <br />
<br />
　　宋武少文孝武至，废明苍顺传齐氏。 <br />
<br />
　　高武业文明昏和，梁武简文元敬继。 <br />
<br />
　　陈武文临宣长城，是为南朝都金陵。 <br />
<br />
　　北朝元魏始道武，明元太武文成数。 <br />
<br />
　　献文孝文宣武承，孝明孝庄节闵阻。 <br />
<br />
　　西魏孝武文钦恭，东魏孝静禅齐土。 <br />
<br />
　　北齐宣殷昭武纬，周闵明武宣静主。 <br />
<br />
　　周灭魏齐隋代周，文炀恭帝归唐祖。 <br />
<br />
　　唐 <br />
<br />
　　高太高武中睿明，肃代德顺宪穆承。 <br />
<br />
　　敬宗文武宣宗续，懿僖昭宗昭宣倾。 <br />
<br />
　　五代（梁唐晋汉周） <br />
<br />
　　梁有太祖及末帝，唐庄明闵潞王缔。 <br />
<br />
　　晋有高出汉高隐，周则太祖世恭继。 <br />
<br />
　　五代十国 <br />
<br />
　　五代之间有十国，西蜀王建称帝阙。 <br />
<br />
　　湖南马殷号楚王，淮南吴国杨行密。 <br />
<br />
　　岭南汉室是刘岩，两浙钱镠为吴越。 <br />
<br />
　　八闽为王王审知，季兴高氏据荆南。 <br />
<br />
　　知祥孟氏为后蜀，南唐李昪续唐传。 <br />
<br />
　　东汉刘崇知远弟，是为十国各纷然。 <br />
<br />
　　宋 <br />
<br />
　　太祖太宗真仁英，神宗哲宗并徽钦。 <br />
<br />
　　高孝光宗宁理继，度恭端兮帝昺沈。 <br />
<br />
　　太祖太宗成帝业，高宗南渡号中兴。 <br />
<br />
　　元 <br />
<br />
　　元之侵宋始太祖，太宗定宪蚕九有。 <br />
<br />
　　世祖混一灭宋君，成宗继以武仁英。 <br />
<br />
　　泰定明文宁顺绝。八十九年传十叶。 <br />
<br />
　　明 <br />
<br />
　　洪武首出大明君，孙蒙祖号乃建文。 <br />
<br />
　　永乐燕藩入正位，洪熙宣德正统配。 <br />
<br />
　　弟袭兄统景泰移，天顺复位千古奇。 <br />
<br />
　　成宏太平正德继，嘉隆万历称盛治。 <br />
<br />
　　泰昌天启逢否运，崇祯殉国社稷止。 <br />
<br />
　　●历代群英歌 <br />
<br />
　　虞（八元八恺） <br />
<br />
　　八元才子迈时流，伯奋仲堪叔献俦。 <br />
<br />
　　季仲居中联伯虎，仲熊叔豹季里周。 <br />
<br />
　　高阳八恺首苍舒，隤岂攵梼戭及大临， <br />
<br />
　　龙降庭坚联叔达，仲容居七共森森。 <br />
<br />
　　周（孔门弟子） <br />
<br />
　　至圣先师孔子位，颜曾思孟为四配。 <br />
<br />
　　十哲闵子冉伯牛，仲弓宰我端木赐。 <br />
<br />
　　子路冉有及子游，子夏子张皆殿内。 <br />
<br />
　　两庑有若原宪思，陈亢樊迟及高柴。 <br />
<br />
　　商霍林放南宫适，申枨申党与澹台。 <br />
<br />
　　公冶马牛公西赤，伯寮琴张公皙哀。 <br />
<br />
　　冉孺梁鳣步叔乘，漆雕徒父漆雕开。 <br />
<br />
　　颜高颜辛漆雕哆，颜祖颜何宓不齐。 <br />
<br />
　　颜哙颜仆公夏首，秦商秦冉巫马施。 <br />
<br />
　　邽巽廉洁公肩定，狄黑奚蒧燕伋思。 <br />
<br />
　　县成乐欬左人郢，郑邦施恒荣子祺。 <br />
<br />
　　句井疆连罕父黑，孔忠冉季叔仲期。 <br />
<br />
　　公祖句兹石作蜀，公西蒧与公西舆。 <br />
<br />
　　后处鄡单与原亢，壤驷赤与秦子之。 <br />
<br />
　　公孙龙及公良孺，曹恤伯虔商子季。 <br />
<br />
　　任选蘧瑗左邱明，是为先贤东西序。 <br />
<br />
　　孔子圣父叔梁纥，颜路曾点孔鲤继。 <br />
<br />
　　孟子之父激公宜，启圣祠中专奉祀。 <br />
<br />
　　汉（四皓三杰） <br />
<br />
　　汉家四皓隐商山，绮里东园与夏黄。 <br />
<br />
　　楚楚衣冠并甪里，茹芝不辱避君王。 <br />
<br />
　　萧何转运张良筹，韩信将兵百万优。 <br />
<br />
　　除秦逐鹿兼天下，三杰争光闳散俦。 <br />
<br />
　　汉（定元功十八侯） <br />
<br />
　　酂侯萧何功第一，平阳曹参乃其次。 <br />
<br />
　　宣平张敖绛周勃，舞阳樊哙在五位。 <br />
<br />
　　曲周郦商鲁奚涓，夏侯婴封汝阴地。 <br />
<br />
　　第九颍阴侯灌婴，傅宽应受阳陵秋。 <br />
<br />
　　靳歙旌封信武侯，安国侯兮王陵是。 <br />
<br />
　　棘蒲陈武列十三，清阳割土侯王汲。 <br />
<br />
　　广平崇秩锡薛钦，汾阴周昌原口吃。 <br />
<br />
　　阳郡丁复当十七，曲成侯兮蛊达毕。 <br />
<br />
　　汉朝高祖定元勋，带砺山河同庙食。 <br />
<br />
　　汉（麒麟阁功臣十一人） <br />
<br />
　　博陆侯姓霍，图形独不名。 <br />
<br />
　　谨厚张安世，韩增特用兵。 <br />
<br />
　　靖边赵充国，制治魏丙精。 <br />
<br />
　　杜延年以安和著，刘德儒学汉宗英。 <br />
<br />
　　肖望之与梁邱贺，皆以文学显时名。 <br />
<br />
　　峥嵘大节维苏武，图形何独后丹青。 <br />
<br />
　　东汉（云台二十八将） <br />
<br />
　　邓禹为首次马成，吴汉王梁贾复同。 <br />
<br />
　　陈俊耿弇及杜茂，寇恂傅俊与岑彭。 <br />
<br />
　　坚镡冯异暨王霸，朱佑任光祭遵承。 <br />
<br />
　　李忠景丹万修并，盖延邳彤亦其群。 <br />
<br />
　　铫期刘植耿纯同，臧宫马武并刘隆。 <br />
<br />
　　二十八将应列宿，奋其智勇建奇功。 <br />
<br />
　　又以王常逮李通，窦融卓茂附其终。 <br />
<br />
　　汉党锢三十五人（三君，八俊、八顾、八及、八厨） <br />
<br />
　　窦武陈蕃刘淑者，一世所宗为三君。 <br />
<br />
　　李膺荀昱与杜密，王畅刘祐同名称。 <br />
<br />
　　魏朗赵典及朱寓，谓之八俊言人英。 <br />
<br />
　　郭泰范滂兼尹勋，巴肃宗慈夏馥因。 <br />
<br />
　　蔡衍羊陟为八顾，能以德行引乎人。 <br />
<br />
　　张俭翟超岑晊同，范康刘表陈翔从。 <br />
<br />
　　孔昱檀敷为八及，能道乎人追其宗。 <br />
<br />
　　以财救人八厨号，度尚张邈共王孝。 <br />
<br />
　　刘儒之侪胡母班，秦周蕃向王章老。 <br />
<br />
　　党狱从兹无日虚，汉基都为王曹扰。 <br />
<br />
　　魏晋（竹林七贤） <br />
<br />
　　七士嵇康盖有名，山涛向秀并刘伶。 <br />
<br />
　　阮家叔侄夸咸籍，亦有王戎得见称。 <br />
<br />
　　唐（十八学士） <br />
<br />
　　王府属兮如晦堪，记室元龄虞世南。 <br />
<br />
　　文学褚亮姚思廉，李元道为主簿焉。 <br />
<br />
　　参军蔡允恭兼谁，薛元敬与颜相时。 <br />
<br />
　　懿议典签苏勖并，从事中郎于志宁。 <br />
<br />
　　军谘祭酒苏世长，记室薛收声亦扬。 <br />
<br />
　　李守素自仓曹升，国子博士陆德明。 <br />
<br />
　　同其职者孔颖达，盖文达自信都拔。 <br />
<br />
　　宋州户曹许敬宗，二十八人名望同。 <br />
<br />
　　并以本官兼学士，号登瀛洲夸胜事。 <br />
<br />
　　唐（凌烟阁功臣二十四人） <br />
<br />
　　长孙无忌称赵公，河间元王是孝恭。 <br />
<br />
　　杜如晦兮封莱成，郑文贞公系魏徵。 <br />
<br />
　　梁公申公及鄂公，元龄士廉敬德同。 <br />
<br />
　　卫公李靖宋萧瑀，段志元是褒忠公。 <br />
<br />
　　刘宏基兮夔襄公，蒋忠公兮屈突通。 <br />
<br />
　　殷开山兮称郧节，老婿柴绍谯襄秩。 <br />
<br />
　　长孙顺德号邳襄，郧陈张亮侯君集。 <br />
<br />
　　张公瑾兮郯襄公，程知节兮封于卢。 <br />
<br />
　　永兴文懿虞世南，渝襄公兮刘政堪。 <br />
<br />
　　莒宣公兮唐俭得，为英公者李世勣。 <br />
<br />
　　胡壮公兮秦叔宝，凌烟阁上图诸老。 <br />
<br />
　　宋（景灵宫配享功臣二十四人） <br />
<br />
　　赵普开国元勋，曹彬清雅仁厚。 <br />
<br />
　　居正方重自持，熙载清介自守。 <br />
<br />
　　潘美征伐多绩，李沆先见知人。 <br />
<br />
　　王旦裁抑奔竞，继隆不附权臣。 <br />
<br />
　　王曾立朝正色，夷简忘身忧国。 <br />
<br />
　　曹玮沈勇有谋，公亮入相称职。 <br />
<br />
　　富弼西夏闻名，韩琦重厚如勃。 <br />
<br />
　　司马力攻新法，忠彦敢言正直。 <br />
<br />
　　颐浩人倚为重，世忠名将第一。 <br />
<br />
　　张浚经略有方，赵鼎力真宰相。 <br />
<br />
　　康伯拯济艰难，史浩备守为尚。 <br />
<br />
　　葛邲荐进人才，赵汝愚守法度。 <br />
<br />
　　昭勋二十四人，理宗图像可慕。 <br />
<br />
　　宋（理学六君子） <br />
<br />
　　宋代称六君子，濂溪明道伊川。 <br />
<br />
　　康节横渠同是，温公君实为然。 <br />
<br />
　　宋（耆英十三人） <br />
<br />
　　洛社耆英叟，优游寿域中。 <br />
<br />
　　潞公文彦博，富弼继其踪。 <br />
<br />
　　席汝言年亚，方称王尚恭。 <br />
<br />
　　赵公南正人，刘氏得几翁。 <br />
<br />
　　更有冯行巳，还夸楚建中。 <br />
<br />
　　诺言王叟与，张问张寿同。 <br />
<br />
　　拱辰王老外，司马氏温公。 <br />
<br />
　　宋（四相四真） <br />
<br />
　　仁宗又治讫神英，四相勋名若盍簪。 <br />
<br />
　　后乐先忧范文正，处危排难魏公心。 <br />
<br />
　　欧阳学博古今重，富弼名高戎夏钦。 <br />
<br />
　　富弼公忠真宰相，包拯刚毅真忠臣。 <br />
<br />
　　欧阳文章真学士，胡瑗经业真先生。 <br />
<br />
　　南宋（五相四将） <br />
<br />
　　南宋高宗四九龄，始终五相辅中兴。 <br />
<br />
　　李纲力谏君南幸，颐浩驱驰将北征。 <br />
<br />
　　赵鼎秉衡朝士贺，魏公堂轴众心倾。 <br />
<br />
　　天诛秦桧生康伯，止幸闽都国又兴。 <br />
<br />
　　欲定中州复旧邦，好凭四将助纲常。 <br />
<br />
　　魏公驻楚因防敌，光世屯庐为守江。 <br />
<br />
　　世忠功绩时第一，岳飞神策世无双。 <br />
<br />
　　元（四杰） <br />
<br />
　　木华黎兮博尔术，赤老温兮博尔忽。 <br />
<br />
　　四人忠勇事本真，名号拨里班曲律。 <br />
<br />
　　明（太祖配享功臣十二人） <br />
<br />
　　徐达功首乎诸将，常遇春勇冠三军。 <br />
<br />
　　李文忠战胜攻取，邓愈奉公守法循。 <br />
<br />
　　招降纳附是沐英，汤和临阵决机神。 <br />
<br />
　　首拔诸国赵德胜，胡大海屡建奇勋。 <br />
<br />
　　张德胜擒陈友谅，桑世杰亦立功频。 <br />
<br />
　　耿再成与俞通海，配享高庙之功臣。 <br />
<br />
　　明（成祖配享功臣四人） <br />
<br />
　　智略谨厚称张玉，讨服南安朱能是。 <br />
<br />
　　张辅三平交趾地，姚广孝帷幄高僧。 <br />
<br />
　　四人靖难功臣伟，太庙配享万年春。 <br />
<br />
　　明（理学名臣二六人） <br />
<br />
　　陈静诚薛瑄是首，吴与弼次陈献章。 <br />
<br />
　　陈选元祯胡居仁，罗伦庄昶声名扬。 <br />
<br />
　　黄仲昭以及章懋，守仁蔡清亦有光。 <br />
<br />
　　罗近溪与邹公智，洪先理学誉彰彰。<br />

                    </div></div><hr><script charset='utf-8' src='../../js/footer.js'></script></body></html>