<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法节增三字经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>节增三字经</center></div><div class='fo'><center>经文出处:来自殆知阁</center><br/><br>
                        节增三字经 <br />
　　<br />
　　弟子教　终学文　学文始　启见闻<br />
　　一理者　太极根　两仪者　阴阳分<br />
　　三才者　天地人　三正者　子丑寅<br />
　　日月星　是三光　君父夫　是三纲<br />
　　父母妻　三族备　知仁勇　三德贵<br />
　　两仪中　各分两　太少挨　生四象<br />
　　曰士农　曰工商　此四民　业有常<br />
　　曰夷蛮　曰戎狄　此四夷　附中国<br />
　　曰麟凤　曰龟龙　此四灵　圣化通<br />
　　曰江河　曰淮济　此四渎　水之纪<br />
　　曰泰华　衡恒嵩　此五岳　山之宗<br />
　　曰水火　木金土　此五行　本乎数<br />
　　曰仁义　礼智信　此五常　不容紊<br />
　　曰貌言　视听思　此五事　宜敬之<br />
　　曰羽毛　鳞介倮　此五虫　族类多<br />
　　曰枣栗　杏桃李　此五果　备甘旨<br />
　　曰草木　虫石谷　此五药　出五毒<br />
　　公侯伯　子男析　此五爵　古分国<br />
　　弓矢殳　矛戈戟　此五兵　古御敌<br />
　　耳与目　鼻与口　统以心　五官守<br />
　　寿与富　康宁并　攸好德　考终命<br />
　　五福全　善之庆　曰孝友　曰睦姻<br />
　　曰任恤　六行分　曰礼乐　曰射御<br />
　　曰书数　六艺著　稻粱菽　麦黍稷<br />
　　此六谷　人所食　马牛羊　鸡犬豕<br />
　　此六畜　人所饲　天地对　四方兼<br />
　　此六合　统包函　曰喜怒　曰哀惧<br />
　　爱恶欲　七情具　恒星外　有五星<br />
　　配日月　七政行　乾兑离　震与巽<br />
　　坎良坤　八卦顺　冬夏至　春秋分<br />
　　并四立　八节均　珠象玉　石金木<br />
　　兼革羽　八材足　高曾祖　父而身<br />
　　身而子　子而孙　曾玄继　九族亲<br />
　　慈者父　孝者子　良者兄　悌者弟<br />
　　义而听　夫与父　惠而顺　长与幼<br />
　　君则仁　臣则忠　此十义　天下通<br />
　　见闻多　须熟记　编要略　此篇起<br />
　　<br />

                    </div></div><hr><script charset='utf-8' src='../../js/footer.js'></script></body></html>