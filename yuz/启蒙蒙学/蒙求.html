<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法蒙求' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>蒙求</center></div><div class='fo'><center>经文出处:来自殆知阁</center><br/><br>
                           <br />
王戎简要，裴楷清通。孔明卧龙，吕望非熊。杨震关西，丁宽易东。<br />
谢安高洁，王导公忠。匡衡凿壁，孙敬闭户。郅都苍鹰，宁成乳虎。<br />
周嵩狼抗，梁冀跋扈。郗超髯参，王珣短簿。伏波标柱，博望寻河。<br />
李陵初诗，田横感歌。武仲不休，士衡患多。桓谭非谶，王商止讹。<br />
嵇吕命驾，程孔倾盖。剧孟一敌，周处三害。胡广补阙，袁安倚赖。<br />
黄霸政殊，梁习治最。墨子悲丝，杨朱泣岐。朱博乌集，萧芝雉随。<br />
杜后生齿，灵王出髭。贾谊忌鵩，庄周畏牺。燕昭筑台，郑庄置驿。<br />
瓘靖二妙，岳湛连璧。郄诜一枝，戴冯重席。邹阳长裾，王符逢掖。<br />
鸣鹤日下，士龙云间。晋宣狼顾，汉祖龙颜。鲍靓记井，羊祜识环。<br />
仲容青云，叔夜玉山。毛义捧檄，子路负米。江革忠孝，王览友弟。<br />
萧何定律，叔孙制礼。葛丰刺举，息躬历诋。管宁割席，和峤专车。<br />
时苗留犊，羊续悬鱼。樊哙排闼，辛毗引裾。孙楚漱石，郝隆晒书。<br />
枚皋诣阙，充国自赞。王衍风鉴，许劭月旦。贺循儒宗，孙绰才冠。<br />
太叔辨洽，挚仲辞翰。山涛识量，毛玠公方。袁盎却座，卫瓘抚床。<br />
于公高门，曹参趣装。庶女振风，邹衍降霜。范丹生尘，晏婴脱粟。<br />
诘汾兴魏，鳖灵王蜀。不疑诬金，卞和泣玉。檀卿沐猴，谢尚鸲鹆。<br />
泰初日月，季野阳秋。荀陈德星，李郭仙舟。王忳绣被，张氏铜钩。<br />
丁公遽戮，雍齿先侯。陈雷胶漆，范张鸡黍。周侯山嶷，会稽霞举。<br />
季布一诺，阮瞻三语。郭文游山，袁宏泊渚。黄琬对日，秦宓论天。<br />
孟轲养素，扬雄草玄。向秀闻笛，伯牙绝弦。郭槐自屈，南郡犹怜。<br />
鲁恭驯雉，宋均去兽。广客蛇影，殷师牛斗。元礼模楷，季彦领袖。<br />
鲁褒钱神，崔烈铜臭。梁竦庙食，赵温雄飞。枚乘蒲轮，郑均白衣。<br />
陵母伏剑，轲亲断机。齐后破环，谢女解围。凿齿尺牍，荀勖音律。<br />
胡威推缣，陆绩怀橘。罗含吞鸟，江淹梦笔。李s5清贞，刘驎高率。<br />
蒋诩三径，许由一瓢。杨仆移关，杜预建桥。寿王议鼎，杜林驳尧。<br />
西施捧心，孙寿折腰。灵辄扶轮，魏颗结草。逸少倾写，平子绝倒。<br />
澹台毁璧，子罕辞宝。东平为善，司马称好。公超雾市，鲁般云梯。<br />
田单火牛，江h5爇鸡。蔡裔殒盗，张辽止啼。陈平多辙，李广成蹊。<br />
陈遵投辖，山简倒载。渊客泣珠，交甫解佩。龚胜不屈，孙宝自劾。<br />
吕安题凤，子猷访戴。董宣强项，翟璜直言，纪昌贯虱，养由号猿。<br />
冯衍归里，张昭塞门。苏韶鬼灵，卢充幽婚。震畏四知，秉去三惑。<br />
柳下直道，叔敖阴德。张汤巧诋，杜周深刻。三王尹京，二鲍纠慝。<br />
孙康映雪，车胤聚萤。李充四部，井春五经。谷永笔札，顾恺丹青。<br />
戴逵破琴，谢敷应星。阮宣杖头，毕卓瓮下。文伯羞鳖，孟宗寄鲊。<br />
史丹青蒲，张湛白马。隐之感邻，王修辍社。阮放八隽，江臮四凶。<br />
华歆忤旨，陈群蹙容。王濬悬刀，丁固生松。姜维胆斗，卢植音钟。<br />
桓温奇骨，邓艾大志。杨修捷对，罗友默记。杜康造酒，苍颉制字。<br />
樗里智囊，边韶经笥。滕公佳城，王果石崖。买妻耻醮，泽室犯斋。<br />
马后大练，孟光荆钗。颜叔秉烛，宋弘不谐。邓通铜山，郭况金穴。<br />
秦彭樊辕，侯霸卧辙。淳于炙輠，彦国吐屑。太真玉台，武子金埒。<br />
巫马戴星，宓贱弹琴。郝廉留钱，雷义送金。逢萌挂冠，胡昭投簪。<br />
王乔双凫，华佗五禽。程邈隶书，史籀大篆。王承鱼盗，丙吉牛喘。<br />
贾琮褰帷，郭贺露冕。冯媛当熊，班女辞辇。王充阅市，董生下帷。<br />
平叔傅粉，弘治凝脂。杨生黄雀，毛子白龟。宿瘤采桑，漆室忧葵。<br />
韦贤满籝，夏侯拾芥。阮简旷达，袁耽俊迈。苏武持节，郑众不拜。<br />
郭巨将坑，董永自卖。仲连蹈海，范蠡泛湖。文宝缉柳，温舒截蒲。<br />
伯道无儿，嵇绍不孤。绿珠坠楼，文君当垆。伊尹负鼎，宁戚叩角。<br />
赵壹坎壈，颜驷蹇剥。龚遂劝农，文翁兴学。晏御扬扬，五鹿岳岳。<br />
萧朱结绶，王贡弹冠。庞统展骥，仇览栖鹰。葛亮顾庐，韩信升坛。<br />
王褒柏惨，闵损衣单。蒙恬制笔，蔡伦造纸。孔伋缊袍，祭遵布被。<br />
周公握发，蔡邕倒屣。王敦倾室，纪瞻出妓。暴胜持斧，张纲埋轮。<br />
灵运曲笠，林宗折巾。屈原泽畔，渔父江滨。魏勃扫门，潘岳望尘。<br />
京房推律，翼奉观性。甘宁奢侈，陆凯贵盛。干木富义，於陵辞聘。<br />
元凯传癖，伯英草圣。冯异大树，千秋小车。漂母进食，孙钟设瓜。<br />
壶公谪天，蓟训历家。刘玄刮席，晋惠闻蟆。伊籍一拜，郦生长揖。<br />
马安四至，应璩三入。郭解借交，朱家脱急。虞延克期，盛吉垂泣。<br />
豫让吞炭，鉏麑触槐。阮孚蜡屐，祖约好财。初平起石，左慈掷杯。<br />
武陵桃源，刘阮天台。王俭坠车，褚渊落水。季伦锦障，春申珠履。<br />
甄后出拜，刘桢平视。胡嫔争摴，晋武伤指。石庆数马，孔光温树。<br />
翟汤隐操，许询胜具。优旃滑稽，落下历数。曼容自免，子平毕娶。<br />
师旷清耳，离娄明目。仲文照镜，临江折轴。栾巴噀酒，偃师舞木。<br />
德润佣书，君平卖卜。叔宝玉润，彦辅冰清。卫后发rM，飞燕体轻。<br />
玄石深湎，刘伶解酲。赵胜谢sB，楚庄绝缨。恶来多力，飞廉善走。<br />
赵孟疵面，田骈天口。张凭理窟，裴頠谈薮。仲宣独步，子建八斗。<br />
广汉钩距，弘羊心计。卫青拜幕，去病辞第。郦寄卖友，纪信诈帝。<br />
济叔不痴，周兄无慧。虞卿担簦，苏章负笈。南风掷孕，商受斮涉。<br />
广德从桥，君章拒猎。应奉五行，安世三箧。相如题柱，终军弃繻。<br />
孙晨槁席，原宪桑枢。端木辞金，钟离委珠。季札挂剑，徐稚致刍。<br />
朱云折槛，申屠断鞅。卫玠羊车，王恭鹤氅。管仲随马，苍舒称象。<br />
丁兰刻木，伯瑜泣杖。陈逵豪爽，田方简傲。黄向访主，陈寔遗盗。<br />
庞俭凿井，阴方祀灶。韩寿窃香，王濛市帽。句践投醪，陆抗尝药。<br />
孔愉放龟，张颢堕鹊。田豫俭素，李恂清约。义纵攻剽，周阳暴虐。<br />
孟阳掷瓦，贾氏如皋。颜回箪瓢，仲蔚蓬蒿。糜竺收资，桓景登高。<br />
雷焕送剑，吕虔佩刀。老莱斑衣，黄香扇枕。王祥守奈，蔡顺分椹。<br />
淮南食时，左思十稔。刘惔倾酿，孝伯痛饮。女娲补天，长房缩地。<br />
季珪士首，长孺国器。陆玩无人，贾诩非次。何晏神伏，郭奕心醉。<br />
常林带经，高凤漂麦。孟嘉落帽，庾凯堕帻。龙逢板出，张华台坼。<br />
董奉活燮，扁鹊起虢。寇恂借一，何武去思。韩子孤愤，梁鸿五噫。<br />
蔡琰辨琴，王粲覆棋。西门投巫，何谦焚祠。孟尝还珠，刘昆反火。<br />
姜肱共被，孔融让果。端康相代，亮陟隔坐。赵伦鹠怪，梁孝牛祸。<br />
桓典避马，王尊叱驭。晁错峭直，赵禹廉倨。亮遗巾帼，备失匕箸。<br />
张翰适意，陶潜归去。魏储南馆，汉相东阁。楚元置醴，陈蕃下榻。<br />
广利泉涌，王霸冰合。孔融坐满，郑崇门杂。张堪折辕，周镇漏船。<br />
郭伋竹马，刘宽蒲鞭。许史侯盛，韦平相延。雍伯种玉，黄寻飞钱。<br />
王允千里，黄宪万顷。虞斐才望，戴渊锋颖。史鱼黜殡，子囊城郢。<br />
戴封积薪，耿恭拜井。汲黯开仓，冯驩折券。齐景驷千，何曾食万。<br />
顾荣锡炙，田文比饭。稚珪蛙鸣。彦伦鹤怨。廉颇负荆，须贾擢发。<br />
孔翊绝书，申嘉私谒。渊明把菊，真长望月。子房取履，释之结袜。<br />
郭丹约关，祖逖誓江。贾逵问事，许慎无双。娄敬和亲，白起坑降。<br />
萧史凤台。宋宗鸡窗。王阳囊衣，马援薏苡。刘整交质，五伦十起。<br />
张敞画眉，谢鲲折齿。盛彦感螬，姜诗跃鲤。宗资主诺，成瑨坐啸。<br />
伯成辞耕，严陵去钓。董遇三余，谯周独笑。将闾仰天，王凌呼庙。<br />
二疏散金，陆贾分橐。慈明八龙，祢衡一鹗。不占陨车，子云投阁。<br />
魏舒堂堂，周舍谔谔。无盐如漆，姑谢若冰。邾子投火，王思怒蝇。<br />
符朗皂白，易牙淄渑。周勃织薄。灌婴贩缯。马良白眉，阮籍青眼。<br />
黥布开关，张良烧栈。陈遗饭感，陶侃酒限。楚昭萍实，束晰竹简。<br />
曼倩三冬，陈思七步。刘宠一钱，廉范五袴。汜毓字孤，郗鉴吐哺。<br />
苟弟转酷，严母扫墓。洪乔掷水，陈泰挂壁。王述忿狷。荀粲惑溺。<br />
宋女愈谨，敬姜犹绩。鲍照篇翰，陈琳书檄。浩浩万古，不可备甄。<br />
芟繁摭华，尔曹勉旃。<br />

                    </div></div><hr><script charset='utf-8' src='../../js/footer.js'></script></body></html>