<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法尔雅' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>尔雅</center></div><div class='fo'><center>经文出处:来自殆知阁</center><br/><br>
                        尔雅<br />
　　<br />
　　释诂第一<br />
　　释言第二<br />
　　释训第三<br />
　　释亲第四<br />
　　释宫第五<br />
　　释器第六<br />
　　释乐第七<br />
　　释天第八<br />
　　释地第九<br />
　　释丘第十<br />
　　释山第十一<br />
　　释水第十二<br />
　　释草第十三<br />
　　释木第十四<br />
　　释虫第十五<br />
　　释鱼第十六<br />
　　释鸟第十七<br />
　　释兽第十八<br />
　　释畜第十九<br />
　　<br />
　　 <br />
　　释诂第一<br />
　　<br />
　　初、哉、首、基、肇、祖、元、胎、俶、落、权舆，始也。<br />
　　林、烝、天、帝、皇、王、后、辟、公、侯，君也。<br />
　　弘、廓、宏、溥、介、纯、夏、幠、厖、坟、嘏、丕、奕、洪、诞、戎、<br />
　　骏、假、京、硕、濯、訏、宇、穹、壬、路、淫、甫、景、废、壮、冢、简、<br />
　　、昄、晊、将、业、席，大也。<br />
　　幠、厖，有也。<br />
　　迄、臻、极、到、赴、来、吊、艐、格、戾、怀、摧、詹，至也。<br />
　　如、适、之、嫁、徂、逝，往也。<br />
　　赉、贡、锡、畀、予、贶，赐也。<br />
　　仪、若、祥、淑、鲜、省、臧、嘉、令、类、纟林、彀、攻、穀、介、徽，<br />
　　善也。<br />
　　舒、业、顺，叙也。<br />
　　舒、业、顺、叙，绪也。<br />
　　怡、怿、悦、欣、衎、喜、愉、豫、恺、康、妉、般，乐也。<br />
　　悦、怿、愉、释、宾、协，服也。<br />
　　遹、遵、率、循、由、从，自也。<br />
　　遹、遵、率，循也。<br />
　　<br />
　　<br />
　　靖、惟、漠、图、询、度、咨、诹、究、如、虑、谟、猷、肇、基、访，谋<br />
　　也。<br />
　　典、彝、法、则、刑、范、矩、庸、恒、律、戛、职、秩，常也。<br />
　　柯、宪、刑、范、辟、律、矩、则，法也。<br />
　　辜、辟、戾，辠也。<br />
　　黄发、齯齿、鲐背、耇、老，寿也。<br />
　　允、孚、亶、展、谌、诚、亮、询，信也。<br />
　　展、谌、允、慎、亶，诚也。<br />
　　谑浪笑敖，戏谑也。<br />
　　粤、于、爰，曰也。<br />
　　爰、粤，于也。<br />
　　爰、粤、于、那、都、繇，於也。<br />
　　合攵、郃、盍、翕、仇、偶、妃、匹、会，合也。<br />
　　仇、雠、敌、妃、知、仪，匹也。<br />
　　妃、合、会，对也。<br />
　　妃，媲也。<br />
　　绍、胤、嗣、续、纂、緌、绩、武、系，继也。<br />
　　、谥、溢、蛰、慎、貉、谧、顗、頠、密、宁，静也。<br />
　　陨、磒、湮、下、降、坠、摽、蘦，落也。<br />
　　命、令、禧、畛、祈、请、谒、讯、诰，告也。<br />
　　永、悠、迥、违、遐、逷、阔，远也。<br />
　　永、悠、迥、远，遐也。<br />
　　亏、坏、圮、垝，毁也。<br />
　　矢、雉、引、延、顺、荐、刘、绎、尸、旅，陈也。<br />
　　尸、职，主也。<br />
　　尸，寀也。<br />
　　寀、寮，官也。<br />
　　绩、绪、采、业、服、宜、贯、公，事也。<br />
　　永、羕、引、延、融、骏，长也。<br />
　　乔、嵩、崇，高也。<br />
　　崇，充也。<br />
　　犯、奢、果、毅、剋、捷、功、肩、戡，胜也。<br />
　　胜、肩、戡、刘、杀，克也。<br />
　　刘、狝、斩、刺，杀也。<br />
　　亹亹，蠠没、孟、敦、勖、钊、茂、劭、勔，勉也。<br />
　　骛、务、昏、<昬攵>，强也。<br />
　　卬、吾、台、予、朕、身、甫、余、言，我也。<br />
　　朕、余、躬，身也。<br />
　　台、朕、赉、畀、卜、阳，予也。<br />
　　肃、延、诱、荐、餤、晋、寅、荩，进也。<br />
　　羞、饯、迪、烝，进也。<br />
　　诏、亮、左、右、相，导也。<br />
　　诏、相、导、左、右、助，勴也。<br />
　　亮、介、尚，右也。<br />
　　左、右，亮也。<br />
　　缉、熙、烈、显、昭、皓、颎，光也。<br />
　　劼、巩、坚、笃、掔、虔、胶，固也。<br />
　　畴、孰，谁也。<br />
　　暀々、皇皇、藐藐、穆穆、休、嘉、珍、袆、懿、铄，美也。<br />
　　谐、辑、协，和也。<br />
　　关关、噰々，音声和也。<br />
　　勰、燮，和也。<br />
　　从、申、神、加、弼、崇，重也。<br />
　　觳、悉、卒、泯、忽、灭、罄、空、毕、罊、歼、拔、殄，尽也。<br />
　　苞、芜、茂，丰也。<br />
　　揫、敛、屈、收、戢、蒐、裒、鸠、楼，聚也。<br />
　　肃、齐、遄、速、亟、屡、数、迅，疾也。<br />
　　寁、骏、肃、亟、遄，速也。<br />
　　壑、阬々、滕、征、隍、漮，虚也。<br />
　　黎、庶、烝、多、丑、师、旅，众也。<br />
　　洋、观、裒、众、那，多也。<br />
　　流、差、柬，择也。<br />
　　战、慄、震、惊、戁、竦、恐、慴，惧也。<br />
　　痡、瘏、虺颓、玄黄、劬劳、咎、顇、瘽、瘉、鳏、戮、癙、<br />
　　癵、<疒里>、痒、疷、疵、闵、逐、疚、痗、瘥、痱、<疒亶>、瘵、<br />
　　瘼、癠，病也。<br />
　　恙、写、悝、盱、繇、惨、恤、罹，忧也。<br />
　　伦、勚、邛、敕、勤、愉、庸、瘅，劳也。<br />
　　劳、来、强、事、谓、翦、篲，勤也。<br />
　　悠、伤、忧，思也。<br />
　　怀、惟、虑、愿、念、惄，思也。<br />
　　禄、祉、履、戩、祓、禧、禠、祜，福也。<br />
　　禋、祀、祠、蒸、尝、禴，祭也。<br />
　　俨、恪、祗、翼、諲、恭、钦、寅、，敬也。<br />
　　朝、旦、夙、晨、晙，早也。<br />
　　、俟、替、戾、厎、止、徯，待也。<br />
　　噊、几、烖、殆，危也。<br />
　　凯，汽也。<br />
　　治、肆、古，故也。<br />
　　肆、故，今也。<br />
　　惇、亶、祜、笃、掔、仍、<月此>、埤、竺、腹，厚也。<br />
　　载、谟、食、诈，伪也。<br />
　　话、猷、载、行、讹，言也。<br />
　　遘、逢，遇也。<br />
　　遘、逢、遇，遻也。<br />
　　遘、逢、遇、遻，见也。<br />
　　显、昭、觐、钊、觌，见也。<br />
　　监、瞻、临、涖、頫、相，视也。<br />
　　鞠、讠凶、溢，盈也。<br />
　　孔、魄、哉、延、虚、无、之、言，间也。<br />
　　瘗、幽、隐、匿、蔽、窜，微也。<br />
　　讫、徽、妥、怀、安、按、替、戾、底、废、尼、定、曷、遏，止也。<br />
　　豫、射，厌也。<br />
　　烈、绩，业也。<br />
　　绩、勋，功也。<br />
　　功、绩、质、登、平、明、考、就，成也。<br />
　　梏、梗、较、颋、庭、道，直也。<br />
　　密、康，静也。<br />
　　豫、宁、绥、康、柔，安也。<br />
　　平、均、夷、弟，易也。<br />
　　矢，弛也。<br />
　　弛，易也。<br />
　　希、寡、鲜，罕也。<br />
　　鲜，寡也。<br />
　　酬、酢、侑，报也。<br />
　　毗刘，乐也。<br />
　　覭髳，茀离也。<br />
　　蛊、謟、贰，疑也。<br />
　　桢、翰、仪，幹也。<br />
　　弼、棐、辅、比，俌也。<br />
　　疆、界、边、卫、圉，垂也。<br />
　　昌、敌、彊、应、丁，当也。<br />
　　浡、肩、摇、动、蠢、迪、俶、厉，作也。<br />
　　兹、斯、咨、呰、已，此也。<br />
　　嗟、咨，镸差也。<br />
　　闲、狎、串、贯，习也。<br />
　　曩、尘、伫、淹、留，久也。<br />
　　逮、及、暨，与也。<br />
　　骘、假、格、陟、跻、登，升也。<br />
　　挥、盝、歇、涸，竭也。<br />
　　挋、拭、刷，清也。<br />
　　鸿、昬、於、显、间，代也。<br />
　　馌、饟，馈也。<br />
　　迁、运，徙也。<br />
　　秉、拱，执也。<br />
　　廞、熙，兴也。<br />
　　卫、蹶、假，嘉也。<br />
　　废、税、赦，舍也。<br />
　　栖迟、憩、休、苦、、齂、呬，息也。<br />
　　供、峙、共，具也。<br />
　　忄某、怜、惠，爱也。<br />
　　娠、蠢、震、戁、妯、骚、感、讹、蹶，动也。<br />
　　覆、察、副，审也。<br />
　　契、灭、殄，绝也。<br />
　　郡、臻、仍、乃、侯，乃也。<br />
　　迪、繇、训，道也。<br />
　　佥、咸、胥，皆也。<br />
　　育、孟、耆、艾、正、伯，长也。<br />
　　艾，历也。<br />
　　历、秭、算，数也。<br />
　　历，傅也。<br />
　　艾、历、覛、胥，相也。<br />
　　乂、乱、靖、神、弗、淈，治也。<br />
　　颐、艾、育，养也。<br />
　　汱、浑、陨，坠也。<br />
　　际、接、翜，捷也。<br />
　　毖、神、溢，慎也。<br />
　　郁陶、繇，喜也。<br />
　　馘、穧，获也。<br />
　　阻、艰，难也。<br />
　　剡、，利也。<br />
　　允、任、壬，佞也。<br />
　　俾、拼、抨，使也。<br />
　　俾、拼、抨、使，从也。<br />
　　儴、仍，因也。<br />
　　董、督，正也。<br />
　　享，孝也。<br />
　　珍、享，献也。<br />
　　纵、缩，乱也。<br />
　　探、篡、俘，取也。<br />
　　徂、在，存也。<br />
　　在、存、省、士，察也。<br />
　　烈、枿，余也。<br />
　　迓，迎也。<br />
　　元、良，首也。<br />
　　荐、挚，臻也。<br />
　　赓、扬，续也。<br />
　　祔、祪，祖也。<br />
　　即，尼也。<br />
　　尼，定也。<br />
　　迩、几、暱，近也。<br />
　　妥，安坐也。<br />
　　貉、绾，纶也。<br />
　　貉、嗼、安，定也。<br />
　　伊，维也。<br />
　　伊、维，侯也。<br />
　　时、寔，是也。<br />
　　卒、猷、假、辍，已也。<br />
　　求、酋、在、卒、就，终也。<br />
　　崩、薨、无禄、卒、徂落、殪，死也。<br />
　　<br />
　　    <br />
　　 <br />
　　释言第二<br />
　　<br />
　　殷、齐，中也。<br />
　　斯、誃，离也。<br />
　　谡、兴，起也。<br />
　　还、复，返也。<br />
　　宣、徇，遍也。<br />
　　驲、遽，传也。<br />
　　蒙、荒，奄也。<br />
　　告、谒，请也。<br />
　　肃、噰，声也。<br />
　　格、怀，来也。<br />
　　畛、厎，致也。<br />
　　恀、怙，恃也。<br />
　　律、遹，述也。<br />
　　俞、畣，然也。<br />
　　豫、胪，叙也。<br />
　　庶几，尚也。<br />
　　观、指，示也。<br />
　　若、惠，顺也。<br />
　　敖、幠，傲也。<br />
　　幼、鞠，稚也。<br />
　　逸、愆，过也。<br />
　　疑、休，戾也。<br />
　　疾、齐，壮也。<br />
　　悈、褊，急也。<br />
　　贸、贾，市也。<br />
　　厞、陋，隐也。<br />
　　遏、遾，逮也。<br />
　　征、迈，行也。<br />
　　　圮、败，覆也。<br />
　　荐、原，再也。<br />
　　抚、敉，抚也。<br />
　　臞、脙，瘠也。<br />
　　桄、颎，充也。<br />
　　屡、暱，亟也。<br />
　　靡、罔，无也。<br />
　　爽，差也。<br />
　　爽，忒也。<br />
　　佴，贰也。<br />
　　剂、翦，齐也。<br />
　　饙、馏，稔也。<br />
　　媵、将，送也。<br />
　　作、造，为也。<br />
　　餥、餱，食也。<br />
　　鞫、究，穷也。<br />
　　滷、矜、咸，苦也。<br />
　　干、流，求也。<br />
　　流，覃也。<br />
　　覃，延也。<br />
　　佻，偷也。<br />
　　潜，深也。<br />
　　潜、深，测也。<br />
　　穀、鞠，生也。<br />
　　啜，茹也。<br />
　　茹、虞，度也。<br />
　　试、式，用也。<br />
　　诰、誓，谨也。<br />
　　竞、逐，彊也。<br />
　　御、圉，禁也。<br />
　　窒、薶，塞也。<br />
　　黼、黻，彰也。<br />
　　膺、身，亲也。<br />
　　恺悌，发也。<br />
　　髦士，官也。<br />
　　畯，农夫也。<br />
　　盖、割，裂也。<br />
　　邕、支，载也。<br />
　　諈、诿，累也。<br />
　　漠、察，清也。<br />
　　庇、庥，荫也。<br />
　　穀、履，禄也。<br />
　　履，礼也。<br />
　　隐，占也。<br />
　　逆，迎也。<br />
　　憯，曾也。<br />
　　增，益也。<br />
　　窭，贫也。<br />
　　薆，隐也。<br />
　　僾，唈也。<br />
　　基，经也。<br />
　　基，设也。<br />
　　祺，祥也。<br />
　　祺，吉也。<br />
　　兆，域也。<br />
　　肇，敏也。<br />
　　挟，藏也。<br />
　　浃，彻也。<br />
　　替，废也。<br />
　　替，灭也。<br />
　　速，征也。<br />
　　征，召也。<br />
　　琛，宝也。<br />
　　探，试也。<br />
　　髦，选也。<br />
　　髦，俊也。<br />
　　俾，职也。<br />
　　纰，饰也。<br />
　　凌，慄也。<br />
　　慄，慼也。<br />
　　蠲，明也。<br />
　　茅，明也。<br />
　　明，朗也。<br />
　　猷，图也。<br />
　　猷，若也。<br />
　　偁，举也。<br />
　　称，好也。<br />
　　坎、律，铨也。<br />
　　矢，誓也。<br />
　　舫，舟也。<br />
　　泳，游也。<br />
　　迨，及也。<br />
　　冥，幼也。<br />
　　降，下也。<br />
　　佣，均也。<br />
　　强，暴也。<br />
　　宨，肆也。<br />
　　肆，力也。<br />
　　俅，戴也。<br />
　　瘗，幽也。<br />
　　氂，罽也。<br />
　　烘，燎也。<br />
　　煁，烓也。<br />
　　陪，朝也。<br />
　　康，苛也。<br />
　　樊，藩也。<br />
　　赋，量也。<br />
　　粻，粮也。<br />
　　庶，侈也。<br />
　　庶，幸也。<br />
　　筑，拾也。<br />
　　奘，驵也。<br />
　　集，会也。<br />
　　舫，泭也。<br />
　　洵，均也。<br />
　　洵，龛也。<br />
　　逮，遝也。<br />
　　是，则也。<br />
　　画，形也。<br />
　　赈，富也。<br />
　　局，分也。<br />
　　懠，怒也。<br />
　　僁，声也。<br />
　　葵，揆也。<br />
　　揆，度也。<br />
　　逮，及也。<br />
　　惄，饥也。<br />
　　眕，重也。<br />
　　猎，虐也。<br />
　　土，田也。<br />
　　戍，遏也。<br />
　　师，人也。<br />
　　硈，巩也。<br />
　　弃，忘也。<br />
　　嚣，闲也。<br />
　　谋，心也。<br />
　　献，圣也。<br />
　　里，邑也。<br />
　　襄，除也。<br />
　　振，古也。<br />
　　怼，怨也。<br />
　　缡，介也。<br />
　　号，謼也。<br />
　　凶，咎也。<br />
　　苞，稹也。<br />
　　逜，寤也。<br />
　　顁，题也。<br />
　　猷、肯，可也。<br />
　　务，侮也。<br />
　　贻，遗也。<br />
　　贸，买也。<br />
　　贿，财也。<br />
　　甲，狎也。<br />
　　菼，骓也。<br />
　　菼，薍也。<br />
　　粲，餐也。<br />
　　渝，变也。<br />
　　宜，肴也。<br />
　　夷，悦也。<br />
　　颠，顶也。<br />
　　耋，老也。<br />
　　輶，轻也。<br />
　　俴，浅也。<br />
　　绹，绞也。<br />
　　讹，化也。<br />
　　跋，躐也。<br />
　　疐，跲也。<br />
　　烝，尘也。<br />
　　戎，相也。<br />
　　饫，私也。<br />
　　孺，属也。<br />
　　幕，暮也。<br />
　　煽，炽也。<br />
　　炽，盛也。<br />
　　柢，本也。<br />
　　窕，閒也。<br />
　　沦，率也。<br />
　　罹，毒也。<br />
　　检，同也。<br />
　　邮，过也。<br />
　　逊，遯也。<br />
　　毙，踣也。<br />
　　偾，僵也。<br />
　　畛，殄也。<br />
　　曷，盍也。<br />
　　虹，溃也。<br />
　　隌，闇也。<br />
　　<黍刃>，胶也。<br />
　　孔，甚也。<br />
　　厥，其也。<br />
　　戛，礼也。<br />
　　阇，台也。<br />
　　囚，拘也。<br />
　　攸，所也。<br />
　　展，适也。<br />
　　郁，气也。<br />
　　宅，居也。<br />
　　休，庆也。<br />
　　祈，叫也。<br />
　　濬、幽，深也。<br />
　　哲，智也。<br />

                    <br>
                        　　弄，玩也。<br />
　　尹，正也。<br />
　　皇、匡，正也。<br />
　　服，整也。<br />
　　聘，问也。<br />
　　愧，惭也。<br />
　　殛，诛也。<br />
　　克，能也。<br />
　　翌，明也。<br />
　　讠凶，讼也。<br />
　　晦，冥也。<br />
　　奔，走也。<br />
　　逡，退也。<br />
　　疐，仆也。<br />
　　亚，次也。<br />
　　谂，念也。<br />
　　届，极也。<br />
　　弇，同也。<br />
　　弇，盖也。<br />
　　恫，痛也。<br />
　　握，具也。<br />
　　振，讯也。<br />
　　阋，恨也。<br />
　　越，扬也。<br />
　　对，遂也。<br />
　　燬，火也。<br />
　　懈，怠也。<br />
　　宣，缓也。<br />
　　遇，偶也。<br />
　　曩，向也。<br />
　　偟，暇也。<br />
　　宵，夜也。<br />
　　懊，忨也。<br />
　　愒，贪也。<br />
　　榰，柱也。<br />
　　裁，节也。<br />
　　竝，并也。<br />
　　卒，既也。<br />
　　慒，虑也。<br />
　　将，资也。<br />
　　黹，紩也。<br />
　　递，迭也。<br />
　　矧，况也。<br />
　　廪，廯也。<br />
　　逭，逃也。<br />
　　讯，言也。<br />
　　间，伣也。<br />
　　沄，沆也。<br />
　　干，扞也。<br />
　　趾，足也。<br />
　　非，刖也。<br />
　　襄，驾也。<br />
　　忝，辱也。<br />
　　燠，暖也。<br />
　　块，堛也。<br />
　　将，齐也。<br />
　　糊，饘也。<br />
　　启，跪也。<br />
　　矏，密也。<br />
　　开，辟也。<br />
　　袍，襺也。<br />
　　障，畛也。<br />
　　靦，姡也。<br />
　　鬻，糜也。<br />
　　舒，缓也。<br />
　　翢，纛也。<br />
　　纛，翳也。<br />
　　隍，壑也。<br />
　　芼，搴也。<br />
　　典，经也。<br />
　　威，则也。<br />
　　苛，妎也。<br />
　　芾，小也。<br />
　　迷，惑也。<br />
　　狃，复也。<br />
　　逼，迫也。<br />
　　般，还也。<br />
　　班，赋也。<br />
　　济，渡也。<br />
　　济，成也。<br />
　　济，益也。<br />
　　缗，纶也。<br />
　　辟，历也。<br />
　　漦，盝也。<br />
　　宽，绰也。<br />
　　衮，黻也。<br />
　　华，皇也。<br />
　　昆，后也。<br />
　　弥，终也。<br />
　　<br />
　　<br />
　　释训第三<br />
　　<br />
　　明明、斤斤，察也。<br />
　　条条、秩秩，智也。<br />
　　穆穆、肃肃，敬也。<br />
　　诸诸、便便，辩也。<br />
　　肃肃、翼翼，恭也。<br />
　　廱廱、优优，和也。<br />
　　兢兢、憴々，戒也。<br />
　　战战、跄跄，动也。<br />
　　晏晏、温温，柔也。<br />
　　业业、翘翘，危也。<br />
　　惴惴、憢々，惧也。<br />
　　番番、矫矫，勇也。<br />
　　桓桓、烈烈，威也。<br />
　　洸洸、赳赳，武也。<br />
　　蔼蔼、济济，止也。<br />
　　悠悠、洋洋，思也。<br />
　　蹶蹶、，敏也。<br />
　　薨薨、增增，众也。<br />
　　烝烝、遂遂，作也。<br />
　　委委、佗佗，美也。<br />
　　忯々、惕惕，爱也。<br />
　　偁偁、格格，举也。<br />
　　蓁蓁、孽孽，戴也。<br />
　　懕々、媞々，安也。<br />
　　祁祁、迟迟，徐也。<br />
　　丕丕、简简，大也。<br />
　　存存、萌萌，在也。<br />
　　懋懋、慔々，勉也。<br />
　　庸庸、慅々，劳也。<br />
　　赫赫、跃跃，迅也。<br />
　　绰绰、爰爰，缓也。<br />
　　坎坎、墫々，喜也。<br />
　　瞿瞿、休休，俭也。<br />
　　旭旭、蹻々，憍也。<br />
　　梦梦、訰々，乱也。<br />
　　懪々、邈邈，闷也。<br />
　　儚々、洄洄，惛也。<br />
　　版版、荡荡，僻也。<br />
　　爞々、炎炎，薰也。<br />
　　居居、究究，恶也。<br />
　　仇仇、敖敖，傲也。<br />
　　佌々、琐琐，小也。<br />
　　悄悄、惨惨，愠也。<br />
　　痯々、瘐瘐，病也。<br />
　　殷殷、惸惸、忉忉、慱々、钦钦、京京、忡忡、惙々、怲々、弈弈，<br />
　　忧也。<br />
　　畇々，田也。<br />
　　畟畟，耜也。<br />
　　郝郝，耕也。<br />
　　绎绎，生也。<br />
　　穟穟，苗也。<br />
　　绵绵，穮也。<br />
　　挃々，获也。<br />
　　栗栗，众也。<br />
　　溞々，淅也。<br />
　　烰々，烝也。<br />
　　俅俅，服也。<br />
　　峨峨，祭也。<br />
　　锽锽，乐也。<br />
　　穰穰，福也。<br />
　　子子、孙孙，引无极也。<br />
　　颙颙、卬卬，君之德也。<br />
　　丁丁、嘤嘤，相切直也。<br />
　　蔼蔼、萋萋，臣尽力也。<br />
　　噰々、喈喈，民协服也。<br />
　　佻佻、契契，愈遐急也。<br />
　　宴宴、粲粲，尼居息也。<br />
　　哀哀、恓恓，怀报德也。<br />
　　儵儵、嘒嘒，罹祸毒也。<br />
　　晏晏、旦旦，悔爽忒也。<br />
　　皋皋、琄々，刺素食也。<br />
　　懽々、愮々，忧无告也。<br />
　　宪宪、泄泄，制法则也。<br />
　　谑谑、謞々，崇谗慝也。<br />
　　翕翕、訿々，莫供职也。<br />
　　速速、蹙蹙，惟逑鞫也。<br />
　　抑抑，密也。<br />
　　秩秩，清也。<br />
　　甹夆，掣曳也。<br />
　　朔，北方也。<br />
　　不俟，不来也。<br />
　　不遹，不迹也。<br />
　　不彻，不道也。<br />
　　勿念，勿忘也。<br />
　　萲、谖，忘也。<br />
　　每有，虽也。<br />
　　饎，酒食也。<br />
　　舞号，雩也。<br />
　　暨，不及也。<br />
　　蠢，不逊也。<br />
　　如切如磋，道学也。<br />
　　如琢如磨，自修也。<br />
　　瑟兮僴兮，恂栗也。<br />
　　赫兮烜兮，威仪也。<br />
　　有斐君子，终不可谖兮，道盛德至善，民之不能忘也。<br />
　　既微且尰，骭疡为微，肿足为尰。<br />
　　是刈是濩，濩，煮之也。<br />
　　履帝武敏，武，迹也；敏，拇也。<br />
　　张仲孝友，善父母为孝，善兄弟为友。<br />
　　有客宿宿，言再宿也。<br />
　　有客信信，言四宿也。<br />
　　美女为媛，美士为彦。<br />
　　其虚其徐，威仪容止也。<br />
　　猗嗟名兮，目上为名。<br />
　　式微式微者，微乎微者也。<br />
　　之子者，是子也。<br />
　　徒御不惊，辇者也。<br />
　　襢裼，肉袒也。<br />
　　暴虎，徒搏也。<br />
　　冯河，徒涉也。<br />
　　籧篨，口柔也。<br />
　　戚施，面柔也。<br />
　　夸毗，体柔也。<br />
　　婆娑，舞也。<br />
　　擗，拊心也。<br />
　　矜怜，抚掩之也。<br />
　　緎，羔裘之缝也。<br />
　　殿屎，呻也。<br />
　　帱谓之帐。<br />
　　侜张，诳也。<br />
　　谁昔，昔也。<br />
　　不辰，不时也。<br />
　　凡曲者为罶。<br />
　　鬼之为言归也。<br />
　　<br />
　　<br />
　　 <br />
　　释亲第四<br />
　　<br />
　　父为考，母为妣。<br />
　　父之考为王父，父之妣为王母。<br />
　　王父之考为曾祖王父，王父之妣为曾祖王母。<br />
　　曾祖王父之考为高祖王父，曾祖王父之妣为高祖王母。<br />
　　父之世父、叔父为从祖祖父，父之世母、叔母为从祖祖母。<br />
　　父之晜弟，先生为世父，后生为叔父。<br />
　　男子先生为兄，后生为弟。<br />
　　谓女子，先生为姊，后生为妹。<br />
　　父之姊妹为姑。<br />
　　父之从父晜弟为从祖父，父之从祖晜弟为族父。<br />
　　族父之子相谓为族晜弟。<br />
　　族晜弟之子相谓为亲同姓。<br />
　　兄之子、弟之子，相谓为从父晜弟。<br />
　　子之子为孙，孙之子为曾孙，曾孙之子为玄孙，玄孙之子为来孙，来孙之子<br />
　　为晜孙，晜孙之子为仍孙，仍孙之子为云孙。<br />
　　王父之姊妹，为王姑。<br />
　　曾祖王父之姊妹，为曾祖王姑。<br />
　　高祖王父之姊妹，为高祖王姑。<br />
　　父之从父姊妹，为从祖姑。<br />
　　父之从祖姊妹，为族祖姑。<br />
　　父之从父晜弟之母，为从祖王母。<br />
　　父之从祖晜弟之母，为族祖王母。<br />
　　父之兄妻，为世母；父之弟妻，为叔母。<br />
　　父之从父晜弟之妻，为从祖母；父之从祖晜弟之妻，为族祖母。<br />
　　父之从祖祖父，为族曾王父；父之从祖祖母，为族曾王母。<br />
　　父之妾，为庶母。<br />
　　祖，王父也。<br />
　　晜，兄也。──宗族。<br />
　　母之考，为外王父；母之妣，为外王母。<br />
　　母之王考，为外曾王父；母之王妣，为外曾王母。<br />
　　母之晜弟，为舅；母之从父晜弟，为从舅。<br />
　　母之姊妹，为从母。<br />
　　从母之男子，为从母晜弟；其女子子，为从母姊妹。──母党。<br />
　　妻之父，为外舅；妻之母，为外姑。<br />
　　姑之子为甥，舅之子为甥，妻之晜弟为甥，姊妹之夫为甥。<br />
　　妻之姊妹同出为姨。<br />
　　女子谓姊妹之夫为私。<br />
　　男子谓姊妹之子为出。<br />
　　女子谓晜弟之子为侄，谓出之子为离孙，谓侄之子为归孙。<br />
　　女子子之子为外孙。<br />
　　女子同出，谓先生为姒，后生为娣。<br />
　　女子谓兄之妻为嫂，弟之妻为妇。<br />
　　长妇谓稚妇为娣妇，娣妇谓长妇为姒妇。──妻党。<br />
　　妇称夫之父曰舅，称夫之母曰姑。<br />
　　姑舅在，则曰君舅、君姑；没，则曰先舅、先姑。<br />
　　谓夫之庶母为少姑，夫之兄为兄公，夫之弟为叔，夫之姊为女公，夫之女弟为女妹。<br />
　　子之妻为妇，长妇为嫡妇，众妇为庶妇。<br />
　　女子子之夫为婿，婿之父为姻，妇之父为婚。<br />
　　父之党为宗族，母与妻之党为兄弟。<br />
　　妇之父母、婿之父母，相谓为婚姻。<br />
　　两婿相谓为亚。<br />
　　妇之党为婚兄弟，婿之党为姻兄弟。<br />
　　嫔，妇也。<br />
　　谓我舅者，吾谓之甥也。──婚姻。<br />
　　<br />
　　释宫第五<br />
　　<br />
　　宫谓之室，室谓之宫。<br />
　　牖户之间谓之扆，其内谓之家。<br />
　　东西墙谓之序。<br />
　　西南隅谓之奥，西北隅谓之屋漏，东北隅谓之宧，东南隅谓之{宀交}。<br />
　　柣谓之阈，枨谓之楔，楣谓之梁。<br />
　　枢谓之椳。<br />
　　枢达北方，谓之落时，落时谓之戺。<br />
　　垝谓之坫，墙谓之墉。<br />
　　镘谓之杇，椹谓之。<br />
　　地谓之黝，墙谓之垩。<br />
　　枳谓之杙，在墙者谓之楎，在地者谓之臬，大者谓之栱，长者谓之阁。<br />
　　阇谓之台，有木者谓之榭。<br />
　　鸡栖于弋为榤，凿垣而栖为埘。<br />
　　植谓之传，传谓之突。<br />
　　杗廇谓之梁，其上楹谓之棁。<br />
　　閞谓之槉。<br />
　　栭谓之楶。<br />
　　栋谓之桴，桷谓之榱。<br />
　　桷直而遂，谓之阅；直不受檐，谓之交；檐谓之樀。<br />
　　容谓之防，连谓之簃。<br />
　　屋上薄谓之筄。<br />
　　两阶间谓之乡，中庭之左右谓之位，门屏之间谓之宁，屏谓之树，閍谓之<br />
　　门，正门谓之应门，观谓之阙，宫中之门谓之闱，其小者谓之闺，小闺谓之閤。<br />
　　门谓之闳，门侧之堂谓之塾。<br />
　　橛谓之闑。<br />
　　阖谓之扉，所以止扉谓之闳。<br />
　　瓴甋谓之甓。<br />
　　宫中，谓之壶；庙中路，谓之唐。<br />
　　堂途谓之陈。<br />
　　路、旅，途也。<br />
　　路、场、猷、行，道也。<br />
　　一达谓之道路，二达谓之歧旁，三达谓之剧旁，四达谓之衢，五达谓之康，<br />
　　六达谓之庄，七达谓之剧骖，八达谓之崇期，九达谓之逵。<br />
　　室中谓之时，堂上谓之行，堂下谓之步，门外谓之趋，中庭谓之走，大路谓<br />
　　之奔。<br />
　　隄谓之梁，石杠谓之徛。<br />
　　室有东西厢曰庙，无东西厢有室曰寝，无室曰榭。四方而高曰台，陕而修曲<br />
　　曰楼。<br />
　　<br />
　　释器第六<br />
　　<br />
　　木豆谓之豆，竹豆谓之笾，瓦豆谓之登。<br />
　　盎谓之缶，瓯瓿谓之瓵，康瓠谓之甈。<br />
　　斪劚谓之定，斫谓之，<庣斗>谓之疀。<br />
　　緵罟谓之九罭，九罭，鱼网也。<br />
　　嫠妇之笱谓之罶。<br />
　　罺谓之汕。<br />
　　篧谓之罩，椮谓之涔。<br />
　　鸟罟谓之罗，兔罟谓之罝，麋罟谓之罞，彘罟谓之羉，鱼罟谓之罛。<br />
　　繴谓之罿。罿，罬也。<br />
　　罬谓之罦。罦，覆车也。<br />
　　絇谓之救。<br />
　　律谓之分。<br />
　　大版谓之业。<br />
　　绳之，谓之缩之。<br />
　　彝、卣、罍，器也。<br />
　　小罍谓之坎。<br />
　　衣裗谓之衤皃，黼领谓之襮，缘谓之纯，袕谓之。<br />
　　衣{此目}谓之襟，衱谓之裾，衿谓之袸。<br />
　　佩衿谓之褑。<br />
　　执衽谓之袺，扱衽谓之襭，衣蔽前谓之襜。<br />
　　妇人之袆谓之缡。缡，緌也。<br />
　　裳削幅谓之。<br />
　　舆革，前谓之鞎，后谓之笰；竹，前谓之御，后谓之蔽。<br />
　　环谓之捐，镳谓之钀，载辔谓之轙，辔首谓之革。<br />
　　餀谓之餯，食饐谓之餲。<br />
　　抟者谓之<米蘭>，米者谓之糪，肉谓之败，鱼谓之馁。<br />
　　肉，曰脱之；鱼，曰斮之。<br />
　　冰，脂也。<br />
　　肉谓之羹，鱼谓之鮨，肉谓之醢，有骨者谓之臡。<br />
　　康谓之蛊，淀谓之垽。<br />
　　鼎绝大，谓之鼐；圜弇上，谓之鼒；附耳外，谓之釴；款足者，谓之鬲；<br />
　　<鬲曾>谓之鬵。鬵，鉹也。<br />
　　璲，瑞也。<br />
　　玉十，谓之区。<br />
　　羽本，谓之翮。一羽谓之箴，十羽谓之縳，百羽谓之緷。<br />
　　木谓之虡。<br />
　　旄谓之{艹罢}。<br />
　　菜谓之簌。<br />
　　白盖谓之苫。<br />
　　黄金谓之璗，其美者谓之镠。<br />
　　白金谓之银，其美者谓之鐐。<br />
　　鉼金谓之钣，锡谓之鈏。<br />
　　象谓之鹄，角谓之觷，犀谓之剒，木谓之剫，玉谓之雕，金谓之镂，<br />
　　木谓之刻，骨谓之切，象谓之磋，玉谓之琢，石谓之磨。<br />
　　璆琳，玉也。<br />
　　简，谓之毕；不律，谓之笔；灭，谓之点。<br />
　　绝泽谓之铣。<br />
　　金镞翦羽，谓之鍭；骨镞不翦羽，谓之志。<br />
　　弓有缘者谓之弓，无缘者谓之弭。<br />
　　以金者谓之铣，以蜃者谓之珧，以玉者谓之珪。<br />
　　珪大尺二寸，谓之玠；璋大八寸，谓之琡；璧大六寸，谓之宣。<br />
　　肉倍好，谓之璧；好倍肉，谓之瑗；肉好若一，谓之环。<br />
　　繸，绶也。<br />
　　一染谓之縓，再染谓之赪，三染谓之纁。<br />
　　青谓之葱，黑谓之黝。<br />
　　斧谓之黼，邸谓之柢，雕谓之琢，蓐谓之兹，竿谓之箷。<br />
　　箦谓之笫。<br />
　　革中绝，谓之辨；革中辨，谓之韏。<br />
　　镂，锼也。<br />
　　卣，中尊也。<br />
　　<br />
　　释乐第七<br />
　　<br />
　　宫谓之重，商谓之敏，角谓之经，徵谓之迭，羽谓之柳。<br />
　　大瑟谓之洒，大琴谓之离。<br />
　　大鼓谓之鼖，小者谓之应。<br />
　　大磬谓之毊。<br />
　　大笙谓之巢，小者谓之和。<br />
　　大篪谓之沂，大埙谓之嘂。<br />
　　大钟谓之镛，其中谓之剽，小者谓之栈。<br />
　　大箫谓之言，小者谓之筊。<br />
　　大管谓之簥，其中谓之篞，小者谓之篎。<br />
　　大籥谓之产，其中谓之仲，小者谓之箹。<br />

                    <br>
                        　　徒鼓瑟谓之步，徒吹谓之和，徒歌谓之谣，徒击鼓谓之咢，徒鼓钟谓之修，<br />
　　徒鼓磬谓之寋。<br />
　　所以鼓柷谓之止，所以鼓敔谓之籈。<br />
　　大鼗谓之麻，小者谓之料。<br />
　　和乐谓之节。<br />
　　<br />
　　释天第八<br />
　　<br />
　　穹、苍苍，天也。<br />
　　春为苍天，夏为昊天，秋为旻天，冬为上天。──四时。<br />
　　春为青阳，夏为朱明，秋为白藏，冬为玄英。<br />
　　四气和，谓之玉烛。<br />
　　春为发生，夏为长嬴，秋为收成，冬为安宁。<br />
　　四时和为通正，谓之景风。<br />
　　甘雨时降，万物以嘉，谓之醴泉。──祥。<br />
　　谷不熟为饥，蔬不熟为馑，果不熟为荒，仍饥为荐。──灾。<br />
　　大岁在甲曰阏逢，在乙曰旃蒙，在丙曰柔兆，在丁曰强圉，在戊曰著雍，在<br />
　　己曰屠维，在庚曰上章，在辛曰重光，在壬曰玄黓，在癸曰昭阳。──岁阳。<br />
　　大岁在寅曰摄提格，在卯曰单阏，在辰曰执徐，在巳曰大荒落，在午曰敦牂，<br />
　　在未曰协洽，在申曰涒滩，在酉曰作噩，在戌曰阉茂，在亥曰大渊献，在子曰困<br />
　　敦，在丑曰赤奋若。<br />
　　载，岁也。夏曰岁，商曰祀，周曰年，唐虞曰载。──岁名。<br />
　　月在甲曰毕，在乙曰橘，在丙曰修，在丁曰圉，在戊曰厉，在己曰则，在庚<br />
　　曰窒，在辛曰塞，在壬曰终，在癸曰极。──月阳。<br />
　　正月为陬，二月为如，三月为，四月为余，五月为皋，六月为且，七<br />
　　月为相，八月为壮，九月为玄，十月为阳，十一月为辜，十二月为涂。──月名。<br />
　　南风谓之凯风，东风谓之谷风，北风谓之凉风，西风谓之泰风。<br />
　　焚轮谓之穨，扶摇谓之猋，风与火为庉，回风为飘，日出而风为暴，风<br />
　　而雨土为霾，阴而风为曀。<br />
　　天气下地不应曰{雨矛}，地气发天不应曰雾。雾谓之晦。<br />
　　螮蝀谓之雩，螮蝀，虹也。蜺为挈贰。<br />
　　弇日为蔽云。疾雷为霆霓。雨{雨见}为霄雪。<br />
　　暴雨谓之涷，小雨谓之霡霂，久雨谓之淫，淫谓之霖，济谓之霁。<br />
　　──风雨。<br />
　　寿星，角亢也。<br />
　　天根，氐也。<br />
　　天驷，房也。<br />
　　大辰，房心尾也。<br />
　　大火谓之大辰。析木谓之津，箕斗之间，汉津也。<br />
　　星纪，斗牵牛也。<br />
　　玄枵，虚也。颛顼之虚，虚也。<br />
　　北陆，虚也。营室谓之定。<br />
　　娵觜之口，营室东壁也。<br />
　　降娄，奎娄也。<br />
　　大梁，昴也。<br />
　　西陆，昴也。<br />
　　浊谓之毕。<br />
　　咮谓之柳。柳，鹑火也。<br />
　　北极谓之北辰，何鼓谓之牵牛，明星谓之启明，彗星为欃枪，奔星为彴约。<br />
　　──星名。<br />
　　春祭曰祠，夏祭曰礿，秋祭曰尝，冬祭曰蒸。<br />
　　祭天曰燔柴，祭地曰瘗薶。<br />
　　祭山曰庪县，祭川曰浮沈，祭星曰布，祭风曰磔。<br />
　　是禷是礻马，师祭也。既伯既祷，马祭也。禘，大祭也。绎，又祭也。<br />
　　周曰绎，商曰肜，夏曰复胙。──祭名。<br />
　　春猎为蒐，夏猎为苗，秋猎为狝，冬猎为狩。<br />
　　宵田为獠，火田为狩。<br />
　　乃立冢土，戎丑攸行。起大事，动大众，必先有事乎社而后出，谓之宜。<br />
　　振旅阗阗，出为治兵，尚威武也。入为振旅，反尊卑也。──讲武。<br />
　　素锦绸杠，纁帛縿，素升龙于縿，练旒九，饰以组，维以缕。<br />
　　缁广充幅，长寻曰旐，继旐曰旆，注旄首曰旌，有铃曰旂，错革鸟曰旟，因<br />
　　章曰旃。──旌旂。<br />
　　<br />
　　释地第九<br />
　　<br />
　　两河间曰冀州，河南曰豫州，河西曰雝州，汉南曰荆州，江南曰杨州，济河<br />
　　间曰兖州，济东曰徐州，燕曰幽州，齐曰营州。──九州。<br />
　　鲁有大野。晋有大陆。秦有杨陓。宋有孟诸。楚有云梦。吴越之间有具<br />
　　区。齐有海隅。燕有昭余祁。郑有圃田。周有焦護。──十薮。<br />
　　东陵阠，南陵息慎，西陵威夷，中陵朱滕，北陵西隃雁门是也。陵莫<br />
　　大于加陵，梁莫大于湨梁，坟莫大于河坟。──八陵。<br />
　　东方之美者，有医无闾之珣玗琪焉；东南之美者，有会稽之竹箭焉；南方<br />
　　之美者，有梁山之犀象焉；西南之美者，有华山之金石焉；西方之美者，有霍山<br />
　　之多珠玉焉；西北之美者，有昆仑虚之璆琳琅玕焉；北方之美者，有幽都之筋角<br />
　　焉；东北之美者，有斥山之文皮焉；中有岱岳，与其五谷鱼盐生焉。──九府。<br />
　　东方有比目鱼焉，不比不行，其名谓之鲽；南方有比翼鸟焉，不比不飞，其<br />
　　名谓之鹣鹣；西方有比肩兽焉，与邛邛岠虚比，为邛邛岠虚，啮甘草，即有<br />
　　难，邛邛岠虚负而走，其名谓之蹷；北方有比肩民焉，迭食而迭望；中有<br />
　　枳首蛇焉。此四方中国之异气也。──五方。<br />
　　邑外谓之郊，郊外谓之牧，牧外谓之野，野外谓之林，林外谓之坰。<br />
　　下湿曰隰，大野曰平，广平曰原，高平曰陆，大陆曰阜，大阜曰陵，大陵曰<br />
　　阿。可食者曰原，陂者曰阪，下者曰隰。田一岁曰菑，二岁曰新田，三岁曰畬。<br />
　　──野。<br />
　　东至于泰远，西至于邠国，南至于濮铅，北至于祝栗，谓之四极。<br />
　　觚竹、北户、西王母、日下，谓之四荒。<br />
　　九夷、八狄、七戎、六蛮，谓之四海。<br />
　　岠齐州以南，戴日为丹穴，北戴斗极为空桐，东至日所出为大平，西至日<br />
　　所入为大蒙。太平之人仁，丹穴之人智，大蒙之人信，空桐之人武。──四极。<br />
　　<br />
　　释丘第十<br />
　　<br />
　　丘，一成为敦丘，再成为陶丘，再成锐上为融丘，三成为昆仑丘。<br />
　　如乘者乘丘，如陼者陼丘。<br />
　　水潦所止泥丘。方丘胡丘。<br />
　　绝高为之京，非人为之丘。<br />
　　水潦所还埒丘。上正章丘。<br />
　　泽中有丘，都丘。当途梧丘。<br />
　　途出其右而还之画丘。<br />
　　途出其前戴丘，途出其后昌丘。<br />
　　水出其前渻丘，水出其后沮丘。<br />
　　水出其右正丘，水出其左营丘。<br />
　　如覆敦者敦丘，逦迤沙丘。<br />
　　左高咸丘，右高临丘，前高旄丘，后高陵丘，偏高阿丘。<br />
　　宛中宛丘，丘背有丘为负丘，左泽定丘，右陵泰丘。<br />
　　如亩亩丘，如陵陵丘。丘上有丘，为宛丘。<br />
　　陈有宛丘，晋有潜丘，淮南有州黎丘。<br />
　　天下有名丘五，三在河南，其二在河北。──丘。<br />
　　望厓洒而高岸。夷上洒下不漘。<br />
　　隩隈，厓内为隩，外为隈。<br />
　　毕，堂墙。重厓，岸。岸上，浒。坟，大防。<br />
　　涘为厓。穷渎，汜。谷者，溦。──厓岸。<br />
　　<br />
　　释山第十一<br />
　　<br />
　　河南，华。河西，岳。河东，岱。河北，恒。江南，衡。<br />
　　山三袭，陟。再成，英。一成，坯。<br />
　　山大而高，崧。山小而高，岑。锐而高，峤。卑而大，扈。小而众，岿。<br />
　　小山，岌。大山，峘。<br />
　　属者峄。独者蜀。上正，章。宛中，隆。山脊，冈。未及上，翠微。山顶，<br />
　　冢。<br />
　　崒者，厜<厂义>。<br />
　　山如堂者，密。如防者，盛。<br />
　　峦山，堕。重甗，隒。<br />
　　左右有岸，厒。<br />
　　大山，宫。小山，霍。小山别，大山鲜。山绝，陉。<br />
　　多小石，磝。多大石，礐。多草木，岵。无草木，峐。<br />
　　山上有水，埒。夏有水，冬无水，泶。<br />
　　山豄无所通，谿。<br />
　　石戴土谓之崔嵬，土戴石为砠。<br />
　　山夹水，涧。陵夹水，澞。山有穴为岫。<br />
　　山西曰夕阳，山东曰朝阳。<br />
　　泰山为东岳，华山为西岳，霍山为南岳，恒山为北岳，嵩高为中岳。<br />
　　梁山，晋望也。<br />
　　<br />
　　释水第十二<br />
　　<br />
　　泉一见一否，为瀸。<br />
　　井一有水，一无水，为瀱汋。<br />
　　　滥泉正出。正出，涌出也。<br />
　　沃泉县出。县出，下出也。<br />
　　氿泉穴出，穴出，仄出也。<br />
　　湀闢流川，过辨回川。<br />
　　灉，反入。潬，沙出。<br />
　　汧，出不流。归异，出同流，肥。<br />
　　瀵，大出尾下。水醮曰厬。水自河出为灉。<br />
　　济为濋，汶为灛，洛为波，汉为潜，淮为浒，江为沱，濄为洵，颍为<br />
　　沙，汝为濆。<br />
　　水决之泽为汧，决复入为汜。<br />
　　“河水清且澜漪”，大波为澜，小波为沦，直波为径。<br />
　　江有沱，河有灉，汝有濆。<br />
　　浒，水厓。水草交为湄。<br />
　　“济有深涉，深则厉，浅则揭”。揭者，揭衣也；以衣涉水为厉，繇膝以下<br />
　　为揭，繇膝以上为涉，繇带以上为厉，潜行为泳。<br />
　　“汎汎杨舟，绋缡维之”。绋，<索率>也。缡，緌也。<br />
　　天子造舟，诸侯维舟，大夫方舟，士特舟，庶人乘泭。<br />
　　水注川曰谿，注谿曰谷，注谷曰沟，注沟曰浍，注浍曰渎。<br />
　　逆流而上曰溯洄，顺流而下曰溯游。正绝流曰乱。<br />
　　江河淮济为四渎。<br />
　　四渎者，发源注海者也。──水泉。<br />
　　水中可居者曰洲，小洲曰陼，小陼曰沚，小沚曰坻。人所为为潏。<br />
　　──水中。<br />
　　河出昆仑虚，色白。<br />
　　所渠并千七百一川，色黄。百里一小曲，千里一曲一直。──河曲。<br />
　　徒骇、太史、马颊、覆鬴、胡苏、简、絜、钩盘、鬲津。──九河。<br />
　　<br />
　　释草第十三<br />
　　<br />
　　蒮，山韭。<br />
　　茖，山葱。<br />
　　葝，山。<br />
　　蒚，山蒜。<br />
　　薜，山蕲。<br />
　　椴，木槿。<br />
　　榇，木槿。<br />
　　朮，山蓟。<br />
　　杨，枹蓟。<br />
　　葥，王蔧。<br />
　　菉，王刍。<br />
　　拜，蔏藋。<br />
　　蘩，皤蒿。<br />
　　蒿，菣。<br />
　　蔚，牡菣。<br />
　　齧，彫蓬；荐，黍蓬。<br />
　　{艹庳}，鼠莞。<br />
　　葝，鼠尾。<br />
　　菥蓂，大荠。<br />
　　蒤，虎杖。<br />
　　孟，狼尾。<br />
　　瓠，栖瓣。<br />
　　茹藘，茅蒐。<br />
　　果臝之实，栝楼。<br />
　　荼，苦菜。<br />
　　萑，蓷。<br />
　　虉，绶。<br />
　　粢，稷。<br />
　　众，秫。<br />
　　戎叔谓之荏菽。<br />
　　卉，草。<br />
　　萒，雀弁。<br />
　　{艹龠}，雀麦。<br />
　　蘾，乌蕵。<br />
　　萰，菟荄。<br />
　　蘩，菟蒵。<br />
　　蔩，菟瓜。<br />
　　茢薽，豕首。<br />
　　荓，马帚。<br />
　　，怀羊。<br />
　　茭，牛蕲。<br />
　　{艹突}，芦萉。<br />
　　淔，灌。苬，芝。<br />
　　筍，竹萌，{汤}，竹。<br />
　　莪，萝。<br />
　　苨，菧苨。<br />
　　绖，履。<br />
　　莕，接。余其叶，苻。<br />
　　白华，野菅。<br />
　　薜，白蕲。<br />
　　菲，芴。<br />
　　葍，{艹富}。<br />
　　荧，委萎。<br />
　　葋，艼荧。竹萹蓄。<br />
　　葴，寒浆。<br />
　　薢茩，芵茪。<br />
　　莁荑，{艹杀}蘠。<br />
　　瓞瓝。其绍，瓞。<br />
　　芍，凫茈。<br />
　　蘱，薡蕫。<br />
　　{艹秭}，苵。<br />
　　钩，芺。<br />
　　，鸿薈。<br />
　　苏，桂荏。<br />
　　蔷，虞蓼。<br />
　　，蓚。<br />
　　虋，赤苗。<br />
　　芑，白苗。<br />
　　秬，黑黍。<br />
　　秠，一稃二米。<br />
　　稌，稻。<br />
　　葍，藑茅。<br />
　　台，夫须。<br />
　　藆，藅。<br />
　　莔，贝母。<br />
　　荍，蚍衃。<br />
　　艾，冰台。<br />
　　蕇，亭历。<br />
　　苻，鬼目。<br />
　　薜，庾草。<br />
　　蔜，{艹缕}。<br />
　　离南，活。<br />
　　{艹龙}，天{艹龠}。<br />
　　须，葑苁。<br />
　　蒡，隐荵。<br />
　　莤，蔓于。<br />
　　蓾，蔖。<br />
　　柱夫，摇车。<br />
　　出隧，蘧蔬。<br />
　　蕲茝，蘪芜。<br />
　　茨，蒺藜。<br />
　　蘮蒘，窃衣。<br />
　　髦，颠蕀。<br />
　　雚芄，兰。<br />
　　荨，莐藩。<br />
　　蕍，蕮。<br />
　　蔨，鹿{艹靃}，其实莥。<br />
　　，侯莎，其实媞。<br />
　　莞，苻蓠。其上蒚。<br />
　　荷，芙渠。其茎茄，其叶蕸，其本蔤，其华菡萏，其实莲，其根藕，<br />
　　其中的，的中薏。<br />
　　红，茏古。其大者蘬。<br />
　　蒫，荠实。<br />
　　黂，枲实。枲，麻。<br />
　　须，蕵芜。<br />
　　菲，蒠菜。<br />
　　蕢，赤苋。<br />
　　蘠蘼，虋冬。<br />
　　萹，苻止。<br />
　　泺，贯众。<br />
　　莙，牛藻。<br />
　　蓫、{艹殇}，马尾。<br />
　　萍，蓱。<br />
　　其大者蘋。<br />
　　莃，菟葵。<br />
　　芹，楚葵。<br />
　　藬，牛蘈。<br />
　　藚，牛唇。<br />
　　苹，藾萧。<br />
　　连，异翘。<br />
　　泽，乌蕵。<br />
　　傅，横目。<br />
　　釐，蔓华。<br />
　　蓤，蕨攗。<br />
　　大菊，蘧麦。<br />
　　薜，牡{艹赞}。<br />
　　葥，山莓。<br />
　　齧，苦堇。<br />
　　藫，石衣。<br />
　　蘜，治蘠。<br />
　　唐蒙，女萝。女萝，菟丝。<br />
　　苗，蓚。<br />
　　茥，蒛葐。<br />
　　芨，堇草。<br />
　　虃，百足。<br />
　　菺，戎葵。<br />
　　蘻，狗毒。<br />
　　垂，比叶。<br />
　　蕧，盗庚。<br />
　　茡，麻母。<br />
　　瓝，九叶。<br />
　　藐，茈草。<br />
　　倚商，活脱。<br />
　　蘵，黄蒢。<br />
　　藒车，{艹乞}舆。<br />
　　权，黄华。<br />
　　葞，春草。<br />
　　蔠葵，蘩露。<br />
　　菋，荎蕏。<br />
　　蒤，委叶。<br />
　　皇，守田。<br />
　　钩，{艹暌}姑。<br />
　　望，乘车。<br />
　　困，衱袶。<br />
　　攫，乌阶。<br />
　　杜，土卤。<br />
　　盱，虺床。<br />
　　蔜；赤，枹蓟。<br />
　　菟奚，颗涷。<br />
　　中馗，菌，小者菌。<br />
　　菆，小叶。<br />
　　召，陵苕。黄华蔈，白华茇。<br />
　　蘪从水生。<br />
　　薇垂水。<br />
　　薜，山麻。<br />
　　莽，数节。<br />
　　桃枝，四寸有节。<br />
　　粼，坚中。<br />
　　簢，筡中。<br />
　　仲，无笐。<br />
　　{笞心}，箭萌。<br />
　　篠，箭。<br />
　　枹，霍首素华。轨鬷。<br />
　　芏，夫王。<br />
　　藄，月尔。<br />
　　葴，马蓝。<br />
　　姚茎，涂荠。<br />
　　芐，地黄。<br />
　　蒙，王女。<br />
　　拔，茏葛。<br />
　　{艹遬}，牡茅。<br />
　　菤耳，苓耳。<br />
　　蕨，{艹鳖}。<br />
　　荞，邛钜。<br />
　　繁，由胡。<br />
　　莣，杜荣。<br />
　　稂，童粱。<br />
　　藨，麃。<br />
　　的，薂。<br />
　　购，蔏蒌。<br />
　　茢，勃茢。<br />
　　葽绕，蕀{艹冤}。<br />
　　茦，刺。<br />
　　萧，萩。<br />
　　荨，海藻。<br />
　　长楚，铫芅。<br />
　　蘦，大苦。<br />
　　芣苡，马舄。马舄，车前。<br />

                    <br>
                        　　纶似纶，组似组，东海有之。<br />
　　帛似帛，布似布，华山有之。<br />
　　苀，东蠡。<br />
　　绵马，羊齿。<br />
　　萿，麋舌。<br />
　　搴，柜朐。<br />
　　蘩之丑，秋为蒿。<br />
　　芺蓟，其实荂。<br />
　　蔈、荂，荼。<br />
　　猋、藨、芀。<br />
　　苇丑，芀。葭，华。<br />
　　蒹、薕；葭，芦；菼，薍，其萌虇。<br />
　　萮、芛、葟，华荣。<br />
　　卷施草，拔心不死。<br />
　　荺，茭。<br />
　　荄，根。<br />
　　攫，橐含。<br />
　　华，荂也。华荂，荣也。<br />
　　木谓之华，草谓之荣。<br />
　　不荣而实者谓之秀，荣而不实者谓之英。<br />
　　<br />
　　释木第十四<br />
　　<br />
　　槄，山榎。<br />
　　栲，山樗。<br />
　　柏，椈。<br />
　　髡，梱。<br />
　　椵，柂。<br />
　　梅，柟。<br />
　　柀，煔。<br />
　　櫠，椵。<br />
　　杻檍。<br />
　　楙，木瓜。<br />
　　椋，即来。<br />
　　栵，栭。<br />
　　檴，落。<br />
　　柚，条。<br />
　　时，英梅。<br />
　　楥，柜枊。<br />
　　栩，杼。<br />
　　味，荎著。<br />
　　藲荎。<br />
　　杜，甘棠。<br />
　　狄，臧槔。<br />
　　贡，綦。<br />
　　朹，檕梅。<br />
　　朻者聊。<br />
　　魄，榽。<br />
　　梫，木桂。<br />
　　棆，无疵。<br />
　　椐，樻。<br />
　　柽，河柳。<br />
　　旄，泽柳。<br />
　　杨，蒲柳。<br />
　　权，黄英。<br />
　　辅，小木。<br />
　　杜，赤棠，白者棠。<br />
　　诸虑，山櫐。<br />
　　欇，虎櫐。<br />
　　杞，枸檵。<br />
　　杬，鱼毒。<br />
　　檓，大椒。<br />
　　楰，鼠梓。<br />
　　枫，欇々。<br />
　　寓木，宛童。<br />
　　无姑，其实夷。<br />
　　栎，其实梂。<br />
　　檖，萝。<br />
　　楔，荆桃。<br />
　　旄，冬桃。<br />
　　榹桃，山桃。<br />
　　休，无实李。<br />
　　痤，椄虑李。<br />
　　驳，赤李。<br />
　　枣，壶枣、边要枣。<br />
　　櫅，白枣。<br />
　　樲，酸枣。<br />
　　杨彻，齐枣。<br />
　　遵，羊枣。<br />
　　洗，大枣。<br />
　　煮，填枣。<br />
　　蹶泄，苦枣。<br />
　　皙，无实枣。<br />
　　还味，棯枣。<br />
　　榇，梧。<br />
　　朴，枹者。谓榇，采薪，采薪即薪。<br />
　　棪，<木速>其。<br />
　　刘，刘杙。<br />
　　櫰，槐大叶而黑。<br />
　　守宫槐，叶昼聂宵炕。<br />
　　槐小叶曰榎。<br />
　　大而皵，楸；小而皵，榎。<br />
　　椅，梓。<br />
　　桋，赤栜，白者栜。<br />
　　终，牛棘。<br />
　　灌木，丛木。<br />
　　瘣木，苻娄。<br />
　　蕡，蔼。<br />
　　枹遒木，魁瘣。<br />
　　棫，白桵。<br />
　　梨，山樆。<br />
　　桑辨有葚，栀。<br />
　　女桑，桋桑。<br />
　　榆，白枌。<br />
　　唐棣，栘。<br />
　　常棣，棣。<br />
　　槚，苦荼。<br />
　　樕朴，心。<br />
　　荣，桐木。<br />
　　栈木，干木。<br />
　　檿桑，山桑。<br />
　　木自弊，柛。立死，椔。弊者，翳。<br />
　　木相磨，<木埶>。<br />
　　棤，皵。<br />
　　梢，梢棹。<br />
　　枞，松叶柏身。<br />
　　桧，柏叶松身。<br />
　　句如羽，乔，下句曰朻，上句曰乔。如木楸曰乔，如竹箭曰苞，如松柏<br />
　　曰茂，如槐曰茂。<br />
　　祝州木。<br />
　　髦柔英。<br />
　　槐、棘，丑乔；桑、柳，丑条；椒、榝，丑莍；桃、李，丑<br />
　　核。<br />
　　瓜曰华之，桃曰胆之，枣李曰疐之，樝梨曰钻之。<br />
　　小枝上缭为乔。无枝为檄。<br />
　　木族生为灌。<br />
　　<br />
　　释虫第十五<br />
　　<br />
　　螜，天蝼。<br />
　　蜚，蠦蜰。<br />
　　螾，入耳。<br />
　　蜩，螂蜩，螗蜩。<br />
　　蚻，蜻蜻。<br />
　　，茅蜩。<br />
　　蝒，马蜩。<br />
　　蜺，寒蜩。<br />
　　蜓蚞，螇螰。<br />
　　蛣蜣，蜣螂。<br />
　　蝎，蛣<虫屈>。<br />
　　蠰，齧桑。<br />
　　诸虑，奚相。<br />
　　蜉蝣，渠略。<br />
　　蛂，蟥蛢。<br />
　　蠸舆父，守瓜。<br />
　　蝚，蛖蝼。<br />
　　不蜩，王蚥。<br />
　　蛄{施虫}，强<虫芊>。<br />
　　不过，蟷蠰，其子蜱蛸。<br />
　　蒺藜，蝍蛆。<br />
　　蝝，蝮蜪。<br />
　　蟋蟀，蛩。<br />
　　蟼，蟆。<br />
　　螁，马<虫戋>。<br />
　　蛗螽，蠜。<br />
　　草螽，负蠜。<br />
　　蜤螽，蜙蝑。<br />
　　蟿螽，螇蚸。<br />
　　土螽，蠰谿。<br />
　　螼蚓，蜸蚕。<br />
　　莫貈，螳螂，蛑。<br />
　　虰蛵，负劳。<br />
　　蜭，毛蠹。<br />
　　蟔，蛅蟴。<br />
　　蟠，鼠负。<br />
　　蟫，白鱼。<br />
　　蛾，罗。<br />
　　螒，天鸡。<br />
　　傅，负版。<br />
　　强，蚚。<br />
　　，螪何。<br />
　　螝，蛹。<br />
　　蚬，缢女。<br />
　　蚍蜉，大蚁，小者蚁。<br />
　　蠪，朾蚁。<br />
　　，飞蚁，其子蚳。<br />
　　次，蜘蛛。<br />
　　蜘蛛，蛛蝥。<br />
　　土蜘蛛，草蜘蛛。<br />
　　土蜂，木蜂。<br />
　　蟦蛴，螬。<br />
　　蝤蛴，蝎。<br />
　　蛜威，委黍。<br />
　　蟰蛸，长踦。<br />
　　蛭蝚，至掌。<br />
　　国貉，虫蚃。<br />
　　蠖，蚇蠖。<br />
　　果臝，蒲卢。<br />
　　螟蛉，桑虫。<br />
　　蝎，桑蠹。<br />
　　荧火，即炤。<br />
　　密肌，继英。<br />
　　蚅，乌蠋。<br />
　　蠓，蠛蠓。<br />
　　王，蛈<虫易>。<br />
　　蟓，桑茧。<br />
　　雔由，樗茧、棘茧、栾茧。<br />
　　蚢，萧茧。<br />
　　翥，丑鏬。<br />
　　螽，丑奋。强，丑捋。蜂，丑螸。蝇，丑扇。<br />
　　食苗心，螟。<br />
　　食叶，蟘。<br />
　　食节，贼。<br />
　　食根，蟊。<br />
　　有足谓之虫，无足谓之豸。<br />
　　<br />
　　释鱼第十六<br />
　　<br />
　　鲤。<br />
　　鳣。鰋。鳀。<br />
　　鳢。<br />
　　鲩。<br />
　　鲨，鮀。<br />
　　鮂，黑鰦。<br />
　　鳛，鳅。<br />
　　鲣，大鮦，小者鮵。<br />
　　魾，大鳠；小者鮡。<br />
　　鰝，大虾。<br />
　　鲲，鱼子。<br />
　　鱀，是鱁。<br />
　　鱦，小鱼。<br />
　　鮥，鮛鲔。<br />
　　鯦，当魱。<br />
　　{列鱼}，鱴刀。<br />
　　鱊鮬，鳜鯞。<br />
　　鱼有力者。<br />
　　魵，虾。<br />
　　鮅，鳟。<br />
　　鲂，魾。<br />
　　，鯠。<br />
　　蜎，蠉。<br />
　　蛭，虮。<br />
　　科斗，活东。<br />
　　魁陆。<br />
　　蜪蚅。<br />
　　鼁<酋黾>，蟾诸，在水者黾。<br />
　　蜌，螷。<br />
　　蚌，含浆。<br />
　　鼈三足能。<br />
　　龟三足贲。<br />
　　蚹蠃，螔蝓。<br />
　　蠃，小者蜬。<br />
　　螖蠌，小者蟧。<br />
　　蜃，小者珧。<br />
　　龟，俯者灵，仰者谢，前弇诸，果，后弇诸，猎，左倪不类，右倪不若。<br />
　　贝，居陆<贝猋>，在水者蜬。<br />
　　大者魧，小者鰿。<br />
　　玄贝，贻贝。<br />
　　余貾，黄白文。<br />
　　余泉，白黄文。<br />
　　蚆，博而頯。<br />
　　<虫困>，大而险。<br />
　　<虫责>，小而橢。<br />
　　蝾螈，蜥蜴。<br />
　　蜥蜴，蝘蜓。<br />
　　蝘蜓，守宫也。<br />
　　镻，蝁。<br />
　　螣，螣蛇。<br />
　　蟒，王蛇。<br />
　　蝮虺，博三寸，首大如擘。<br />
　　鲵，大者谓之鰕。<br />
　　鱼枕谓之丁，鱼肠谓之乙，鱼尾谓之丙。<br />
　　一曰神龟，二曰灵龟，三曰摄龟，四曰宝龟，五曰文龟，六曰筮龟，七曰山<br />
　　龟，八曰泽龟，九曰水龟，十曰火龟。<br />
　　<br />
　　释鸟第十七<br />
　　<br />
　　隹其，鳺鴀。<br />
　　鶌鸠，鹘鸼。<br />
　　鸤鸠，鴶鵴。<br />
　　鷑鸠，鵧鷑。<br />
　　鴡鸠，王鴡。<br />
　　鵅，鵋<其鸟>。<br />
　　鶅，鵵轨。<br />
　　鴗，天狗。<br />
　　鹨，天鸙。<br />
　　鵱，鷜鹅。<br />
　　鸧，麋鸹。<br />
　　鵅，乌<暴鸟>。<br />
　　舒雁，鹅。<br />
　　舒凫，鹜。<br />
　　鳽，。<br />
　　舆鵛，鷋。<br />
　　鹈，鴮鸅。<br />
　　鶾，天鸡。<br />
　　鸴，山鹊。<br />
　　鷣，负雀。<br />
　　齧，齿艾。<br />
　　鶨，<其鸟>老。<br />
　　鳸，鴳。<br />
　　桑鳸，窃脂。<br />
　　鳭鹩，剖苇。<br />
　　桃虫，鹪。其雌鴱。<br />
　　鶠，凤。其雌皇。<br />
　　<即鸟>鸰，雝渠。<br />
　　斯，鹎鶋。<br />
　　燕，白脰乌。<br />
　　鴽，鴾母。<br />
　　密肌，系英。<br />
　　巂，周。<br />
　　燕燕，鳦。<br />
　　鸱鸮，鸋鴂。<br />
　　狂，茅鸱，怪鸱，枭鸱。<br />
　　鶛，刘疾。<br />
　　生哺，鷇。<br />
　　生噣，雏。<br />
　　爰居杂县。<br />
　　春鳸，鳻鶞。<br />
　　夏鳸，窃玄。<br />
　　秋鳸，窃蓝。<br />
　　冬鳸，窃黄。<br />
　　桑鳸，窃脂。<br />
　　棘鳸，窃丹。<br />
　　行鳸，唶唶。<br />
　　宵鳸，啧啧。<br />
　　鴔，戴鵀。<br />
　　鶭，泽虞。<br />
　　鹚，鷧。<br />
　　鹩，鹑，其雄鶛，牝庳。<br />
　　鸍，沈凫。<br />
　　鴢，头。<br />
　　鵽鸠，寇雉。<br />
　　萑，老鵵。<br />
　　鶟，{胡鸟}鸟。<br />
　　狂，鸟。<br />
　　皇，黄鸟。<br />
　　翠，鹬。<br />
　　鸀，山乌。<br />
　　蝙蝠，服翼。<br />
　　晨风，鹯。<br />
　　鸉，白鷢。<br />
　　寇雉，泆泆。<br />
　　鷏，蟁母。<br />
　　鷉，须鸁。<br />
　　鼯鼠，夷由。<br />
　　仓庚，商庚。<br />
　　鴩，餔。<br />
　　鹰，鶆鸠。<br />
　　鹣鹣，比翼。<br />
　　鵹黄，楚雀。<br />
　　，斫木。<br />
　　{敫鸟}，鶶鷵。<br />
　　鸬，诸雉。<br />
　　鹭，春鉏。<br />
　　鹞雉。<br />
　　鷮雉。<br />
　　鳪雉。<br />
　　鷩雉。<br />
　　秩秩，海雉。<br />
　　鸐，山雉。<br />
　　雗雉，<卓鸟>雉。<br />
　　雉绝有力，奋。<br />
　　伊洛而南素质，五采皆备成章曰翚；江淮而南青质，五采皆备成章曰鹞。<br />
　　南方曰，东方曰鶅，北方曰鵗，西方曰鷷。<br />
　　鸟鼠同穴，其鸟为鵌，其鼠为鼵。<br />
　　鹳鷒，鶝鶔，如鹊短尾，射之衔矢射人。<br />
　　鹊丑，其飞也翪。<br />
　　鸢乌丑，其飞也翔。<br />
　　鹰隼丑，其飞也翚。<br />
　　凫雁丑，其足蹼，其踵企。<br />
　　乌鹊丑，其掌缩。<br />
　　亢，鸟咙。其粻，嗉。<br />
　　鹑子鳼。<br />
　　鴽子鸋。<br />
　　雉之暮子为鹨。<br />
　　鸟之雌雄不可别者，以翼右掩左雄，左掩右雌。<br />
　　鸟少美长丑为鹠鷅。<br />
　　二足而羽谓之禽，四足而毛谓之兽。<br />
　　鵙，伯劳也。<br />
　　仓庚，黧黄也。<br />
　　<br />
　　释兽第十八<br />
　　<br />
　　麋，牡麔，牝麎，其子{鹿夭}，其迹躔，绝有力狄。<br />
　　鹿，牡麚，牝麀，其子麛，其迹速，绝有力{鹿幵}。<br />
　　麕，牡麌，牝麜，其子{鹿旦}，其迹解，绝有力<豸幵>。<br />
　　狼，牡貛，牝狼，其子，獥，绝有力，迅。<br />
　　兔子，嬎，其迹迒，绝有力，欣。<br />
　　豕子，猪。<豸隋>，<豸贲>。幺，幼。奏者<豸昷>。豕生三豵，二师，<br />
　　一特。所寝，橧。四豴皆白，豥。其迹刻，绝有力<豕厄>。牝豝。<br />
　　虎窃毛谓之虦猫。<br />
　　貘，白豹。<br />
　　甝，白虎。<虎儵>，黑虎。<br />
　　<豕出>，无前足。<br />
　　鼳，鼠身长须而贼，秦人谓之小驴。<br />
　　熊，虎丑，其子狗，绝有力麙。<br />
　　貍子，<豸隶>。<br />
　　貈子，貆。<br />
　　貒子，貗。<br />
　　貔，白狐。其子豰。<br />
　　麝父，麕足。<br />
　　豺，狗足。<br />
　　貙<豸曼>，似貍。<br />
　　罴，如熊，黄白文。<br />
　　麢，大羊。<br />
　　麠，大麃，牛尾一角。<br />
　　{鹿旨}，大麕，旄毛狗足。<br />
　　魋，如小熊，窃毛而黄。<br />
　　猰貐，类貙，虎爪，食人，迅走。<br />
　　狻麑，如虦猫，食虎豹。<br />
　　驨，如马，一角，不角者骐。<br />
　　羱，如羊。<br />
　　麐，麕身牛尾一角。<br />
　　犹，如麂，善登木。<br />
　　貄，脩毫。<br />
　　貙，似貍。<br />
　　兕，似牛。<br />
　　犀，似豕。<br />
　　汇，毛刺。<br />
　　狒狒，如人，被发，迅走，食人。<br />
　　貍、狐、貒，貈丑。其足蹯，其迹。<br />
　　蒙颂，猱状。<br />
　　猱蝯，善援。<br />
　　貜父，善顾。<br />
　　威夷，长脊而泥。<br />
　　麔麚，短脰。<br />
　　贙，有力。<br />
　　豦，迅头。<br />
　　蜼，卬鼻而长尾。<br />
　　时，善乘领。<br />
　　猩猩，小而好啼。<br />
　　阙洩，多狃。──寓属。<br />
　　鼢鼠。鼸鼠。鼷鼠。鼶鼠。鼬鼠。鼩鼠。鼭鼠。鼣鼠。<br />
　　鼫鼠。鼤鼠。鼨鼠。豹文鼮鼠。鼰鼠。──鼠属。<br />
　　牛曰齝，羊曰齥，麋鹿曰齸，鸟曰嗉，寓鼠曰嗛。<br />
　　──齸属。<br />
　　兽曰釁，人曰挢，鱼曰须，鸟曰狊。──须属。<br />
　　<br />
　　释畜第十九<br />
　　<br />
　　騊駼，马。<br />
　　野马。<br />
　　駮，如马。倨牙，食虎豹。<br />
　　騉蹄趼，善升甗。<br />
　　騉駼，枝蹄趼，善升甗。<br />
　　小领，盗骊。绝有力，駥。<br />
　　膝上皆白，惟馵。<br />
　　四骹皆白，驓。<br />
　　四蹢皆白，首。前足皆白，騱。后足皆白，翑。前右足白，启。左<br />
　　白，踦。后右足白，骧。左白，馵。<br />
　　骝马白腹，騵。骊马白跨，驈。<br />
　　白州，驠。<br />
　　尾本白，騴。尾白，駺。<br />
　　馰颡，白颠。<br />
　　白达素，县。<br />
　　面颡皆白，惟駹。<br />
　　回毛在膺，宜乘。在肘后，减阳。在幹，茀方。在背，阕广。逆毛，居馻。<br />
　　騋牝，骊牡。玄驹，褭骖。<br />
　　牡曰骘，牝曰騇。<br />
　　骝白，驳。黄白，騜。<br />
　　骝马黄脊，騝。骊马黄脊，騽。<br />
　　青骊，駽。青骊驎，驒。<br />
　　青骊繁鬛，騥。<br />
　　骊白杂毛，駂。<br />
　　黄白杂毛，駓，阴白杂毛，骃。<br />
　　苍白杂毛，骓。彤白杂毛，騢。白马黄鬛，骆。白马黑唇，駩。<br />
　　黑喙，騧。<br />
　　一目白瞯，二目白鱼。<br />
　　“既差我马”，差，择也。<br />
　　宗庙齐毫，戎事齐力，田猎齐足。──马属。<br />
　　犘牛。<br />
　　牛。<br />
　　犤牛。<br />
　　犩牛。<br />
　　犣牛。<br />
　　犝牛。<br />
　　犑牛。<br />
　　角一俯一仰，觭；皆踊，觢。<br />
　　黑唇，犉。黑眦，牰。黑耳，犚。黑腹，牧。黑脚，犈，其子犊。<br />
　　体长，牬。绝有力，欣犌。──牛属。<br />
　　羊，牡羒，牝牂。<br />
　　夏羊，牡羭，牝羖。<br />
　　角不齐，觤。角三觠，羷。<br />
　　羳羊，黄腹。未成羊，羜。绝有力，奋。──羊属。<br />
　　犬生三猣，二师，一犭蕲。<br />
　　未成毫，狗。长喙，猃。短喙，猲獢。绝有力，狣。<br />
　　尨，狗也。──狗属。<br />
　　鸡，大者蜀，蜀子雓。<br />
　　未成鸡僆。绝有力，奋。──鸡属。<br />
　　马八尺为駥。<br />
　　牛七尺为犉。<br />
　　羊六尺为羬。<br />
　　彘五尺为<豕厄>。<br />
　　狗四尺为獒。<br />
　　鸡三尺为鶤。──六畜。<br />
　　<br />
　　<br />
　　<br />

                    </div></div><hr><script charset='utf-8' src='../../js/footer.js'></script></body></html>