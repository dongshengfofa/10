<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法輶轩使者绝代语释别国方言' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>輶轩使者绝代语释别国方言</center></div><div class='fo'><center>经文出处:来自殆知阁</center><br/><br>
                        <br />
　　輶轩使者绝代语释别国方言<br />
　　扬雄<br />
　　<br />
　　<br />
　　輶轩使者绝代语释别国方言第一<br />
　　<br />
　　党，晓，哲，知也。楚谓之党，或曰晓，齐宋之间谓之哲。<br />
　　虔，儇，慧也。秦谓之谩，晋谓之□，宋楚之间谓之倢，楚或谓之□。自关而东赵魏之间谓之黠，或谓之鬼。<br />
　　娥，□，好也。秦曰娥，宋魏之间谓之□，秦晋之间凡好而轻者谓之娥。自关而东河济之间谓之媌，或谓之姣。赵魏燕代之间曰姝，或曰妦。自关而西秦晋之故都曰妍。好，其通语也。<br />
　　烈，枿，余也。陈郑之间曰枿，晋卫之间曰烈，秦晋之间曰□，或曰烈。<br />
　　台，胎，陶，鞠，养也。晋卫燕魏曰台，陈楚韩郑之间曰鞠，秦或曰陶，汝颍梁宋之间曰胎，或曰艾。<br />
　　怃，□，怜，牟，爱也。韩郑曰怃，晋卫曰□，汝颍之间曰怜，宋鲁之间曰牟，或曰怜。怜，通语也。<br />
　　□，怃，矜，悼，怜，哀也。齐鲁之间曰矜，陈楚之间曰悼，赵魏燕代之间曰□，自楚之北郊曰怃，秦晋之间或曰矜，或曰悼。<br />
　　咺，唏，□，怛，痛也。凡哀泣而不止曰咺，哀而不泣曰唏。于方：则楚言哀曰唏，燕之外鄙，朝鲜洌水之间，少儿泣而不止曰咺。自关而西，秦晋之间，凡大人少儿泣而不止谓之唴，哭极音绝亦谓之唴。平原谓啼极无声谓之唴哴。楚谓之噭咷，齐宋之间谓之喑，或谓之惄。<br />
　　悼，惄，悴，慭，伤也。自关而东汝颍陈楚之间通语也。汝谓之惄，秦谓之悼，宋谓之悴，楚颍之间谓之慭。<br />
　　慎，济，□，惄，湿，桓，忧也。宋卫或谓之慎，或曰□。陈楚或曰湿，或曰济。自关而西秦晋之间或曰惄，或曰湿。自关而西秦晋之间，凡志而不得，欲而不获，高而有坠，得而中亡，谓之湿，或谓之惄。<br />
　　郁悠，怀，惄，惟，虑，愿，念，靖，慎，思也。晋宋卫鲁之间谓之郁悠。惟，凡思也；虑，谋思也；愿，欲思也；念，常思也。东齐海岱之间曰靖；秦晋或曰慎，凡思之貌亦曰慎，或曰惄。<br />
　　敦，丰，厖，□，幠，般，嘏，奕，戎，京，奘，将，大也，凡物之大貌曰丰。厖，深之大也。东齐海岱之间曰□，或曰幠。宋鲁陈卫之间谓之嘏，或曰戎。秦晋之间凡物壮大谓之嘏，或曰夏。秦晋之间凡人之大谓之奘，或谓之壮。燕之北鄙齐楚之郊或曰京，或曰将。皆古今语也，初别国不相往来之言也，今或同。而旧书雅记故俗语，不失其方，而后人不知，故为之作释也。<br />
　　假，□，怀，摧，詹，戾，艐，至也。邠唐冀兖之间曰假，或曰□。齐楚之会郊或曰怀。摧，詹，戾，楚语也。艐，宋语也。皆古雅之别语也，今则或同。<br />
　　嫁，逝，徂，适，往也。自家而出谓之嫁，由女而出为嫁也。逝，秦晋语也。徂，齐语也。适，宋鲁语也。往，凡语也。<br />
　　谩台，胁阋，惧也。燕代之间曰谩台，齐楚之间曰胁阋。宋卫之间凡怒而噎噫，谓之胁阋。南楚江湘之间谓之啴咺。<br />
　　虔，刘，惨，惏，杀也。秦晋宋卫之间谓杀曰刘，晋之北鄙亦曰刘。秦晋之北鄙，燕之北郊，翟县之郊，谓贼为虔。晋魏河内之北谓惏曰残，楚谓之贪。南楚江湘之间谓之欿。<br />
　　亟，怜，怃，□，爱也。东齐海岱之间曰亟。自关而西秦晋之间凡相敬爱谓之亟，陈楚江淮之间曰怜，宋卫邠陶之间曰怃，或曰□。<br />
　　眉，棃，耋，鲐，老也。东齐曰眉，燕代之北鄙曰棃，宋卫兖豫之内曰耋，秦晋之郊，陈兖之会曰耇鲐。<br />
　　修，骏，融，绎，寻，延，长也。陈楚之间曰修，海岱大野之间曰寻，宋卫荆吴之间曰融。自关而西秦晋梁益之间凡物长谓之寻。周官之法，度广为寻，幅广为充。延，永，长也。凡施于年者谓之延，施于众长谓之永。<br />
　　允，谌，恂，展，谅，穆，信也。齐鲁之间曰允，燕代东齐曰谌，宋卫汝颍之间曰恂，荆吴淮汭之间曰展，西瓯毒屋黄石野之间曰穆。众信曰谅，周南召南卫之语也。<br />
　　硕，沈，巨，濯，吁，敦，夏，于，大也。齐宋之间曰巨，曰硕。凡物盛多谓之寇。齐宋之郊，楚魏之际曰伙。自关而西秦晋之间凡人语而过谓之□，或曰佥。东齐谓之劔，或谓之弩。弩犹怒也。陈郑之间曰敦，荆吴扬瓯之郊曰濯，中齐西楚之间曰吁。自关而西秦晋之间凡物之壮大者而爱伟之谓之夏，周郑之间谓之嘏。郴，齐语也。于，通词也。<br />
　　抵，□，会也。雍梁之间曰抵，秦晋亦曰抵。凡会物谓之□。<br />
　　华，荂，晠也。齐楚之间或谓之华，或谓之荂。<br />
　　坟，地大也。青幽之间，凡土而高且大者谓之坟。<br />
　　张小使大谓之廓，陈楚之间谓之摸。<br />
　　嬛，蝉，□，捻，未，续也。楚曰嬛。蝉，出也。楚曰蝉，或曰未及也。<br />
　　□，□，□，跳也。楚曰□。陈郑之间曰□，楚曰跖。自关而西秦晋之间曰跳，或曰□。<br />
　　蹑，郅，跂，□，跻，□，登也。自关而西秦晋之间曰蹑，东齐海岱之间谓之跻，鲁卫曰郅，梁益之间曰□，或曰跂。<br />
　　逢，逆，迎也。自关而东曰逆，自关而西或曰迎，或曰逢。<br />
　　挦，攓，摭，挻，取也。南楚曰攓，陈宋之间曰摭，卫鲁扬徐荆衡之郊曰挦。自关而西秦晋之间，凡取物而逆谓之籑，楚部或谓之挻。<br />
　　餥，飵，食也。陈楚之内相谒而食麦饘谓之餥，楚曰飵。凡陈楚之郊南楚之外相谒而飧，或曰飵，或曰□。秦晋之际河阴之间曰□。此秦语也。<br />
　　钊，薄，勉也。秦晋曰钊，或曰薄。故其鄙语曰薄努，犹勉努也。南楚之外曰薄努，自关而东周郑之间曰勔钊，齐鲁曰勖兹。<br />
　　<br />
　　<br />
　　<br />
　　輶轩使者绝代语释别国方言第二<br />
　　<br />
　　釥，嫽，好也。青徐海岱之间曰釥，或谓之嫽。好，凡通语也。<br />
　　朦，厖，丰也。自关而西秦晋之间凡大貌谓之朦，或谓之厖；丰，其通语也。赵魏之郊燕之北鄙，凡大人谓之丰人。《燕记》曰：“丰人杼首。”杼首，长首也。楚谓之伃，燕谓之杼。燕赵之间言围大谓之丰。<br />
　　娃，嫷，窕，艳，美也。吴楚衡淮之间曰娃，南楚之外曰嫷，宋卫晋郑之间曰艳，陈楚周南之间曰窕。自关而西秦晋之间凡美色或谓之好，或谓之窕。故吴有馆娃之宫，秦有□娥之台。秦晋之间美貌谓之娥，美状为窕，美色为艳，美心为窈。<br />
　　奕，偞，容也。自关而西凡美容谓之奕，或谓之偞。宋卫曰偞，陈楚汝颍之间谓之奕。<br />
　　□，铄，盱，扬，□，双也。南楚江淮之间曰□，或曰□。好目谓之顺，黸瞳之子谓之□。宋卫韩郑之间曰铄。燕代朝鲜洌水之间曰盱，或谓之扬。<br />
　　嫢，笙，揫，掺，细也。自关而西秦晋之间凡细而有容谓之嫢，或曰徥。凡细貌谓之笙，敛物而细谓之揫，或曰掺。<br />
　　□，浑，□，□，□，泡，盛也。□自关而西秦晋之间语也。陈宋之间曰□，江淮之间曰泡，秦晋或曰□，梁益之间凡人言盛及其所爱，伟其肥□谓之□。<br />
　　私，策，纤，□，劚，杪，小也。自关而西秦晋之郊梁益之间凡物小者谓之私；小或曰纤，缯帛之细者谓之纤。东齐言布帛之细者曰绫，秦晋曰靡。凡草生而初达谓之□。稺，年小也。木细枝谓之杪，江淮陈楚之内谓之篾，青齐兖冀之间谓之葼，燕之北鄙朝鲜洌水之间谓之策。故传曰：慈母之怒子也，虽折葼笞之，其惠存焉。<br />
　　殗，殜，微也。宋卫之间曰殗。自关而西秦晋之间凡病而不甚曰殗殜。<br />
　　台，敌，匹也。东齐海岱之间曰台。自关而西秦晋之间物力同者谓之台敌。<br />
　　抱□，耦也。荆吴江湖之间曰抱□，宋颍之间或曰□。<br />
　　倚，踦，奇也。自关而西秦晋之间凡全物而体不具谓之倚，梁楚之间谓之踦。雍梁之西郊，凡嘼支体不具者谓之踦。<br />
　　逴，獡，透，惊也。自关而西秦晋之间凡蹇者或谓之逴，体而偏长短亦谓之逴。宋卫南楚凡相惊曰獡，或曰透。<br />
　　仪，□，来也。陈颍之间曰仪，自关而东周郑之郊齐鲁之间或谓□曰怀。<br />
　　□，暗，□，黏也。齐鲁青徐自关而东或曰□，或曰□。<br />
　　餬，托，庇，寓，□，寄也。齐卫宋鲁陈晋汝颍荆州江淮之间曰庇，或曰寓。寄食为餬，凡寄为托，寄物为□。<br />
　　逞，苦，了，快也。自山而东或曰逞，楚曰苦，秦曰了。<br />
　　挴，□，赧，愧也。晋曰挴，或曰□。秦晋之间凡愧而见上谓之赧，梁宋曰□。<br />
　　叨，惏，残也。陈楚曰惏。<br />
　　凭，齘，苛，怒也。楚曰凭，小怒曰齘。陈谓之苛。<br />
　　憡，剌，痛也。自关而西秦晋之间或曰憡。<br />
　　挢捎，选也。自关而西秦晋之间凡取物之上谓之挢捎。<br />
　　□，梗，爽，猛也。晋魏之间曰□，韩赵之间曰梗，齐晋曰爽。<br />
　　瞷，睇，睎，□，眄也。陈楚之间南楚之外曰睇，东齐青徐之间曰睎，吴扬江淮之间或曰瞷，或曰□，自关而西秦晋之间曰眄。<br />
　　□，喙，呬，息也。周郑宋沛之间曰□，自关而西秦晋之间或曰喙，或曰□，东齐曰呬。<br />
　　□，□，裁也。梁益之间裁木为器曰□，裂帛为衣曰□。□，又斲也，晋赵之间谓之□。<br />
　　镌，琢也。晋赵谓之镌。<br />
　　锴，鑙，坚也。自关而西秦晋之间曰锴，吴扬江淮之间曰鑙。<br />
　　揄铺，□□，帗缕，叶输，毳也。荆扬江湖之间曰揄铺，楚曰□□，陈宋郑卫之间谓之帗缕，燕之北郊朝鲜洌水之间曰叶输。<br />
　　孑，荩，余也。周郑之间曰荩，或曰孑。青徐楚之间曰孑。自关而西秦晋之间炊薪不尽曰荩。孑，俊也。遵，俊也。<br />
　　翿，幢，翳也。楚曰翿，关西关东皆曰幢。<br />
　　□，略，求也。秦晋之间曰□，就室曰□，于道曰略。略，强取也。攗，摭，取也。此通语也。<br />
　　茫，矜，奄，遽也。吴扬曰茫，陈颍之间曰奄，秦晋或曰矜，或曰遽。<br />
　　速，逞，摇扇，疾也。东齐海岱之间曰速，燕之外鄙朝鲜洌水之间曰摇扇，楚曰逞。<br />
　　予，赖，雠也。南楚之外曰赖，秦晋曰雠。<br />
　　恒慨，蔘绥，羞绎，纷毋，言既广又大也。荆扬之间凡言广大者谓之恒慨，东瓯之间谓之蔘绥，或谓之羞绎，纷毋。<br />
　　劋，蹶，狯也。秦晋之间曰狯，楚谓之劋，或曰蹶；楚郑曰蒍，或曰姡。<br />
　　<br />
　　<br />
　　<br />
　　輶轩使者绝代语释别国方言第三<br />
　　<br />
　　陈楚之间凡人嘼乳而双产谓之厘孳，秦晋之间谓之僆子，自关而东赵魏之间谓之孪生。女谓之嫁子。<br />
　　东齐之间壻谓之倩。<br />
　　燕齐之间养马者谓之娠。官婢女厮谓之娠。<br />
　　南楚东海之间亭父谓之亭公。卒谓之弩父，或谓之褚。<br />
　　臧，甬，侮，获，奴婢贱称也。荆淮海岱杂齐之间，骂奴曰臧，骂婢曰获。齐之北鄙，燕之北郊，凡民男而壻婢谓之臧，女而妇奴谓之获；亡奴谓之臧，亡婢谓之获。皆异方骂奴婢之丑称也。自关而东陈魏宋楚之间保庸谓之甬。秦晋之间骂奴婢曰侮。<br />
　　蔿，讹，哗，涅，化也。燕朝鲜洌水之间曰涅，或曰哗。鸡伏卵而未孚，始化之时，谓之涅。<br />
　　斟，协，汁也。北燕朝鲜洌水之间曰斟，自关而东曰协，关西曰汁。<br />
　　苏，芥，草也。江淮南楚之间曰苏，自关而西或曰草，或曰芥。南楚江湘之间谓之莽。苏亦荏也。关之东西或谓之苏，或谓之荏。周郑之间谓之公蕡。沅湘之南或谓之□。其小者谓之□葇。<br />
　　蘴，荛，芜菁也。陈楚之郊谓之蘴，鲁齐之郊谓之荛，关之东西谓之芜菁，赵魏之郊谓之大芥，其小者谓之辛芥，或谓之幽芥；其紫华者谓之芦菔。东鲁谓之菈□。<br />
　　□，芡，鸡头也。北燕谓之□，青徐淮泗之间谓之芡。南楚江湘之间谓之鸡头，或谓之鴈头，或谓之乌头。<br />
　　凡草木刺人，北燕朝鲜之间谓之茦，或谓之壮。自关而东或谓之梗，或谓之刿。自关而西谓之刺。江湘之间谓之棘。<br />
　　凡饮药傅药而毒，南楚之外谓之瘌，北燕朝鲜之间谓之痨，东齐海岱之间谓之眠，或谓之眩。自关而西谓之毒。瘌，痛也。<br />
　　逞，晓，恔，苦，快也。自关而东或曰晓，或曰逞。江淮陈楚之间曰逞，宋郑周洛韩魏之间曰苦，东齐海岱之间曰恔，自关而西曰快。<br />
　　胶，谲，诈也。凉州西南之间曰胶，自关而东西或曰谲，或曰胶。诈，通语也。<br />
　　揠，擢，拂，戎，拔也。自关而西或曰拔，或曰擢。自关而东，江淮南楚之间或曰戎。东齐海岱之间曰揠。<br />
　　慰，廛，度，凥也。江淮青徐之间曰慰，东齐海岱之间或曰度，或曰廛，或曰践。<br />
　　萃，杂，集也。东齐曰圣。<br />
　　迨，沓，及也。东齐曰迨，关之东西曰沓，或曰及。<br />
　　荄，杜，根也。东齐曰杜，或曰茇。<br />
　　班，彻，列也。北燕曰班，东齐曰彻。<br />
　　瘼，癁，病也。东齐海岱之间曰瘼或曰癁，秦曰瘎。<br />
　　掩，丑，掍，綷，同也。江淮南楚之间曰掩。宋卫之间曰綷，或曰掍。东齐曰丑。<br />
　　裕，猷，道也。东齐曰裕，或曰猷。<br />
　　虔，散，杀也。东齐曰散，青徐淮楚之间曰虔。<br />
　　泛，浼，□，洼，洿也。自关而东或曰洼，或曰泛。东齐海岱之间或曰浼，或曰□。<br />
　　庸，恣，比，侹，更，佚，代也。齐曰佚，江淮陈楚之间曰侹，余四方之通语也。<br />
　　氓，民也。<br />
　　朹，仇也。<br />
　　寓，寄也。<br />
　　露，败也。<br />
　　别，治也。<br />
　　枨，法也。<br />
　　谪，怒也。<br />
　　间，非也。<br />
　　格，正也。<br />
　　□，数也。<br />
　　轸，戾也。<br />
　　屑，洁也。<br />
　　谆，罪也。<br />
　　俚，聊也。<br />
　　捆，就也。<br />
　　苙，圂也。<br />
　　廋，隐也。<br />
　　铦，取也。<br />
　　枨，随也。<br />
　　儓，□，农夫之丑称也。南楚凡骂庸贱谓之田儓。或谓之□，或谓之辟。辟，商人丑称也。<br />

                    <br>
                        　　庸谓之倯，转语也。<br />
　　褛裂，须捷，挟斯，败也。南楚凡人贫衣被丑弊谓之须捷。或谓之褛裂，或谓之褴褛，故左传曰荜路褴褛以启山林，殆谓此也。或谓之挟斯。器物弊亦谓之挟斯。<br />
　　□，铤，澌，尽也。南楚凡物尽生者曰□生。物空尽者曰铤，铤，赐也。连此□澌皆尽也。铤，空也，语之转也。<br />
　　□，翕，叶，聚也。楚谓之□，或谓之翕。叶，楚通语也。<br />
　　斟，益也。南楚凡相益而又少谓之不斟。凡病少愈而加剧亦谓之不斟，或谓之何斟。<br />
　　差，间，知，愈也。南楚病愈者谓之差，或谓之间，或谓之知。知，通语也。或谓之慧，或谓之憭，或谓之瘳，或谓之蠲，或谓之除。<br />
　　<br />
　　<br />
　　<br />
　　輶轩使者绝代语释别国方言第四<br />
　　<br />
　　襌衣，江淮南楚之间谓之褋，关之东西谓之襌衣。有袌者，赵魏之间谓之袏衣；无袌者谓之裎衣，古谓之深衣。<br />
　　襜褕，江淮南楚谓之□褣，自关而西谓之襜褕，其短者谓之裋褕。以布而无缘，敝而紩之，谓之褴褛。自关而西谓之□，其敝者谓之致。<br />
　　汗襦，江淮南楚之间谓之□。自关而西或谓之袛裯。陈魏宋楚之间谓之襜襦。或谓之襌襦。<br />
　　帬，陈魏之间谓之帔，自关而东或谓之襬。<br />
　　蔽厀，江淮之间谓之袆，或谓之袚。魏宋南楚之间谓之大巾，自关东西谓之蔽厀，齐鲁之郊谓之袡。<br />
　　襦，西南蜀汉谓之曲领，或谓之襦。<br />
　　裈，陈楚江淮之间谓之□。<br />
　　袴，齐鲁之间谓之□，或谓之襱。关西谓之袴。<br />
　　褕谓之袖。<br />
　　衱谓之褗。<br />
　　袿谓之裾。<br />
　　褛谓之衽。<br />
　　褛谓之致。<br />
　　裯谓之褴。<br />
　　无缘之衣谓之褴。<br />
　　无袂衣谓之□。<br />
　　无□之袴谓之襣。<br />
　　□谓之袩。<br />
　　衿谓之交。<br />
　　裺谓之襦。<br />
　　襜谓之□。<br />
　　佩紟谓之裎。<br />
　　褛谓之袩。<br />
　　覆□谓之襌衣。<br />
　　偏裨谓之襌襦。<br />
　　□繵谓之襌。<br />
　　袒饰谓之直袊。<br />
　　襃明谓之袍。<br />
　　绕袊谓之帬。<br />
　　悬裺谓之缘。<br />
　　絜襦谓之蔽厀。<br />
　　裪□谓之袖。<br />
　　帍裱谓之被巾。<br />
　　绕□谓之□裺。<br />
　　厉谓之带。<br />
　　襎裷谓之幭。<br />
　　繄袼谓之□。<br />
　　楚谓无缘之衣曰褴，紩衣谓之褛，秦谓之致。自关而西秦晋之间无缘之衣谓之□。<br />
　　复襦江湘之间谓之□，或谓之筩褹。<br />
　　大袴谓之倒顿，小袴谓之□□。楚通语也。<br />
　　□，巾也。大巾谓之□。嵩岳之南，陈颍之间谓之帤，亦谓之□。<br />
　　络头，帞头，纱缋，□带，□带，□，□，幧头也。自关以西秦晋之郊曰络头，南楚江湘之间曰帞头，自河以北赵魏之间曰幧头，或谓之□，或谓之□。其遍者谓之□带，或谓之□带。<br />
　　覆结谓之帻巾，或谓承露，或谓之覆□。皆赵魏之间通语也。<br />
　　屝，屦，麤，履也。徐兖之郊谓之屝，自关而西谓之屦。中有木者谓之复舄，自关而东复履。其庳者谓之□下，襌者谓之鞮，丝作之者谓之履，麻作之者谓之不借，粗者谓之□，东北朝鲜洌水之间谓之□角。南楚江沔之间总谓之麤。西南梁益之间或谓之□，或谓之□。履，其通语也。徐土邳沂之间，大麤谓之□角。<br />
　　緉，□，绞也。关之东西或谓之緉，或谓之□。绞，通语也。<br />
　　纑谓之缜。<br />
　　<br />
　　<br />
　　<br />
　　輶轩使者绝代语释别国方言第五<br />
　　<br />
　　鍑，北燕朝鲜洌水之间或谓之錪，或谓之鉼。江淮陈楚之间谓之锜，或谓之镂。吴扬之间谓之鬲。<br />
　　釜，自关而西或谓之釜，或谓之鍑。<br />
　　甑，自关而东谓之甗，或谓之鬵，或谓之酢馏。<br />
　　盂，宋楚魏之间或谓之盌。盌谓之盂，或谓之铫锐。盌谓之棹，盂谓之柯。海岱东齐北燕之间或谓之□。<br />
　　□，椷，盏，□，閜，□，□，桮也。秦晋之郊谓之□。自关而东赵魏之间曰椷，或曰盏，或曰□。其大者谓之閜。吴越之间曰□，齐右平原以东或谓之□。桮，其通语也。<br />
　　瓥，陈楚宋魏之间或谓之箪，或谓之□，或谓之瓢。<br />
　　案，陈楚宋魏之间谓之□，自关东西谓之案。<br />
　　桮□，陈楚宋卫之间谓之桮□，又谓之豆筥；自关东西谓之桮□。<br />
　　箸筩，陈楚宋魏之间谓之筲，或谓之籝；自关而西谓之桶檧。<br />
　　□，瓭，□，□，□，□，甀，瓮，瓿甊，□，罂也。灵桂之郊谓之□，其小者谓之瓭。周魏之间谓之□，秦之旧都谓之□，淮汝之间谓之□，江湘之间谓之□。自关而西晋之旧都河汾之间，其大者谓之甀，其中者谓之瓿甊。自关而东赵魏之郊谓之瓮，或谓之罂。东齐海岱之间谓之□。罂，其通语也。<br />
　　罃，陈魏宋楚之间曰□，或曰□。燕之东北朝鲜洌水之间谓之瓺。齐之东北海岱之间谓之儋。周洛韩郑之间谓之甀，或谓之罃。<br />
　　罃谓之□。<br />
　　□谓之□。<br />
　　缶谓之瓿□。其小者谓之瓶。<br />
　　罃甈谓之盎。自关而西或谓之盆，或谓之盎。其小者谓之升瓯。<br />
　　甂，陈魏宋楚之间谓之□。自关而西谓之甂，其大者谓之瓯。<br />
　　所以注斛，陈魏宋楚之间谓之□，自关而西谓之注。<br />
　　箕，陈魏宋楚之间谓之箩。<br />
　　炊箕谓之缩，或谓之□，或谓之□。<br />
　　篝，陈楚宋魏之间谓之墙居。<br />
　　扇，自关而东谓之箑。自关而西谓之扇。<br />
　　碓机，陈魏宋楚自关而东谓之梴。硙或谓之□。<br />
　　繘，自关而东周洛韩魏之间谓之绠，或谓之络。关西谓之繘绠。<br />
　　枥，梁宋齐楚北燕之间或谓之樎，或谓之皁。<br />
　　饮马橐，自关而西谓之裺囊，或谓之裺篼，或谓之□篼。燕齐之间谓之帪。<br />
　　钩，宋楚陈魏之间谓之鹿觡，或谓之钩格。自关而西谓之钩，或谓之□。<br />
　　臿，燕之东北朝鲜洌水之间谓之□，宋魏之间谓之铧，或谓之鍏。江淮南楚之间谓之臿，沅湘之间谓之畚，赵魏之间谓之喿，东齐谓之梩。<br />
　　杷，宋魏之间谓之渠挐，或谓之渠疏。<br />
　　佥，宋魏之间谓之欇殳，或谓之度。自关而西谓之棓，或谓之柫。齐楚江淮之间谓之柍，或谓之桲。<br />
　　刈钩，江淮陈楚之间谓之鉊，或谓之鐹。自关而西或谓之钩，或谓之鎌，或谓之锲。<br />
　　薄，宋魏陈楚江淮之间谓之□，或谓之曲。自关而西谓之薄，南楚谓之蓬薄。<br />
　　橛，燕之东北朝鲜洌水之间谓之椴。<br />
　　槌，宋魏陈楚江淮之间谓之植。自关而西谓之槌，齐谓之样。其横，关西曰□，宋魏陈楚江淮之间谓之□，齐部谓之□。所以县□，关西谓之□，东齐海岱之间谓之□，宋魏陈楚江淮之间谓之缳，或谓之环。<br />
　　簟，宋魏之间谓之笙，或谓之籧□。自关而西谓之簟，或谓之□。其粗者谓之籧篨。自关而东或谓之篕棪。<br />
　　筕篖，自关而东周洛楚魏之间谓之倚佯。自关而西谓之筕篖，南楚之外谓之篖。<br />
　　床，齐鲁之间谓之□，陈楚之间或谓之笫。其杠，北燕朝鲜之间谓之树，自关而西秦晋之间谓之杠，南楚之间谓之赵，东齐海岱之间谓之□。其上板，卫之北郊赵魏之间谓之牒，或曰牑。<br />
　　俎几也，西南蜀汉之郊曰杫。榻前几，江沔之间曰桯，赵魏之间谓之椸。几，其高者谓之虡。<br />
　　籆，榬也。兖豫河济之间谓之榬。络谓之格。<br />
　　繀车，赵魏之间谓之轣辘车，东齐海岱之间谓之道轨。<br />
　　户钥，自关之东陈楚之间谓之键，自关之西谓之钥。<br />
　　簙谓之蔽，或谓之箘，秦晋之间谓之簙，吴楚之间或谓之蔽，或谓之箭里，或谓之簙毒，或谓之夗专，或谓之□璇，或谓之棊。所以投簙谓之枰，或谓之广平。所以行棊谓之局，或谓之曲道。围棊谓之弈。自关而东齐鲁之间皆谓之弈。<br />
　　<br />
　　<br />
　　<br />
　　輶轩使者绝代语释别国方言第六<br />
　　<br />
　　耸，□，欲也。荆吴之间曰耸，晋赵曰□。自关而西秦晋之间相劝曰耸，或曰□。中心不欲，而由旁人之劝语，亦曰耸。凡相被饰亦曰□。<br />
　　耸，□，聋也。半聋，梁益之间谓之□。秦晋之间听而不聪，闻而不达，谓之□。生而聋，陈楚江淮之间谓之耸。荆扬之间及山之东西双聋者谓之耸。聋之甚者，秦晋之间谓之□。吴楚之外郊凡无有耳者亦谓之□。其言聧者，若秦晋中土谓堕耳者□也。<br />
　　陂，傜，袤也。陈楚荆扬曰陂。自山而西，凡物细大不纯者谓之傜。<br />
　　由迪，正也。东齐青徐之间相正谓之由迪。<br />
　　□，恧，惭也。荆扬青徐之间曰□，若梁益秦晋之间言心内惭矣。山之东西自愧曰恧，赵魏之间谓之□。<br />
　　寋，展，难也。齐晋曰寋。山之东西凡难貌曰展。荆吴之人相难谓之展，若秦晋之言相惮矣。齐鲁曰燀。<br />
　　胥，由，辅也。吴越曰胥，燕之北鄙曰由。<br />
　　蛩□，战栗也。荆吴曰蛩□，蛩□又恐也。<br />
　　錪，锤，重也。东齐之间曰錪，宋鲁曰锤。<br />
　　鋡，龛，受也。齐楚曰鋡，扬越曰龛。受，盛也，犹秦晋言容盛也。<br />
　　矔，眮，转目也。梁益之间瞋目曰矔，转目顾视亦曰矔，吴楚曰眮。<br />
　　逴，骚，□，蹇也。吴楚偏蹇曰骚，齐楚晋曰逴。<br />
　　□，嗌，噎也。楚曰□，秦晋或曰嗌，又曰噎。<br />
　　怠，陁，坏也。<br />
　　□，垫，下也。凡柱而下曰□，屋而下曰垫。<br />
　　伆，邈，离也。楚谓之越，或谓之远。吴越曰伆。<br />
　　颠，顶，上也。<br />
　　诬，□，与也。吴越曰诬，荆齐曰□与，犹秦晋言阿与。<br />
　　掩，□，取也。自关而东曰掩，自关而西曰□，或曰狙。<br />
　　□，□，视也。东齐曰□，吴扬曰□。凡以目相戏曰□。<br />
　　遥，广，远也。梁楚曰遥。<br />
　　汩，遥，疾行也。南楚之外曰汩，或曰遥。<br />
　　蹇，妯，扰也。人不静曰妯，秦晋曰蹇，齐宋曰妯。<br />
　　絓，挈，□，介，特也。楚曰□，晋曰絓，秦曰挈。物无耦曰特，兽无耦曰介。<br />
　　飞鸟曰双，鴈曰椉。<br />
　　台既，失也。宋鲁之间曰台既。<br />
　　隐，据，定也。<br />
　　禀，浚，敬也。秦晋之间曰禀，齐曰浚，吴楚之间自敬曰禀。<br />
　　悛，怿，改也。自山而东或曰悛，或曰怿。<br />
　　坻，坥，场也。梁宋之间蚍蜉□鼠之场谓之坻，螾场谓之坥。<br />
　　徥，用，行也。朝鲜洌水之间或曰徥。<br />
　　铺颁，索也。东齐曰铺颁，犹秦晋言抖薮也。<br />
　　参，蠡，分也。齐曰参，楚曰蠡，秦晋曰离。<br />
　　□，披，散也。东齐声散曰□，器破曰披。秦晋声变曰□，器破而不殊其音亦谓之□，器破而未离谓之璺。南楚之间谓之□。<br />
　　缗，绵，施也。秦曰缗，赵曰绵。吴越之间脱衣相被谓之缗绵。<br />
　　悀，偪，满也。凡以器盛而满谓之悀，腹满曰偪。<br />
　　徯酰，冉镰，危也。东齐□物而危谓之徯酰，伪物谓之冉镰。<br />
　　纰，绎，督，雉，理也。秦晋之间曰纰。凡物曰督之，丝曰绎之。<br />
　　矤，吕，长也。东齐曰矤，宋鲁曰吕。<br />
　　□，膐，力也。东齐曰□，宋鲁曰膐。膐，田力也。<br />
　　瘱，□，审也。齐楚曰瘱，秦晋曰□。<br />
　　□，□，諟也。吴越曰□□。<br />
　　揞，揜，错，摩，藏也。荆楚曰揞，吴扬曰揜，周秦曰错，陈之东鄙曰摩。<br />
　　抾摸，去也。齐赵之总语也。抾摸犹言持去也。<br />
　　舒勃，展也。东齐之间凡展物谓之舒勃。<br />
　　抠揄，旋也。秦晋凡物树稼早成熟谓之旋，燕齐之间谓之抠揄。<br />
　　絚，筳，竟也。秦晋或曰絚，或曰竟，楚曰筳。<br />
　　□，□，续也。秦晋续析谓之□，绳索谓之□。<br />
　　擘，楚谓之纫。<br />
　　阎笘，开也。东齐开户谓之阎苫，楚谓之闿。<br />
　　杼，柚，作也。东齐土作谓之杼，木作谓之柚。<br />
　　厉，卬，为也。瓯越曰卬，吴曰厉。<br />
　　戏，惮，怒也。齐曰戏，楚曰惮。<br />
　　爰，喛，恚也。楚曰爰，秦晋曰喛，皆不欲譍而强畣之意也。<br />
　　□，艾，长老也。东齐鲁卫之间凡尊老谓之□，或谓之艾。周晋秦陇谓之公，或谓之翁。南楚谓之父，或谓之父老。南楚□洭之间母谓之媓，谓妇妣曰母姼，称妇考曰父姼。<br />
　　巍，峣，崝，崄，高也。<br />
　　猒，塞，安也。<br />
　　□，□，怜也。<br />
　　掩，翳，薆也。<br />
　　佚愓，缓也。<br />
　　<br />
　　<br />
　　<br />
　　輶轩使者绝代语释别国方言第七<br />
　　<br />
　　谆憎，所疾也。宋鲁凡相恶谓之谆憎，若秦晋言可恶矣。<br />
　　杜，蹻，歰也。赵曰杜，山之东西或曰蹻。<br />
　　佻，抗，县也。赵魏之间曰佻，自山之东西曰抗。燕赵之郊县物于台之上谓之佻。<br />
　　发，税，舍车也。东齐海岱之间谓之发，宋赵陈魏之间谓之税。<br />
　　肖，类，法也。齐曰类，西楚梁益之间曰肖。秦晋之西鄙自冀陇而西使犬曰哨，西南梁益之间凡言相类者亦谓之肖。<br />
　　憎，懹，惮也。陈曰懹。<br />
　　谯，讙，让也。齐楚宋卫荆陈之间曰谯，自关而西秦晋之间凡言相责让曰谯让，北燕曰讙。<br />
　　佥，胥，皆也。自山而东五国之郊曰佥，东齐曰胥。<br />
　　侔莫，强也。北燕之外郊凡劳而相勉若言努力者谓之侔莫。<br />
　　□倯，骂也。燕之北郊曰□倯。<br />
　　展，惇，信也。东齐海岱之间曰展，燕曰惇。<br />
　　斯，掬，离也。齐陈曰斯，燕之外郊朝鲜洌水之间曰掬。<br />
　　蝎，噬，逮也。东齐曰蝎，北燕曰噬。逮，通语也。<br />
　　皮傅，弹憸，强也。秦晋言非其事谓之皮傅，东齐陈宋江淮之间曰弹憸。<br />
　　膊，晒，晞，□也。东齐及秦之西鄙言相□僇为膊。燕之外郊朝鲜洌水之间，凡□肉，发人之私，披牛羊之五藏，谓之膊。□五谷之类，秦晋之间谓之晒，东齐北燕海岱之郊谓之晞。<br />
　　熬，□，煎，□，巩，火干也。凡以火而干五谷之类，自山而东，齐楚以往，谓之熬；关西陇冀以往，谓之□；秦晋之间或谓之□，凡有汁而干谓之煎，东齐谓之巩。<br />

                    <br>
                        　　胹，饪，亨，烂，糦，酋，酷，熟也。自关而西秦晋之郊曰胹，徐扬之间曰饪，嵩岳以南陈颍之间曰亨。自河以北赵魏之间火熟曰烂，气熟曰糦，久熟曰酋，谷熟曰酷。熟，其通语也。<br />
　　魏盈，怒也。燕之外郊朝鲜洌水之间，凡言呵叱者谓之魏盈。<br />
　　□□，隑企，立也。东齐海岱北燕之郊跪谓之□□，委痿谓之隑企。<br />
　　泷涿谓之沾渍。<br />
　　希，铄，摩也。燕齐摩铝谓之希。<br />
　　平均，赋也。燕之北鄙东齐北郊凡相赋敛谓之平均。<br />
　　罗谓之离，离谓之罗。<br />
　　钊，超，远也。燕之北郊曰钊，东齐曰超。<br />
　　汉漫，□眩，懑也。朝鲜洌水之间烦懑谓之汉漫，颠眴谓之□眩。<br />
　　怜职，爱也。言相爱怜者，吴越之间谓之怜职。<br />
　　茹，食也。吴越之间凡贪饮食者谓之茹。<br />
　　竘，貌，治也。吴越饰貌为竘，或谓之巧。<br />
　　煦，煅，热也，干也。吴越曰煦煅。<br />
　　攍，膂，贺，□，儋也。齐楚陈宋之间曰攍。燕之外郊越之垂瓯吴之外鄙谓之膂。南楚或谓之攍。自关而西陇冀以往谓之贺，凡以驴马馲驼载物者谓之负他，亦谓之贺。<br />
　　树植，立也。燕之外郊朝鲜洌水之间凡言置立者谓之树植。<br />
　　过度谓之涉济。<br />
　　福禄谓之祓戬。<br />
　　傺，眙，逗也。南楚谓之傺，西秦谓之眙。逗，其通语也。<br />
　　<br />
　　<br />
　　<br />
　　輶轩使者绝代语释别国方言第八<br />
　　<br />
　　虎，陈魏宋楚之间或谓之李父，江淮南楚之间谓之李耳，或谓之于□。自关东西或谓之伯都。<br />
　　貔，陈楚江淮之间谓之□，北燕朝鲜之间谓之□，关西谓之狸。<br />
　　貛，关西谓之貒。<br />
　　鸡，陈楚宋魏之间谓之鸊□，桂林之中谓之割鸡，或曰□。北燕朝鲜洌水之间谓伏鸡曰抱。爵子及鸡雏皆谓之鷇。其卵伏而未孚始化谓之涅。<br />
　　猪，北燕朝鲜之间谓之豭，关东西或谓之彘，或谓之豕。南楚谓之豨。其子或谓之豚，或谓之貕，吴扬之间谓之猪子。其槛及蓐曰橧。<br />
　　布谷，自关东西梁楚之间谓之结诰，周魏之间谓之击谷，自关而西或谓之布谷。<br />
　　□鴠，周魏齐宋楚之间谓之定甲，或谓之独舂。自关而东谓之城旦，或谓之倒悬，或谓之鴠鴠。自关而西秦陇之内谓之鹖鴠。<br />
　　鸠，自关而东周郑之郊韩魏之都谓之□鷱，其□鸠谓之鸊鷱。自关而西秦汉之间谓之鵴鸠，其大者谓之鳻鸠，其小者谓之□鸠，或谓□鸠，或谓之□鸠，或谓之鹘鸠。梁宋之间谓之鹪。<br />
　　□鸠，燕之东北朝鲜洌水之间谓之鶝□。自关而东谓之戴鵀，东齐海岱之间谓之戴南，南犹鵀也。或谓之鶭鸅，或谓之戴鳻，或谓之戴胜。东齐吴扬之间谓之鵀。自关而西谓之服鶝，或谓之□鶝。燕之东北朝鲜洌水之间谓之□。<br />
　　蝙蝠，自关而东谓之服翼，或谓之飞鼠，或谓之老鼠，或谓之□鼠。自关而西秦陇之间谓之蝙蝠。北燕谓之蟙□。<br />
　　鴈，自关而东谓之鴚□，南楚之外谓之□，或谓之鸧鴚。<br />
　　桑飞，自关而东谓之工爵，或谓之过鸁，或谓之女□。自关而东谓之鸋鴂。自关而西谓之桑飞，或谓之懱爵。<br />
　　□黄，自关而东谓之鸧鹒。自关而西谓之□黄，或谓之黄鸟，或谓之楚雀。<br />
　　野凫其小而好没水中者，南楚之外谓之鷿鷉，大者谓之鹘蹏。<br />
　　守宫，秦晋西夏谓之守宫，或谓之蠦□，或谓之蜤易。其在泽中者谓之易蜴。南楚谓之蛇医，或谓之蝾螈。东齐海岱谓之螔□。北燕谓之祝蜓。桂林之中守宫大者而能鸣谓之蛤解。<br />
　　宛野谓鼠为□。<br />
　　鸡雏徐鲁之间谓之□子。<br />
　　<br />
　　<br />
　　<br />
　　輶轩使者绝代语释别国方言第九<br />
　　<br />
　　戟，楚谓之□。凡戟而无刃秦晋之间谓之□，或谓之鏔，吴扬之间谓之戈。东齐秦晋之间谓其大者曰镘胡，其曲者谓之钩□镘胡。<br />
　　三刃枝，南楚宛郢谓之匽戟。其柄自关而西谓之柲，或谓之殳。<br />
　　矛，吴扬江淮南楚五湖之间谓之鍦，或谓之鋋，或谓之鏦，其柄谓之矜。<br />
　　箭，自关而东谓之矢，江淮之间谓之鍭，关西曰箭。<br />
　　钻谓之鍴。<br />
　　矜谓之杖。<br />
　　剑削，自河而北燕赵之间谓之室，自关而东或谓之廓，或谓之削，自关而西谓之□。<br />
　　盾，自关而东或谓之瞂，或谓之干。关西谓之盾。<br />
　　车下铁，陈宋淮楚之间谓之毕。大车谓之綦。<br />
　　车轊，齐谓之□。<br />
　　车枸篓，宋魏陈楚之间谓之□，或谓之□笼。其上约谓之□，或谓之□。秦晋之间自关而西谓之枸篓，西陇谓之□。南楚之外谓之篷，或谓之隆屈。<br />
　　轮，韩楚之间谓之轪或谓之軝。关西谓之□。<br />
　　輑谓之轴。<br />
　　辕楚卫之间谓之辀。<br />
　　箱谓之輫。<br />
　　轸谓之枕。<br />
　　车纣，自关而东周洛韩郑汝颍而东谓之□，或谓之曲绹，或谓之曲纶。自关而西谓之纣。<br />
　　輨，轪，炼□也。关之东西曰輨，南楚曰轪，赵魏之间曰炼□。<br />
　　车釭，齐燕海岱之间谓之锅，或谓之锟。自关而西谓之釭，盛膏者乃谓之锅。<br />
　　凡箭镞胡合嬴者，四镰，或曰拘肠，三镰者谓之羊头，其广长而薄镰谓之錍，或谓之钯。箭其小而长中穿二孔者谓之钾炉，其三镰长尺六者谓之飞□，禸者谓之平题。所以藏箭弩谓之箙。弓藏谓之鞬，或谓之□丸。<br />
　　矛骹细如鴈胫者谓之鹤厀。有小枝刃者谓之钩□。矛或谓之□。<br />
　　锬谓之铍。<br />
　　骹谓之銎。<br />
　　鐏谓之焊。<br />
　　舟，自关而西谓之船，自关而东或谓之舟，或谓之航。南楚江湘凡船大者谓之舸，小舸谓之艖，艖谓之艒□，小艒□谓之艇，艇长而薄者谓之艜，短而深者谓之□，小而深者谓之□。东南丹阳会稽之间谓艖为欚。泭谓之篺，篺谓之筏。筏，秦晋之通语也。江淮家居篺中谓之荐。方舟谓之□，艁舟谓之浮梁。楫谓之桡，或谓之棹。所以隐棹谓之□。所以县棹谓之缉。所以刺船谓之□。维之谓之鼎。首谓之合闾，或谓之艗艏。后曰舳，舳，制水也。儰谓之扤，扤，不安也。<br />
　　<br />
　　<br />
　　<br />
　　輶轩使者绝代语释别国方言第十<br />
　　<br />
　　媱，愓，游也。江沅之间谓戏为媱，或谓之愓，或谓之嬉。<br />
　　曾，訾，何也。湘潭之原荆之南鄙谓何为曾，或谓之訾，若中夏言何为也。<br />
　　央亡，嚜杘，姡，狯也。江湘之间或谓之无赖，或谓之□。凡小儿多诈而狯谓之央亡，或谓之嚜杘，或谓之姡。姡，娗也，或谓之猾。皆通语也。<br />
　　崽者，子也。湘沅之会凡言是子者谓之崽，若东齐言子矣。<br />
　　誺，不知也。沅澧之间凡相问而不知，荅曰誺；使之而不肯，荅曰吂。粃，不知也。<br />
　　□，火也，楚转语也，犹齐言□火也。<br />
　　嘳，无写，怜也。沅沣之原凡言相怜哀谓之嘳，或谓之无写，江滨谓之思。皆相见驩喜有得亡之意也。九嶷湘潭之间谓之人兮。<br />
　　婩，嫧，鲜，好也。南楚之外通语也。<br />
　　□哰，謰謱，拏也。东齐周晋之鄙曰□哰。□哰亦通语也。南楚曰謰謱，或谓之支注，或谓之詀謕，转语也。拏，扬州会稽之语也。或谓之惹，或谓之□。<br />
　　亄，啬，贪也。荆汝江湘之郊凡贪而不施谓之亄，或谓之啬，或谓之悋。悋，恨也。<br />
　　遥，窕，淫也。九嶷荆郊之鄙谓淫曰遥，沅湘之间谓之窕。<br />
　　潜，涵，沉也。楚郢以南曰涵，或曰潜。潜又游也。<br />
　　□，安，静也。江湘九嶷之郊谓之□。<br />
　　拌，弃也。楚凡挥弃物谓之拌，或谓之敲。淮汝之间谓之投。<br />
　　诼，愬也。楚以南谓之诼。<br />
　　戏，泄，歇也。楚谓之戏泄。奄，息也，楚扬谓之泄。<br />
　　攓，取也。楚谓之攓。<br />
　　昲，晒，干物也。扬楚通语也。<br />
　　□，猝也。江湘之间凡卒相见谓之□相见，或曰突。<br />
　　迹迹，屑屑，不安也。江沅之间谓之迹迹，秦晋谓之屑屑，或谓之塞塞，或谓之省省，不安之语也。<br />
　　□沭，佂伀，遑遽也。江湘之间凡窘猝怖遽谓之□沭，或谓之佂伀。<br />
　　翥，举也。楚谓之翥。<br />
　　忸怩，惭歰也。楚郢江湘之间谓之忸怩，或谓之□咨。<br />
　　垤，封，场也。楚郢以南蚁土谓之垤。垤中齐语也。<br />
　　谪，过也。南楚以南凡相非议人谓之谪，或谓之衇。衇，又慧也。<br />
　　膞，兄也。荆扬之鄙谓之膞，桂林之中谓之□（按：“彖”和“盂”左右拼合而成）。<br />
　　□极，吃也。楚语也。或谓之轧，或谓之歰。<br />
　　啙，矲，短也。江湘之会谓之啙。凡物生而不长大，亦谓之鮆，又曰癠。桂林之中谓短矲。矲，通语也。东阳之间谓之□。<br />
　　钳，□，憋，恶也。南楚凡人残骂谓之钳，又谓之□。<br />
　　痴，騃也。扬越之郊凡人相侮以为无知谓之眲。眲，耳目不相信也。或谓之斫。<br />
　　惃，□，顿愍，惽也。楚扬谓之惃，或谓之□。江湘之间谓之顿愍，或谓之氐惆。南楚饮毒药懑谓之氐惆，亦谓之顿愍，犹中齐言眠眩也。愁恚愦愦，毒而不发，谓之氐惆。<br />
　　悦，舒，苏也。楚通语也。<br />
　　眠娗，脉蜴，赐施，茭媞，譠谩，□忚，皆欺谩之语也。楚郢以南东扬之郊通语也。<br />
　　□，頟，颜，颡也。湘江之间谓之□，中夏之谓頟，东齐谓之颡，汝颍淮泗之间谓之颜。<br />
　　颔，颐，颌也。南楚谓之颔。秦晋谓之颐。颐，其通语也。<br />
　　纷怡，喜也。湘潭之间曰纷怡，或曰巸巳。<br />
　　□，或也。沅澧之间凡言或如此者曰□如是。<br />
　　愮，疗，治也。江湘郊会谓医治之曰愮。愮又忧也。或曰疗。<br />
　　芔，莽，草也。东越扬州之间曰芔，南楚曰莽。<br />
　　悈鳃，干都，耇，革，老也。皆南楚江湘之间代语也。<br />
　　柲，抌，推也。南楚凡相推搏曰柲，或曰□。沅涌□幽之语或曰挡。<br />
　　食阎，怂慂，劝也。南楚凡己不欲喜，而旁人说之，不欲怒，而旁人怒之，谓之食阎，或谓之怂涌。<br />
　　欸，□，然也。南楚凡言然者曰欸，或曰□。<br />
　　绁，末，纪，绪也。南楚皆曰绁。或曰端，或曰纪，或曰末，皆楚转语也。<br />
　　□，□，窥，□，占，伺，视也。凡相窃视南楚谓之窥，或谓□，或谓之□，或谓之占，或谓之□。□，中夏语也。窥，其通语也。自江而北谓之□，或谓之覗。凡相候谓之占，占犹瞻也。<br />
　　郺，□，晠，多也。南楚凡大而多谓之郺，或谓之□。凡人语言过度及妄施行，亦谓之□。<br />
　　抯，揸，取也。南楚之间凡取物沟泥中谓之抯，或谓之揸。<br />
　　□，僄，轻也。楚凡相轻薄谓之相□，或谓之僄也。<br />
　　<br />
　　<br />
　　<br />
　　輶轩使者绝代语释别国方言第十一<br />
　　<br />
　　蛥蚗，齐谓之螇螰，楚谓之蟪蛄，或谓之蛉蛄，秦谓之蛥蚗。自关而东谓之虭蟧。或谓之蝭蟧，或谓之蜓蚞，西楚与秦通名也。<br />
　　蝉，楚谓之蜩，宋卫之间谓之螗蜩，陈郑之间谓之蜋蜩，秦晋之间谓之蝉，海岱之间谓之□。其大者谓之蟧，或谓之蝒马；其小者谓之麦蚻，有文者谓之蜻蜻，其鴜蜻谓之尐，大而黑者谓之□，黑而赤者谓之蜺。蜩蟧谓之□蜩。□谓之寒蜩，寒蜩，瘖蜩也。<br />
　　蛄诣谓之杜蛒。蝼螲谓之蝼蛄，或谓之蟓蛉。南楚谓之杜狗，或谓之蛞蝼。<br />
　　蜻蛚，楚谓之蟋蟀，或谓之蛬。南楚之间谓之蚟孙。<br />
　　螳蜋谓之髦，或谓之虰，或谓之蝆蝆。<br />
　　姑□谓之强蝆。<br />
　　蟒，宋魏之间谓之蚮，南楚之外谓之蟅蟒，或谓之蟒，或谓之□。<br />
　　蜻蛉谓之蝍蛉。<br />
　　舂黍谓之□蝑。<br />
　　蠀□谓之蚇蠖。<br />
　　□，燕赵之间谓之蠓螉。其小者谓之蠮螉，或谓之蚴蜕。其大而蜜谓之壶蠭。<br />
　　蝇，东齐谓之羊。陈楚之间谓之蝇。自关而西秦晋之间谓之蝇。<br />
　　蚍蜉，齐鲁之间谓之蚼蟓，西南梁益之间谓之玄蚼，燕谓之蛾蝆。其场谓之坻，或谓之蛭。<br />
　　蠀螬谓之蟦。自关而东谓之蝤蠀，或谓之□蠾，或谓之蝖螜。梁益之间谓之蛒，或谓之蝎，或谓之蛭蛒。秦晋之间谓之蠹，或谓之天蝼。四方异语而通者也。<br />
　　蚰□，自关而东谓之螾□，或谓之入耳，或谓之□□。赵魏之间或谓之蚨虶。北燕谓之□蚭。<br />
　　鼅鼄，鼄蝥也。自关而西秦晋之间谓之鼄蝥。自关而东赵魏之郊谓之鼅鼄，或谓之蠾蝓。蠾蝓者，侏儒语之转也。北燕朝鲜洌水之间谓之蝳蜍。<br />
　　蜉□，秦晋之间谓之蟝□。<br />
　　马蚿，北燕谓之蛆蟝。其大者谓之马蚰。<br />
　　<br />
　　<br />
　　<br />
　　輶轩使者绝代语释别国方言第十二<br />
　　<br />
　　爰，喛，哀也。<br />
　　儒输，愚也。<br />
　　愋，谅，知也。<br />
　　拊，抚，疾也。<br />
　　菲，惄，怅也。<br />
　　郁熙，长也。<br />
　　娋，孟，姉也。<br />
　　筑娌，匹也。娌，耦也。<br />
　　□裔，习也。<br />
　　躔，逡，循也。<br />
　　躔历，行也。日运为躔，月运为逡。<br />
　　逭，逳，转也。逭，逳，步也。<br />
　　□，虞，望也。<br />
　　揄，□，脱也。<br />
　　解，输，捝也。<br />
　　赋，与，操也。<br />
　　□，歇，涸也。<br />
　　潎，澄，清也。<br />
　　逯，遡，行也。<br />
　　垦，牧，司也。垦，力也。<br />
　　牧，飤也。<br />
　　监，牧，察也。<br />
　　□，始也。□，化也。<br />
　　铺，脾，止也。<br />
　　攘，掩，止也。<br />
　　幕，覆也。<br />
　　侗胴，状也。<br />
　　尐，杪，小也。<br />
　　屑，往，劳也。<br />
　　屑，□，狯也。<br />
　　效，烓，明也。<br />
　　凑，将，威也。<br />
　　妫，娗，僈也。<br />
　　儇，虔，谩也。<br />
　　佻，疾也。<br />
　　鞅，侼，强也。<br />
　　鞅，侼，怼也。<br />
　　追，末，随也。<br />
　　佥，怚，剧也。<br />
　　佥，伙也。<br />
　　夸，烝，淫也。<br />
　　毗，顮，懑也。<br />
　　茕，激，清也。<br />
　　纾，退，缓也。<br />

                    <br>
                        　　清，蹑，急也。<br />
　　抒，瘛，解也。<br />
　　蒇，逞，解也。<br />
　　柢，柲，刺也。<br />
　　倩，荼，借也。<br />
　　憵朴，猝也。<br />
　　麋，棃，老也。<br />
　　萃，离，时也。<br />
　　汉，赫，怒也。赫，发也。<br />
　　□，吁，然也。<br />
　　猜，忦，恨也。<br />
　　艮，硙，坚也。<br />
　　苂，□，明也。<br />
　　怤愉，悦也。<br />
　　即，围，就。即，半也。<br />
　　惙，□，中也。<br />
　　薵，蒙，覆也。薵，戴也。<br />
　　堪，輂，载也。<br />
　　摇，祖，上也。祖，摇也。祖，转也。<br />
　　括，关，闭也。<br />
　　冲，俶，动也。<br />
　　羞，厉，熟也。<br />
　　厉，今也。<br />
　　备，该，咸也。<br />
　　噬，食也。<br />
　　噬，忧也。<br />
　　□，悸也。<br />
　　虏，钞，强也。<br />
　　卤，夺也。<br />
　　鑈，正也。<br />
　　莳，殖，立也。莳，更也。<br />
　　鬌，尾，梢，尽也。尾，梢也。<br />
　　□，□，倦也。<br />
　　鼃，律，始也。<br />
　　蓐，臧，厚也。<br />
　　遵，遃，行也。<br />
　　□，餟，馈也。<br />
　　饩，□，饱也。<br />
　　惵，耇，嬴也。<br />
　　赵，肖，小也。<br />
　　蚩，愮，悖也。<br />
　　吹，扇，助也。<br />
　　焜，曅，晠也。<br />
　　苦，翕，炽也。<br />
　　蕴，崇也。蕴，啬，积也。<br />
　　啬，殄，合也。<br />
　　翚，□，飞也。<br />
　　愤，目，盈也。<br />
　　噪，諻，音也。<br />
　　攎，遫，张也。<br />
　　岑，夤，大也。岑，高也。<br />
　　效，昈，文也。<br />
　　鈵，董，锢也。<br />
　　扞，搷，扬也。<br />
　　水中可居为洲。三辅谓之淤，蜀汉谓之嬖。<br />
　　殹，幕也。<br />
　　刳，狄也。<br />
　　度高为揣。<br />
　　半步为跬。<br />
　　半盲为睺。<br />
　　未升天龙谓之蟠龙。<br />
　　裔，夷狄之总名。<br />
　　考，引也。<br />
　　弼，高也。<br />
　　上，重也。<br />
　　个，枚也。<br />
　　一，蜀也。南楚谓之独。<br />
　　<br />
　　<br />
　　<br />
　　輶轩使者绝代语释别国方言第十三<br />
　　<br />
　　裔，历，相也。<br />
　　裔，旅，末也。<br />
　　□，缘，废也。<br />
　　纯，毣，好也。<br />
　　藐，素，广也。<br />
　　藐，渐也。<br />
　　□，抍，拔也。出□为抍，出火为□也。<br />
　　炖，焃，煓，赫貌也。<br />
　　愤，窍，阨也。<br />
　　杪，眇，小也。<br />
　　讟，咎，谤也。<br />
　　蒇，敕，戒，备也。<br />
　　摵□，到也。<br />
　　声，腆，忘也。<br />
　　黮，□，私也。<br />
　　龛，喊，□，唏，声也。<br />
　　筡，箄，析也。析竹谓之筡。<br />
　　□，宵，使也。<br />
　　蠢，作也。<br />
　　忽，达，芒也。<br />
　　芒，济，灭也。<br />
　　□，劙，解也。<br />
　　魏，能也。<br />
　　□，刻也。<br />
　　耸，悚也。<br />
　　跌，蹷也。<br />
　　蘪，芜也。<br />
　　漫，淹，败也。湿敝为漫，水敝为淹。<br />
　　厘，挴，贪也。<br />
　　□，埏，竟也。<br />
　　谴喘，转也。<br />
　　困，胎，□，逃也。<br />
　　隋，毻，易也。<br />
　　姚娧，好也。<br />
　　惮，怛，恶也。<br />
　　吴，大也。<br />
　　灼，惊也。<br />
　　赋，动也。<br />
　　□，极也。<br />
　　煎，尽也。<br />
　　爽，过也。<br />
　　蝉，毒也。<br />
　　惨，□也。□，恶也。<br />
　　还，积也。<br />
　　宛，蓄也。<br />
　　类，法也。<br />
　　□，本也。<br />
　　惧，病也。惧惊也。<br />
　　药，薄也。<br />
　　□，短也。<br />
　　掊，深也。<br />
　　湟，□也。<br />
　　捞，取也。<br />
　　摸，抚也。<br />
　　由，式也。<br />
　　猷，诈也。<br />
　　□，随也。<br />
　　揣，试也。<br />
　　□，怒也。<br />
　　埝，下也。<br />
　　赞，解也。<br />
　　赖，取也。<br />
　　扲，业也。<br />
　　带，行也。<br />
　　□，空也。<br />
　　湛，安也。<br />
　　□，乐也。<br />
　　倇，欢也。<br />
　　衎，定也。<br />
　　□，□也。<br />
　　讟，痛也。<br />
　　鼻，始也。嘼之初生谓之鼻，人之初生谓之首。梁益之间谓鼻为初，或谓之祖，祖，居也。<br />
　　充，养也。<br />
　　翳，掩也。<br />
　　台，支也。<br />
　　纯，文也。<br />
　　佑，乱也。<br />
　　恌，理也。<br />
　　蕴，晠也。<br />
　　搪，张也。<br />
　　恽，谋也。<br />
　　陶，养也。<br />
　　□，格也。<br />
　　□，晓，明也。<br />
　　扱，擭也。<br />
　　扶，护也。<br />
　　淬，寒也。<br />
　　漺，凈也。<br />
　　漉，极也。<br />
　　枚，凡也。<br />
　　易，始也。<br />
　　逭，周也。<br />
　　□，色也。<br />
　　恬，静也。<br />
　　禔，福也。禔，喜也。<br />
　　攋，隓，坏也。<br />
　　息，归也。<br />
　　抑，安也。<br />
　　潜，亡也。<br />
　　晓，过也。晓，嬴也。<br />
　　□，短也。<br />
　　隑，陭也。<br />
　　迒，长也。<br />
　　迒，迹也。<br />
　　赋，臧也。<br />
　　蕴，饶也。<br />
　　芬，和也。<br />
　　捣，依也。<br />
　　依，禄也。<br />
　　晠，腯也。<br />
　　盬，杂，猝也。<br />
　　□，行也。<br />
　　盬，且也。<br />
　　抽，读也。<br />
　　媵，托也。<br />
　　适，牾也。<br />
　　埤，予也。<br />
　　弥，缝也。<br />
　　译，传也。译，见也。<br />
　　梗，略也。<br />
　　臆，满也。<br />
　　□，益也。<br />
　　空，待也。<br />
　　珇，好也。珇，美也。<br />
　　妪，色也。<br />
　　阎，开也。<br />
　　靡，灭也。<br />
　　菲，薄也。<br />
　　腆，厚也。<br />
　　媟，狎也。<br />
　　芋，大也。<br />
　　炀，翕，炙也。炀，烈，暴也。<br />
　　馺，马驰也。<br />
　　选，延，徧也。<br />
　　澌，索也。<br />
　　晞，燥也。<br />
　　梗，觉也。<br />
　　萃，集也。<br />
　　睨，□，明也。<br />
　　暟，临，昭也。暟，美也。<br />
　　箄，篓，籅，□，□也。江沔之间谓之籅，赵代之间谓之□，淇卫之间谓之牛筐。□，其通语也。□小者，南楚谓之篓，自关而西秦晋之间谓之箄。<br />
　　笼，南楚江沔之间谓之篣，或谓之笯。<br />
　　□，南楚谓之筲，赵魏之郊谓之□□。<br />
　　锥谓之鍣。<br />
　　无升谓之刁斗。<br />
　　匕谓之匙。<br />
　　盂谓之□。河济之间谓之□□。椀谓之□。盂谓之铫锐，木谓之梋□。<br />
　　饵谓之餻，或谓之餈，或谓之□，或谓之餣，或谓之□。<br />
　　饼谓之饦，或谓之餦馄。<br />
　　□谓之餦餭。饴谓之□。□谓之□。□谓之餹。凡饴谓之□。自关而东陈楚宋卫之通语也。<br />
　　□，□，□，麰，□，□，□，曲也。自关而西秦豳之间曰□，晋之旧都曰□，齐右河济曰□，或曰麰，北鄙曰□。曲，其通语也。<br />
　　屋梠谓之棂。<br />
　　□谓之□。<br />
　　冢，秦晋之间谓之坟，或谓之培，或谓之堬，或谓之采，或谓之埌，或谓之垄。自关而东谓之丘，小者谓之塿，大者谓之丘，凡葬而无坟谓之墓，所以墓谓之墲。<br />
　　<br />
　　<br />
　　<br />

                    </div></div><hr><script charset='utf-8' src='../../js/footer.js'></script></body></html>