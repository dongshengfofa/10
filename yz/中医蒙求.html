<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法中医蒙求' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>中医蒙求</center></div><div class='fo'><center>经文出处:来自殆知阁</center><br/><br>
                        卷之上<br />
<br />
　　神农百草　虑牺九针　<br />
<br />
　　郭玉诊手　文挚见心　<br />
<br />
　　王遂炼石　安期置金　<br />
<br />
　　禹见犹浅　信识未深　<br />
<br />
　　淳于事杨　长桑授鹊　<br />
<br />
　　竘医肿背　仰愈软脚　<br />
<br />
　　史脱治疸　赵泉疗虐　<br />
<br />
　　陈不读书　范曾卖药　<br />
<br />
　　凤纲不老　能嗣延年　<br />
<br />
　　方庆百中　胤宗十全　<br />
<br />
　　嗣明十万　道恭三千　<br />
<br />
　　承祖时称　徐敏代传　<br />
<br />
　　显识孕男　徽诊怀女　<br />
<br />
　　延禧炙螫　医和辨蛊　<br />
<br />
　　张苗烝桃　伯宗移树　<br />
<br />
　　僧垣通洽　裴顾稽古　<br />
<br />
　　佛来医范　神至愈张　<br />
<br />
　　鹊识骨髓　缓知膏肓　<br />
<br />
　　梁新姜汁　赵鄂梨浆　<br />
<br />
　　彦伯列灶　玄亮修堂　<br />
<br />
　　陈寨换心　万福见顶　<br />
<br />
　　诸该尽术　德济好命　<br />
<br />
　　吴善医方　张达药性　<br />
<br />
　　谧受母言　敖医父病　<br />
<br />
　　太丞半夏　翰林橘皮　<br />
<br />
　　任度蛇液　蔡谟蟛蜞　<br />
<br />
　　董奉起死　梁革活尸　<br />
<br />
　　明生神救　涓子鬼遣　<br />
<br />
　　从善铓源　贾祐纂要　<br />
<br />
　　欢置孝经　张读本草　<br />
<br />
　　巫彭初医　李密尽妙　<br />
<br />
　　羊欣精能　嗣伯多效　<br />
<br />
　　吕博玉匮　孟诜金盆　<br />
<br />
　　雷公炮炙　文子散丸　<br />
<br />
　　抱一仙豆　黄帝神丹　<br />
<br />
　　壶公货市　子信隐山　<br />
<br />
　　道士医工　书生疗傔　<br />
<br />
　　张华优博　祖珽详练　<br />
<br />
　　李譔该览　楼护精辩　<br />
<br />
　　程高不倦　法存无厌　<br />
<br />
　　巫咸鸿术　帛公素书　<br />
<br />
　　桐君药对　甄权经图　<br />
<br />
　　韩康长安　万祐成都　<br />
<br />
　　村妪禁毒　异人治疽　<br />
<br />
　　高俞论脉　矫卢议疾　<br />
<br />
　　守真治疮　陈遂愈疬　<br />
<br />
　　思邈千金　靳邵五石　<br />
<br />
　　立言出蛇　法靖辨蛭<br />
<br />
　　卷之下<br />
<br />
　　王纂驱獭　师皇医龙　<br />
<br />
　　君异栽杏　阮丘种葱　<br />
<br />
　　安常针儿　几道谒翁　<br />
<br />
　　铰匠钤蛇　术士挑虫　<br />
<br />
　　謇雄父子　度向兄弟　<br />
<br />
　　樊阿青面　负局白水　<br />
<br />
　　徐钧涂心　俞附浣胃　<br />
<br />
　　宫制三物　许用一味　<br />
<br />
　　建肯不仕　璟知非娠　<br />
<br />
　　张锐两治　赵峦六神　<br />
<br />
　　孙使醋泥　僧用塳尘　<br />
<br />
　　歧伯尝味　小郗吐津　<br />
<br />
　　周广观色　鸣鹤刺血　<br />
<br />
　　涪翁针经　叔和脉诀　<br />
<br />
　　华佗湔肠　李豹熨肋　<br />
<br />
　　山叟辨蛟　王隐议鳖　<br />
<br />
　　卿诈鱼脍　赵供鳗羹　<br />
<br />
　　宋邑率性　程据徇情　<br />
<br />
　　刘德精妙　之才神明　<br />
<br />
　　李修奔宋　胡轲归京　<br />
<br />
　　卫沉小才　杜度上手　<br />
<br />
　　医博烧裩　光逊吸酒　<br />
<br />
　　白岑囊中　葛洪肘后　<br />
<br />
　　秋夫针鬼　李祐救妇　<br />
<br />
　　季舒不怠　何颙无虚　<br />
<br />
　　徐疗沉滞　绰治偏枯　<br />
<br />
　　循陈高允　李愈仲舒　<br />
<br />
　　子云施人　邓训练胡　<br />
<br />
　　李医何功　饮子有福　<br />
<br />
　　范汪燃薪　玄颢拄木　<br />
<br />
　　熙获镜经　侠撰心录　<br />
<br />
　　葛治五绝　李用八毒　<br />
<br />
　　杨庆妙论　仲景良医　<br />
<br />
　　居达救死　杜信扶危　<br />
<br />
　　玄俗治殃　仓公决疑　<br />
<br />
　　远游诏用　弘景表辞　<br />
<br />
　　高期颇通　褚澄先审　<br />
<br />
　　郝老明方　与权识证　<br />
<br />
　　元忠倜傥　秦信明敏　<br />
<br />
　　唐安温雅　阮偘沉静　<br />
<br />
　　周澹赐妾　姜抚通倦　<br />
<br />
　　郝允苦瓢　王通雪玄　<br />
<br />
　　智藏诫孝　法程报愆　<br />
<br />
　　洽撰三卷　刘著十篇　<br />
<br />
　　靖公治意　宣文触讳　<br />
<br />
　　张敦梦神　公景走鬼　<br />
<br />
　　杜公弗效　用成罔昧　<br />
<br />
　　元钦蛇肉　太医獭髓　<br />
<br />
　　深师疗脚　鼍龙治眸　<br />
<br />
　　醠妬扁死　赵言沉羞　<br />
<br />
　　银匠下责　都料取钩　<br />
<br />
　　商人罂底　草泽笔头　<br />
<br />
　　纂集名医　博考今古　<br />
<br />
　　倘或缺遗　冀其缀补<br />
<br />
　　<br />

                    </div></div><hr><script charset='utf-8' src='../js/footer.js'></script></body></html>