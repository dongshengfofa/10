<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法十二经补泻温凉引经药歌' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>十二经补泻温凉引经药歌</center></div><div class='fo'><center>经文出处:来自殆知阁</center><br/><br>
                        <br />
<br />
　　十二经补泻温凉引经药歌<br />
<br />
　　心经<br />
<br />
　　问君何药补心经，远志山药共麦冬，枣仁当归天竺黄，六味何来大有功。玄参苦，黄连凉，木香贝母泻心强；凉心竹叶犀牛角，朱砂连翘并牛黄。温心藿香石菖蒲；引用细辛独活汤。<br />
<br />
　　肝经<br />
<br />
　　滋补肝经枣仁巧，薏苡木瓜与贡胶；泻肝柴胡并白芍，青皮青黛不可少；胡黄连，龙胆草，车前甘菊凉肝表；温肝木香吴萸桂；引用青皮川芎好。<br />
<br />
　　脾经<br />
<br />
　　补脾人参绵黄耆，扁豆白朮共陈皮，莲子山药白茯苓，芡实苍朮甘草宜。泻脾药，用枳实，石膏大黄青皮奇。温脾官桂丁藿香，附子良姜胡椒粒。滑石玄明凉脾药；白芍升麻引入脾。<br />
<br />
　　肺经<br />
<br />
　　补肺山药共麦冬，紫菀乌梅与参苓，阿胶百部五味子，棉州黄耆更凑灵。紫苏子，与防风，泽泻葶苈泻肺经，更有枳壳桑白皮，六味泻肺一般同。温肺木香冬花寻，生姜干姜白蔻仁；凉肺黄芩与贝母，人溺山栀沙玄参。马兜铃，瓜蒌仁，桔梗天冬必去心；引用白芷与升麻，连须葱白用几根。<br />
<br />
　　肾经<br />
<br />
　　补肾山药甘枸杞，螵蛸龟板与牡蛎，杜仲锁阳巨胜子，山萸苁蓉共巴戟，龙虎骨，怀牛膝，五味菟丝与芡实，再加一味怀熟地，共补肾经十八味。泻肾不必多求方，知母泽泻两相当。温肾肉桂并附子，鹿茸故纸海沈香，亦温肾，腽肭脐；凉肾知柏地骨皮，再加一味粉丹皮；引用独活肉桂奇。<br />
<br />
　　胃经<br />
<br />
　　补胃需用苍白朮，半夏扁豆绵黄耆，芡实莲肉共百合，山药还加广陈皮。泻胃火，亦如脾，再加一味南枳实，更添芒硝与大黄，多加石膏谢更急。温胃木丁与藿香，益智吴萸与良姜，香附白肉草豆蔻，厚朴胡椒生干姜。凉胃葛根条黄芩，滑石黄连玄花粉，知母连翘石膏斛，栀子升麻竹茹寻，十三味药凉胃火；白芷升麻引胃药。<br />
<br />
　　胆经<br />
<br />
　　补胆龙胆与木通；柴胡青皮泻胆经。温用陈皮制半夏，更加生姜与川芎。凉用竹茹与黄连；引用尽皆同肝经。<br />
<br />
　　大肠经<br />
<br />
　　问君大肠何药补？左旋牡蛎白龙骨，桔梗米壳诃子皮，山药肉蔻并莲肉。川大黄，南槟榔，枳壳石斛泻大肠，再加芒硝桃麻仁，葱白三寸泻更强。干姜肉桂吴茱萸，三者同时能温肠，引药尽皆同胃经；槐花条芩凉大肠。<br />
<br />
　　小肠经<br />
<br />
　　小肠石斛牡蛎补；泻用木通共紫苏，连须葱白荔枝核，同为泻剂君知否。小肠要求温，大小茴香乌药根；凉用黄芩天花粉；引用羌活与高本。<br />
<br />
　　膀胱经<br />
<br />
　　橘核菖蒲补膀胱，益智续断龙骨良；泻用芒硝车前子，泽泻滑石石苇帮。温用乌药并茴香；凉用黄柏生地黄，甘草梢，亦属凉；引用尽皆同小肠。<br />
<br />
　　三焦经<br />
<br />
　　滋补三焦用益智，更加甘草与黄耆；泻用栀子并泽泻；温用姜附颇有益。原石膏，地骨皮，清凉三焦功效急。引入三焦不用别，药与肝胆无差异。<br />
<br />
　　心包经<br />
<br />
　　地黄一味补包络；泻用乌药并枳壳；温肉桂；凉栀子；柴芎青皮是引药。<br />
<br />
　　<br />

                    </div></div><hr><script charset='utf-8' src='../js/footer.js'></script></body></html>