<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法古今医统大全' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>古今医统大全</center></div><div class='fo'><center>经文出处:来自殆知阁</center><br/><br>
                        <br />
　　古今医统大全 明 徐春甫<br />
　　<br />
　　<br />
　　<br />
　　序<br />
　　予尝谓造化者，万物之司命；君人者，三才之司命；典校者，文章之司命；将帅者，三军之司命；而医也者，又自天子以至庶人者之司命也。其所关系岂浅鲜哉？故先儒有云：不明五运六气，检遍方书何济；不明十二经络，开口动手便错。而孙思邈亦曰：不明阴阳者，不足谓之太医旨哉斯言，诚业是业者所当深切究心者也。予独怪今时之医，始无见理之明，终无应变之巧。务奇诡者，或远慕而近遗：局方书者，或举一而废百。此虚实损益之间，不免毫厘千里之谬，而医之祸人不为少矣。 其然者，则考索未精，体玩未熟，与闻见之未广耳。新安徐东皋氏，潜心斯道者，殆三十年，其活人不可以千万计。尝谓予曰：医之精髓奥窍，《内经》一书备之。嗣是人殊代异，门径虽多，要不能出乎此。譬诸峙者皆山，而泰岳则其宗也；流者皆水，而沧溟则其元也。然自非综博千古，参伍诸家，旁搜曲证，又乌知《内经》有兼总条贯之妙耶？此《医统》之编所以不容已也。予取而读之，见其条分缕析，随论折衷，如纲之在网，如领之在裘，俾学子一举而免颠倒紊乱之弊，题之曰《古今医统》。是真能会百家之异同，接轩岐之正脉，虽谓此书之外无医可也。昔仲尼簇圣之大成，朱子集诸儒之大成，若徐君亦可谓集医家之大成矣所以登斯世斯民于春台寿域之中，厥功固不伟欤！虽然，下学可以言传，上达必由心悟徐君以明医重京师，齐驱襄扁，奴仆刘张，无险夷难易，随试而辄效者，则运用之妙，存乎一心，而《医统》又其绪余也。<br />
　　是在学人之自得焉耳。知言者以为何如？<br />
　　钦差提督漕运镇守淮安地方总兵官太子太保灵璧侯古濠汤世隆撰<br />
　　<br />
　　<br />
　　序<br />
　　《古今医统》四十帙，厘为百卷。祁徐君春甫所裒辑。上自太昊炎黄，迄于我明，本原医经、药品、禁方、诸名家论著，旁及经史、国典、诸杂家言，凡二百七十余家，二百八十余部。<br />
　　区别类从，钜纤毕举，斯已勤矣。徐君为人，诚一长者，操术慎而用志精。其为医先调护而后攻伐，不捷出以为奇，不亟效以为快。遨游诸公卿间，虽绵 沉痼，能终任之，迄以无害，庶几哉孔子所谓有恒者乎！故其博考远稽，折衷辨正，若斯之勤也。余读诸史艺文志，医家者流为书无虑数百种，盖其详哉。然古经微义，逸者过半，而新义凿说日益多，始学眩乱，莫适为准。又古文玄奥，骤难句读。于是窃取晚近，以偶幸一中，而轩岐诸书，往往束而不观。即号称名医，间叩以运气脉候及俞穴所居，辄愕眙口噤。夫医非小道也，立生民之命，赞天地之功，其惟医乎？古圣代作，辨百药性味，自神农；原百病起愈，自轩帝；制汤液匕剂，自伊芳尹；乃其传，自《内经》。《内经》衍于秦越人，为《八十一难》。汉兴，仓公传其学，史称《脉书》，即《内经》。<br />
　　《药论》者，本草也。下及南阳仲景益着。盖徐君有言：譬之儒家，《内经》尚矣，斯医之六经乎；《本草》其《尔雅》也；南阳、河间、东垣，其四子书也。惟是六七家言，是谓本业。儒不习本业，不可为儒；医不习本业，不可为医。今世祖《难经》《脉诀》，与《内经》等；宗高平、义乌，与南阳诸家等。徐君不然，独违众而发其谬，谓今医学坏于《难经》《脉诀》。《难经》所引多非《素问》《灵枢》本文，而意旨相矛盾。《脉诀》误以大小肠属两寸，而下部脏脉乃越关而上。<br />
　　此皆后人所托名，甚非秦越人、王叔和之本书。然《脉诀》之谬，本叔和《脉经》启之。夫脉误则证治未有不误者。故世宗高平，非也。彦修诵法南阳、河间、东垣，能读三家书，而不知合变。<br />
　　盖其用药执泥，如士人用帖括耳。故世泥义乌亦非也。大都徐君，上下数千载，一准于《内经》，以律诸名家。合经者宗之，悖经者斥之。故其书首《内经要旨》，次羽冀《内经》者，次脉候，次运气，次经穴，次针灸，然后及内外诸证治，妇女老弱、奇病秘方，为说甚具，而以本草集略及养生家言终焉。要在明《内经》之旨，正炎黄之统，使轩岐问答千古如存。其他解肌搦髓、揲荒爪幕、浣胃涤脏，神术也，存而不论；巫祝、马钤、楮书、高诀、赵要、彭编，异说也，削而不录。总统百家，以归《内经》，此徐君《医统》之所为作也，盖有恒者之效也。<br />
　　<br />
　　赐进士詹事府詹事兼翰林院侍读学士前太常寺卿两京国子监祭酒司经局洗马经筵日讲官知起居注同修国史会典副总裁郡人颖阳许国书<br />
　　<br />
　　<br />
　　序<br />
　　天下之治方术者，亦异于古之道矣。古者人专师，师专法，累功而就业，历试而尝效。故挟策寡而取用宏，彼精于己，无藉于外也。乃后世不然矣，临病而考治，按方而索功，彼之不效，而此之是求。嗟嗟，以余观于今，天下尽然，而独医乎！古者人专师，师专法，师秘而不忍传，学人久而后可得。然且斋戒以将之，盟誓以信之，诚而听之，终而守之。其治人也，一意摄志，罔敢二三。故病者之听夫医，犹听神明，正反从逆，惟其所用，至割皮解肌浣肠刳骨不惜，医诚良而听之诚是也。今医师遍天下而不攻，学人亟求食而不能尽其术。病者疑信半而姑听命焉，而又以好全恶危之心待之。病非在皮肤，而效求于旦夕，旦不效旦更，夕不效夕更。而医不敢聚毒以尽其技，况敢言割皮解肌、浣肠刳骨之难乎？故天下不尊医，而医亦不自尊。急而求医，医亦急而求术，夫然后贵于蓄方，曰：吾其方，非吾方，上古圣人之方。故病者即不信医，信上古圣人，而医亦不至妄投一剂以祸天下。故古之艺精而试，今之艺试而精；古之人法治病，今之人病合法；古之法宜简，今之法宜繁，亦势然已。徐君之作《医统》也，上自黄帝、岐伯、俞跗、和缓、仓扁、和佗、叔和、仲景之书，下逮曲巷小师之技，裒 欲尽。一病而状百变，一药而效百试。此之一法，而又有彼之一法者存，使天下之治方术者，就资而就给，精思而慎发。借无十全，亦寡失耳。故余谓徐君有功于今也。徐君新安人，名春甫，合为太医之官。太师成国朱公客之，公卿皆名其术。始徐君行四方，挟书多。其在京师，会国家有大编摩，公卿得观秘书，故聚方滋富。然徐君所治病有妙巧，病已辄自纪所以治。满几合矣，而未尝胶方。此长安所以名徐君哉！<br />
　　赐进士翰林院国史检讨纂修世宗实录从仕郎句甬蛟门沈一贯撰<br />
　　<br />
　　<br />
　　序<br />
　　余盖读黄帝书云：若窥深渊而迎浮云，一何难究哉！夫人之所病，病疾多；医之所病，病道少。古人属意甚微，穷力甚久，其术洞鬼神，含造化，至精矣。犹然噤 睢盱，盖其慎也。周之时，医师隶于冢宰，岁终有稽，十而失一。即次其食。未必人镜于道，乃斤斤守法，论究经脉、五诊奇 ，不敢以堕，有足尚焉。后之业医者，较视之何如哉？灵兰、石版，既未有能名其说，专家授受者，药性、脉理、病机、治法尚芒如。而乃肆炮纵合，以规偶中之利，又未有以稽其失者。师无所承，宪无所畏。以眇微幽 不可致思之术，而灭裂若此为。吁，其可慨矣！吾邑东皋徐君，少时学儒，去学医，攻探研极，究寻诸名家。谓淳于意以医状，王叔和以《脉经》，钱乙以五脏方，杨士瀛以《直指论》，刘完素以《原病式》，罗天益以《卫生宝鉴》，类不可胜数。然人各师其见，家各颛其方。辞说丛衍，则译导难；简牍浩汗，则裒 难；机指甲乙，则审谛难；针石离合，则该验难。欲以提综五行，参纬十二候，启玄命之秘，而施弘济之功，何由哉？乃远稽古哲，近述名流，宗旨必存，小技兼录，纂成一书，名曰《古今医统》。纪众术之所从，则河济殊派；穷万毕之攸致，则溟瀚同趣。使读之者，如笼挫韬略，抡算无遗。或张旗整列，而接刃广原；或衔枚循间，而决骤顷刻。虽奇正不常，要之皆足制胜，何也？其法具也。余又闻，法之示人迹耳已。至乎不以汤液醴洒，而湔浣肠胃，不以 石 熨，而解搦筋脉，非通于神明者，不能与几。徐君以法公诸人，而其所治病，则神在秋毫，每遗外而自得。故从治逆治，罔不辄效。<br />
　　其于声称甚着，盖又以用法而不胶于法也。<br />
　　<br />
　　赐进士及第翰林院国史编修纂修会典文林郎新都余孟麟撰<br />
　　<br />
　　<br />
　　序<br />
　　新安徐君春甫者，余闻之且久。其人少通儒学，博综群籍，性高迈爽恺，言论 不倦，有古逸士风。晚精轩岐家书，日夕揣摩其理，即一诊一视，一方一药，必穷其要领，而后乃用且治。<br />
　　今居药京师里中，凡几何年，活人已莫可计，户外履常满。即人不持钱来，病而有疑且难，众人莫可谁何，又有亟且殆，医师过而却走，君以次应之，鲜有误。传谓挠之不浊，澄之不清，盖不特如其人，又如其术矣。君子故尝与之并论，然又无他术，要之惟得乎要领焉耳。君尝谓：病所凭者，医也；医可恃者，方书也。今之书不为不侈且盛，然多支离蔓延，渊源莫究，或执用己私，而失于商略。宝陈言者，燕石十袭；夸世传者，敝帚千金。披书于席，不啻聚讼；挟艺乎市，鲜克奏功。是则何以见往圣赞化成能康济元元之道？于是尽取其书，自炎帝以还，讫于我明，凡大圣名贤，哲流高技，玄编异帙，奥言隐论，一一为之纲分目析。考异同之说，祛乖戾之见，参之实识，验乎经效。未尽厥理者，则衍之以会其通；隐僻不断者，则伸之以见其旨。使议论有源，治疗有法，勒成一书，号曰《医统》。一开卷而其道灿然大明，譬之行者手挽指南之车，即失路于遐荒僻壤，盖有不必谋之道旁，而无有乎倒行逆施之患也。君子曰：由是而可以见徐君之用心矣。<br />
　　始君以一人之身行于一方，以为未足，乃必使其道传之人人，俾五方之人相与终受其济焉。较之过邯郸为带下，入雒阳为耳目，居咸阳为小儿，则大有间矣。书凡百卷。梓之者，太师成国朱公。<br />
　　公博古好善，以HT 写讹舛，则不无误人，此则公梓之之意。<br />
　　<br />
　　赐进士及第翰林院编修文林郎实录纂修官婺州HT 阳赵志皋撰<br />
　　<br />
　　<br />
　　序<br />
　　《医统》一书，新安徐君所编次者。徐君自言其少时喜攻医术，即古今方书裒辑甚备。即未备，辄又遍历坊肆间，访文献大家求之矣。以是博精诸方伎，为人已病奇验。行游京师，诸贵人饬舆马迎君者，踵相属也。往岁吾乡侍御少泉郝公疾，予过而问焉。其仆为予言：昨朝出，无恙。<br />
　　比暮，之客所，与客语未竟，忽自仆地。及持归，即患左臂不和，又时作眩状，疾呼弗省也。予私心危之，属医数辈至，治皆弗验，乃往迎徐君。徐君视诸医所为治，则笑曰：夫兹病，郁也，烦懑而不宣，其发必遽，纭缘于阳络，为臂痹；逆攻于上，必作眩。诸君以风治之，左矣。乃为清痰发郁之剂饮之。有顷，少泉公目微瞬，嘘唏服臆，泪淫淫承睫，呼儿以泣。众惊问其故。有客曰：少泉公性至孝，即京邸宁独居，不以携家，曰：留侍太夫人尔。以故公子卒且数月，不及闻。既闻，意其拊擗忉怛，顾避左右，无以尽哀，则含悲贮恸而止。兼为太夫人虑，恐以其孙毁，奈何不郁而为疾？徐君言是也。于是，众皆挢舌相视，奇徐君术为神。不数日，少泉公愈，乃持徐君所集《医统》一书示王子。王子曰：嗟乎！《灵枢》《素问》玄藐矣。上池奇刻青囊金匮之术，载籍所不传。后学人罕通其说。仓公、阳庆、东垣、仲景诸人，扬镳分轨，各自名家，顾知其孰为方书之六经，医宗之孔孟也？予特善徐君近述远稽，泛游广涉，即上下数千年间，圣儒哲匠、绝伎殊方，综考殆尽，可不谓博雅者哉？夫闻见富，故智意充；品惊精，故运用妙。以能决嫌疑，定可治，随试辄验，安可谓无所本也？世医问证而厉针，按方而投匕，犹尚茫然寡效矣，矧夫疾痛幽暖， 结心曲，有左右所不及知者。而望气察色，顷刻立断，即阻垣见物，曷以加焉？然则徐君玄识洞解之妙，固不在方书间，特籍方书以为筌蹄云尔。遂书其卷端归之。<br />
　　<br />
　　隆庆庚午夏六月望日赐进士出身翰林院编修纂修国史云中对南王家屏拜书<br />
　　<br />
　　<br />
　　序<br />
　　昔者上古之世，洪 未凿，民不夭札。厥后风气渐开，情窦日启，疾病生焉。黄帝恻悯，济以医药，而《内经》作矣。后世因之，迨自秦汉唐宋以下，代不乏人。载之简篇，汗牛充楝。咸以神其术，妙其用，而跻天下后世于仁寿之域者也。春甫家世业儒，恒读《素问》诸书，颇探索其医之赜隐。然而义理微茫，精渗错别，甲可乙否，莫之适从。所以惮浩繁者，撮拾残言，谓之快捷方式。致使本源根核，无所稽考。其不淆圣经而残民生者几希。予不自惭愚陋，以平素按《内经》治验，诸子折衷，及搜求历世圣贤之旨，合群书而不遗，析诸方而不紊，舍非取是，类聚条分，共厘百卷，目曰《古今医统》。盖援上古之法，以迨历世之良，而兼总于今日，统集异同，井然区别，汇成编帙，灿乎可观。庶几厌繁者有所归，趋简者无少失。一开卷而医之法制权衡始终本末，如视诸掌。其于养生，不无小补。若谓全书，曰非阙典，则犹俟于贤知者焉。<br />
　　<br />
　　嘉靖丙辰仲冬长至日新安徐春甫序<br />
　　<br />
　　<br />
　　内经要旨序<br />
　　予尝谓操舟必资于剡木，而射者必以彀。医之有道，古也。自神农氏开其天，黄帝氏继天创始，与其臣岐伯着《内经》《灵》《素》，为万世医学之鼻祖。邈乎不可尚已。嗣是而下，代有作者，如张机以热论著《伤寒》，李杲以谷气着《脾胃》，守真以运气着《原病式》，咸得《内》《素》之旨。迄今阐圣济民，传之永永，诸贤之功不可诬也。何后世之业是者，惟执方以待病，不胗候以裁方。有定之见，牢不可破；无穷之病，懵不加察。上溯正反从逆之治法，虚实补泻之权衡，蔑如也。且率用己意，别立门墙，如王之《脉诀》，七表八里九道；朱之《纂要》，指病泥方。学者乐趋捷迳，而寝失其大道。寥寥数百载，卒莫有厘而正之者，岂不由真经之晦塞，他歧之滋惑欤？有唐及宋，屡诏名家，校正徒勤而真传靡获。方书种种，汗牛充楝，奚益哉？甫本庸愚，辄不自忖，乃敢因滑氏之钞目，而益以诸贤之勾玄，提注详明，辨释条达，僭名曰《内经要旨》。<br />

                    <br>
                        　　而于黄岐之神圣，历代之精英，虽不足以窥其阃奥，而宏纲大旨，似有得其门而入者。通方大哲，幸鉴管蠡之见云。<br />
　　<br />
　　嘉靖丁巳仲春既望新安后学徐春甫序<br />
　　<br />
　　<br />
　　跋<br />
　　《古今医统》之于医书也，犹河海之于细流也。医经之类悉以靡不载于兹，便一披卷，则古今之群书粲然可见。然近世所将来之唐本几希，而志于医者大率索之弗能辄得，不可以无遗憾。<br />
　　故今二三氏胥共命工欲寿之梓，以广其传。其用心原虽不殊龙断求利，矢人函人岂齐论哉？兹书遍行于世，则宿病顿愈，沉 可起，斯亦可谓济民之一助，而众庶之幸者也。于是予窃聚数本，与精于此业二先生俱分帙检阅焉。脱简衍字已不少也，各窥瞰之所及，粗虽加点窜，尚恐有风叶在矣。然中间或一字，或二三字，有相磨灭难通晓者，阙以俟来者，庶识者考之云。<br />
　　<br />
　　明历三祀龙集丁酉年十月壬辰立野春节书于蓬生巷<br />
　　<br />
　　<br />
　　凡例<br />
　　一、是书之编，目曰《古今医统》。撰取历代医源，肇自羲皇，流于斯世，翰衍相承，其来尚矣。凡圣贤立法制方，足为天下后世准绳者，今悉考其事迹，例于卷首，俾后学得以溯流穷源云。<br />
　　一、诸名医史书所载及出各家文集，学本《内经》，方法醇正者，录之无阙。若涉于幻诞理法之外，如《晋书》所载佛图澄、单道开，金之马宗素、程德斋之流，不敢悉录。其有名，如矫氏、俞氏辈，皆医之宗，虽无传亦录之。<br />
　　一、纂是书以黄帝《内素》为宗，及史书诸子之集，凡有一节之所长，可以羽冀医学人，悉探而附之。其畔经背理，如马宗素之《钤法》、高阳生之《脉诀》、赵氏之《精要》、彭氏之《类编》，则反滋医之惑也，并不载录。然古今医书，天下广博，殆非一人所能遍睹，若会其极而该其全，则有俟于博雅君子。<br />
　　一、《内经素问》为医书之祖，诚古先圣人立言立法之准者也。其后诸贤悉宗其义而发明之，未有舍《内经》而成良医者。自唐太仆启玄子注释，得失相半，嗣以滑氏《钞》而陈之，尚未足以尽善。今纂其要旨，集为一卷，俾业医者熟诵玩味，自有以契其玄。而凡临病诸说之同异，故不能乱其真也。<br />
　　一、先哲立论切于证治之可法者，广博兼该，而非一隅之说。如王安道、朱彦修辈，《本草衍义》、《病治八要》、《奇效良方》、《药用君臣》等论，则凡可以翼医者，通考附前，便于观览。<br />
　　一、医道以脉为先，苟不明脉，则无以别证。今世医言脉者，多以《脉诀》七表八里九道为名，左心小肠为宗。部位错乱，而诊候必不准矣。今辨叔和《脉诀》之谬，取《内经》诊候之法，合为一卷。<br />
　　一、病证各分门类，首论病源，一主《内经素问》；次以脉候，较以王氏《脉经》、滑氏《枢要》；次以治法，历取名家之所长；次以药方，精选经史之必效。出自某集，纪别各条之下，庶有所据而知其本云。<br />
　　一、病机祖《内经》，述巢氏，区别表里虚实寒热之源，则类药方，亦按表里虚实寒热继之于后。庶对证检方，如方圆之就规矩，自有不容少戾者。<br />
　　一、各病宜于针灸，其经穴附带本证之后。古人针灸，并书卷首，以其有神速功。今人畏而不用，为医殆亦鲜精。竟不知奇功伟绩，立可起死回生；对证取穴，无不应手获效，岂小补哉？一、凡不可治证，医所当知。病有一脏之气绝者，药必不能以强生。如黑色见于耳及命门悬壁间如烟煤，是肾气以绝，死；肉脱身不去者，死；脉无胃气者，死。皆其元气绝亡，断不可治。<br />
　　今人不工望闻问切，而惟以问之一端，多有不识死候而药之。此医之大弊也。扁鹊之于齐桓，医缓之于晋景，皆莫能生之证。今以死候类编脉法之后，例之无惑。<br />
　　一、论养生导引，诚古人治未病之方。今人惟待病而求药，殊不知善摄生者，譬犹曲突徙薪，自无焚燎之患矣。故选修真道藏之可法者，并附焉。<br />
　　一、药性最为要务，本草故为备悉。兹亦附探节斋《集要》，并周王《救荒本草》，合为二卷。<br />
　　其庶乎大观捷目云。<br />
　　一、运气为天地阴阳造化之常变，而凡民病莫不因之。医家不知运气，则亦眇而能视，不足与有明也。至于马宗素之流，多见其为穿凿也。今若此并删之，而惟以《内经》运气为主，详释图说，集成全书，以备治疗验证稽考之易耳。<br />
　　一、凡出奇治法并秘验药方，及平日闻见于四方之说，而可以为规鉴者，窃附卷后，不敢同例于前贤也。<br />
　　一、妇人门悉纂《妇人良方》之要者。胎产之病，尤为至要，备选《产宝》程氏等书奇效之方，而并附焉。<br />
　　一、凡老人血气既衰，投药亦异。王隐君之论一着，而后《养老奉亲》等书嗣而集焉。兹录表端，固不敢略。其所以平居食养，疾病方宜，无不具备。然则，孝弟也者，其可不知此云？一、小儿病机悉尊钱氏、陈氏。至于痘疹惊疳，此又急证，诸名家辨论病源，经验奇方，悉备采录，以成全书。俾学人无遗憾也。<br />
　　一、凡服药忌宜，制药法例，并引经新久，人多以为不紧而忽之。殊不知行远升高必由卑且近者及之耳，故录之无阙。<br />
　　<br />
　　<br />
　　助梓缙绅诸公氏号<br />
　　太师兼太子太师成国公朱（讳希忠，号葵亭，直隶凤阳人。）太子太保恭顺侯吴（讳继爵，号松川，陕西凉州人。）中军都督府管府事临淮侯李（讳言恭，号秀岩，直隶盱眙人。）太子太保漕运总兵平江伯陈（讳王谟，号万峰，直隶合肥人。）户部尚书王（讳国光，号疏庵，山西阳城人。）礼部尚书陆（讳树声，号平泉，直隶松江人。）太子少保都察院掌院事刑部尚书葛（讳守礼，号与川，山东德平人。）太子少保工部尚书朱（讳衡，号镇山，江西万安人。）兵部右侍郎梁（讳梦龙，号鸣泉，直隶真定人。）都察院右副都御史陈（讳省，号幼溪，福建长乐人。）右春坊右谕德翰林院侍读何（讳洛文，号震川，河南信阳人。）翰林院修撰赵（讳志皋，号 阳，浙江兰溪人。）大理寺左少卿前兵科都给事中李（讳巳，号月宾，河南磁州人。）太常寺少卿前户科都给事中贾（讳三近，号石葵，山东泽县人。）太仆寺少卿前吏科都给事中刘（讳不息，号观海，山东滋阳人。）大理寺寺丞前提督校学监察御史傅（讳孟春，号仁泉，江西高安县人。）锦衣卫管卫事后军都督府右都督黄（讳浦，号涧川，河南洛阳人。）锦衣卫南镇抚司管司事指挥使冯（讳邦宁，号后溪，直隶深州人。）锦衣卫南镇抚司管司事指挥佥事史（讳继书，号云津，应天溧阳人。）锦衣卫提督象房都指挥佥事朱（讳希慎，号修，直隶凤阳人。）分守燕河副总兵陈（讳文治，号膺溪，浙江秀水人。）吏部考功司郎中戚（讳杰，号肖湖，直隶泗州人。）吏部验封司郎中郑（讳汝壁，号昆岩，浙江缙云人。）吏部文选司员外蒋（讳遵箴，号松屏，广西全州人。）吏部验封司员外徐（讳元太，号华阳，直隶宣城人。）吏部文选司主事赵（讳国璧，号全吾，直隶东明人。）吏部文选司主事王（讳城，号四槐，顺天文安人。）吏部考功司主事黄（讳克念，号思轩，河南宁陵人。）吏部验封司主事徐（讳一 ，号宾吾，浙江西安人。）户科都给事中光（讳懋，号吾山，山东阳信人。）工科都给事中侯（讳于赵，号葵所，河南杞县人。）刑科左给事中周（讳良寅，号象林，福建晋江人。）户科给事中张（讳孙绳，号约斋，广西临桂人。）江西道监察御史雷（讳嘉祥，号震宇，四川井研人。）湖广道监察御史王（讳民顺，号如水，江西金 人。）太仆寺寺丞葛（讳昕，号龙池，山东德平人。）左军都督府经历周（讳宝，号龙津，直隶吴江人。）顺天府治中刘（讳巡，号水山，河南鄢陵人。）<br />
　　卷之一　历世圣贤名医姓氏<br />
　　五帝<br />
　　伏羲氏以木德王，风姓，蛇首人身，生有圣德，象日月之明，故曰太昊。母居于华胥之渚，履巨人迹，因始有妊，生帝，都于陈。其理天下也，仰观象于天，俯观法于地，中观万物于人，鸟兽之文与地之宜，近取诸身，远取诸物，始画八卦，以通神明之德，以类万物之情。造书契，以代结绳之政。作二十七弦之琴，三十六弦之瑟，以修身理性，反其天真。所以六气六腑、五脏五行，阴阳水火升降，得以有象；百病之理，得以类推。炎帝因斯，尝百草，以制九针，以拯夭札矣。<br />
　　<br />
　　卷之一　历世圣贤名医姓氏<br />
　　五帝<br />
　　按《通鉴》《帝王世纪》及《本草》序，炎帝以火德五，生于姜水，因而姓姜，有圣德，始教天下耕种五谷，故曰神农。味草木之滋，察寒热温平之性，辨君臣佐使之义，尝一日而遇七十二毒。神而化之，作方书以疗民疾，立医道救民夭札，着《本草》四卷。至梁，陶弘景以《名医别录》加之为七卷。至唐，李绩、许孝崇等奉诏更复采摭，去陶氏之乖违，辨俗用之纰缪，纂修为二十卷，于今行焉。炎帝救民，泽及当时，恩垂万世，何休哉！<br />
　　卷之一　历世圣贤名医姓氏<br />
　　五帝<br />
　　按《通鉴》《帝王世纪》《九鼎丹经》，黄帝姓公孙，讳轩辕，有熊国君之子，长于姬水，故又姓姬。生而神灵，习用干戈，以征不享。见日月星辰之象，着星官之书，占斗纲所建，始作甲子。帝以人之生也，负阴而抱阳，食味而被色。寒暑荡之于外，喜怒攻之于内，察五气，立五运，洞性命，纪阴阳，咨于岐伯，而作《内经》。复命俞跗、雷公察明堂，究息脉，巫彭、桐君处方饵，而人得以尽年。受青牛紫府先生，三皇天文以效，万神至具。适崆峒，问广成子，受以自然经。登玉阙，得玄女九鼎神丹。至茅山，采禹余粮烹之，得铜，还荆山之下，鼎湖之上。三炉定药，九鼎丹成。黄龙下迎，黄帝上升。群臣从上者七十余人。万姓仰望，故后世因名其处为鼎湖云。<br />
　　<br />
　　卷之一　历世圣贤名医姓氏<br />
　　五帝<br />
　　按《素问》，黄帝时人，岐伯师也。岐伯相为问答，着为《内经》云。<br />
　　<br />
　　卷之一　历世圣贤名医姓氏<br />
　　五帝<br />
　　按《内经》序，岐伯为黄帝之臣。帝师之，问医，着为《素问》《灵枢》，总为《内经》十八卷。唐太仆王冰次注，为医之祖书，脉理、病机、治法、针经、运气，靡不详尽。真天生圣人，以赞化育之书也，今行世。<br />
　　<br />
　　卷之一　历世圣贤名医姓氏<br />
　　五帝<br />
　　黄帝臣，未详其姓。佐帝论脉经，穷究义理，附《素问》中。<br />
　　<br />
　　卷之一　历世圣贤名医姓氏<br />
　　五帝<br />
　　黄帝臣，未详其姓。佐帝发明五行，详论脉经，有问对难经，究尽义理，以为经纶。自到于今赖之。<br />
　　<br />
　　卷之一　历世圣贤名医姓氏<br />
　　五帝<br />
　　黄帝臣也，善医术。治病不以汤液醪醴、 石矫引、汤熨，一拨见病之应，因五脏之输，乃割皮解肌，决脉结筋，湔浣肠胃，漱涤五脏，炼精荡形，以去百病。<br />
　　<br />
　　卷之一　历世圣贤名医姓氏<br />
　　五帝<br />
　　黄帝臣，俞跗弟也，其医术多与其兄同。<br />
　　<br />
　　卷之一　历世圣贤名医姓氏<br />
　　五帝<br />
　　按《本草》序，为黄帝臣。撰《药性》四卷及《采药录》，纪其花叶形色，论其君臣佐使，相须相反，及立方处治寒热之宜，至今传之不泯。<br />
　　<br />
　　卷之一　历世圣贤名医姓氏<br />
　　五帝<br />
　　按《素问》，雷公为黄帝臣，姓雷，名 ，善医。帝燕坐，召雷公问之曰：汝受术诵书，若能览观杂学，别异比类，通合道理，务明之，可以十全。若不能知，为世所怨。又曰：子知医之道乎？诵而颇能解，解而未能明，明而未能彰。足以治群僚，不足以治王侯。雷公避席再拜曰：臣年幼小愚蒙，以惑不闻。臣受业，传之以教，请诵《脉经》上下编。至于别异比类，犹未能以十全，又安足以明之云。<br />
　　<br />
　　卷之一　历世圣贤名医姓氏<br />
　　五帝<br />
　　上古神医，以菅为席，以 为狗。人有疾求医，但北面而咒，十言即愈。古祝由科，此其由也。<br />
　　<br />
　　卷之一　历世圣贤名医姓氏<br />
　　五帝<br />
　　按《列仙传》，黄帝时医也。善识马形气生死，治之即愈。有龙下，向之垂耳张口。师皇曰：此龙有病，我能医之。乃针其唇及口中，以甘草汤饮之而愈。又数有龙出其陂，师造而治之。一旦为龙负之而去，莫知所之。<br />
　　<br />
　　卷之一　历世圣贤名医姓氏<br />
　　五帝<br />
　　尧帝时臣，以鸿术为尧医。能祝，延人之福，愈人之病。祝树树枯，祝鸟鸟坠。<br />
　　<br />
　　卷之一　历世圣贤名医姓氏<br />
　　三代<br />
　　按《通鉴》，伊芳尹佐汤伐桀，放太甲于桐宫。闵生民之疾苦，作《汤液本草》，明寒热温凉之性、酸苦辛甘咸淡之味，轻清重浊，阴阳升降，走十二经络表里之宜。今医言药性，皆祖伊芳尹。<br />
　　着有《汤液本草》，今行世。<br />
　　<br />
　　卷之一　历世圣贤名医姓氏<br />
　　三代<br />
　　初作周医官。谓人惟五谷五药养其病，五声五色视其生。观之以九窍之变，参以五脏之动，遂用五毒攻之，以药疗之。出《史记》。<br />
　　<br />
　　卷之一　历世圣贤名医姓氏<br />
　　三代<br />
　　以上三人无传，并周之良医也。<br />
　　<br />
　　卷之一　历世圣贤名医姓氏<br />
　　三代<br />
　　未详其姓，春秋时人，秦良医。有张子求疗背疾，谓之曰：非吾背，任君治之。 医之即愈。<br />
　　必有所委，然后有所任治之也。出《尹子》。<br />
　　<br />
　　卷之一　历世圣贤名医姓氏<br />
　　三代<br />

                    <br>
                        　　春秋时人，未详其姓。晋平公求医于秦。秦使医和治之，曰：不可为也。公近女室之疾如蛊，淫溺惑乱之所生也。良臣将死，天命不 。淫生大疾，过则为 。阴淫寒疾，阳淫热疾，风淫末疾，雨淫腹疾，晦淫惑疾，明淫心疾。君今不节而淫惑，不可为也。公曰：良医。是岁赵文子果卒，其后平公亦毙。出《春秋左传》。<br />
　　<br />
　　卷之一　历世圣贤名医姓氏<br />
　　三代<br />
　　春秋时人，姓高，名缓。晋景公病，求医于秦伯。秦伯使缓治之。未至，景公梦二竖子，相谓曰：缓，良医也，我辈将逃之。一曰：我居育之上，汝居膏之下，其奈我何？缓至，视公曰：疾不可为也，在肓之上，膏之下，攻之不及，药之不至，不可为也。公曰：良医。浓礼归之。<br />
　　<br />
　　卷之一　历世圣贤名医姓氏<br />
　　三代<br />
　　春秋时越王钩践之臣，佐越王灭吴，遂退身遨游五湖。有服饵之法，可以度世，并授孔安国等，皆成地仙，数百岁如童颜。医药济人不取利，所居处不二年，致富，弃其所积，迁徙别居，逾年而富。人咸称为陶朱公。问聚财之法，惟曰：种五谷，蓄五 而已。<br />
　　<br />
　　卷之一　历世圣贤名医姓氏<br />
　　三代<br />
　　战国时宋之良医，洞明医道，兼能异术。龙叔子有疾，文挚令背明而立，从后视之曰：吾见子之心，方寸之地虚矣。治之遂愈。齐闵五疾，召挚视。谓太子曰：王疾得怒当愈，愈后杀挚，奈何？太子曰：吾当与母共保于王，不杀。挚不解履登王床，王怒叱，疾即瘳。<br />
　　<br />
　　卷之一　历世圣贤名医姓氏<br />
　　三代<br />
　　吴郡人，学道于蜀中。能消灾除病，以药救民，服者立愈，功德感天。周赧王十年，老君遗节遣使召羲升天。子弟求之，不知踪迹。<br />
　　<br />
　　卷之一　历世圣贤名医姓氏<br />
　　三代<br />
　　战国时汉阳人。常采百草花，水渍之，瓮盛泥封，自正月始，迄九月末，又取瓮埋之百日，煎丸之。卒死者，以药丸纳口中，水下之，立活。时人称为神仙云。出《外传》。<br />
　　<br />
　　卷之一　历世圣贤名医姓氏<br />
　　秦<br />
　　六国时人。当时鲜有识之者，扁鹊奇之，谨以礼遇。长桑君亦知扁鹊非常人，乃悉取禁方授之。出《史记》。<br />
　　<br />
　　卷之一　历世圣贤名医姓氏<br />
　　秦<br />
　　姓秦，名越人，卢国渤海人。得《素问》、《灵枢》之旨，着有《八十一难经》。少为舍长。<br />
　　舍客长桑君善医，出其禁方传之，饮以上池之水，三十日当知物矣。鹊如其言饮水，果视疾尽见五脏 结。一日见齐桓侯曰：君疾在腠理。侯曰：无疾。后五日复见曰：君疾在血脉。五日又见曰：君疾在肠胃。又五日曰：君疾在骨髓，虽司命无奈之何。不数日，侯疾作，扁鹊已逃去矣，侯遂死。然则治之于轻微者，常易愈；治之于重着者，必难痊。学人不可不知。太医令李醯嫉，阴杀之。<br />
　　<br />
　　卷之一　历世圣贤名医姓氏<br />
　　秦<br />
　　琅琊阜乡人，常卖药于东海边，人称千岁翁。秦始皇东游，请见，与语三日夜，赐金璧万数，以赤玉舄一量以报曰：后数年求我于蓬莱山。置之而去。始皇遣使徐市等入海访之，不能至而还。<br />
　　出《列仙传》。<br />
　　<br />
　　卷之一　历世圣贤名医姓氏<br />
　　秦<br />
　　泰山人，世好黄老，自言三百岁。卖药都市，后作黄散赤丸。民间疫气，死者万计。文子推朱冠与散饮之即活。后至蜀中贾药，人望之如神仙云。同上。<br />
　　<br />
　　卷之一　历世圣贤名医姓氏<br />
　　秦<br />
　　为秦太医令，与扁鹊同时。自愧医不若鹊，遂阴使人杀之。鹊为当时神医，醯嫉杀之而不及罪，则秦之纪纲法度颓败可知矣。<br />
　　<br />
　　卷之一　历世圣贤名医姓氏<br />
　　秦<br />
　　扁鹊弟子。号太子死，扁鹊使子阳用厉针砭石，以取三阳五会。有间，太子遂苏。<br />
　　<br />
　　卷之一　历世圣贤名医姓氏<br />
　　秦<br />
　　扁鹊弟子。虢太子疾死，鹊使子豹为五分之熨，八减之剂和煮之，以熨两胁下，遂能起坐。<br />
　　俱出《史记》。<br />
　　<br />
　　卷之一　历世圣贤名医姓氏<br />
　　秦<br />
　　不知何许人，卖药于汝南市中，悬一壶于肆，市罢，辄入壶中，人莫之见。惟长房于楼上见之，因携酒往拜。公与俱入壶，但见玉堂清丽，旨酒甘肴，共饮毕而出，曰：我神仙也，子能相随乎？长房遂从公入山求道。使独处群虎中，房不恐。又使卧空室，以朽索悬万斤之石于心上，房亦不移。公曰：可教也。复令食粪，房意恶之。公曰：子几得道，妨于此不成。惟与一竹杖，曰：骑此任所之，则自至矣。既至，可投杖葛陂中。房如言，视之，则龙也。遂能驱百鬼。<br />
　　<br />
　　卷之一　历世圣贤名医姓氏<br />
　　汉<br />
　　姓淳于氏，名意，齐太仓长，临淄人。少好医方，穷道，受师同郡元里公乘阳庆。医愈高，视疾洞知生死。齐后疾，召诊。曰：风瘅客脬，难于大小便。意药一饮溲即通；再饮病已。所以知后病者，诊其脉，太阴之口湿然，风气也；脉大而燥者，膀胱气也；燥者，中有热也。<br />
　　<br />
　　卷之一　历世圣贤名医姓氏<br />
　　汉<br />
　　性资天成，穷格事物之极，博览群书，善医药。谓神农尝百草，日遇七十毒。王安道谓《淮南子》多寓言，夫岂不信？<br />
　　卷之一　历世圣贤名医姓氏<br />
　　汉<br />
　　桂阳人也，汉文帝时得道，人称苏仙公。公早丧所怙，乡里以仁孝着闻。宅在郡城东北，距县治百余里。公与母共食，母曰：无 。公即辍箸起身取钱而去，须臾以 至。母曰：何所得来？公曰：县市。母曰：去县道往返二百余里，顷刻而至，汝欺我也。公曰：买 时见舅氏，约明日至。次日舅果至。一日，云间仪卫降宅。公语母曰：某受命仙录，当违色养。母曰；我何存活？公以两盘留，母需饮食扣小盘，需钱帛扣大盘，所需皆立至。又语母曰：明年天下疾疫，庭中井水、橘树，患疫者，与井水一升、橘叶一枚，饮之立愈。后果然，求水、叶者远至千里，应手而愈。出《列仙传》。<br />
　　<br />
　　卷之一　历世圣贤名医姓氏<br />
　　汉<br />
　　山东人，得黄帝扁鹊之脉书，诊病洞知人生死。<br />
　　<br />
　　卷之一　历世圣贤名医姓氏<br />
　　汉<br />
　　淄川唐里人，好医，为当时重。初，淳于意从，悉教之以妙方，乃曰：无以传人。意曰：不敢。且曰：尔后必为国公，吾方尽矣。山东阳庆方甚奇，汝可师之，必得也。意遂辞光而师庆。<br />
　　出《史记》。<br />
　　<br />
　　卷之一　历世圣贤名医姓氏<br />
　　汉<br />
　　字君卿，父为医官。护少诵经方、本草万言，有敏颖资，老者咸重之。谓之曰：以吾子之才，何不学宦。遂辞父学经，官为京兆尹，甚有声誉。出《汉书》。<br />
　　<br />
　　卷之一　历世圣贤名医姓氏<br />
　　汉<br />
　　不知何郡人，少敏有量，好经方本草，及究黄帝扁鹊之书。为当代良医令。<br />
　　<br />
　　卷之一　历世圣贤名医姓氏<br />
　　汉<br />
　　不知何郡人，习经方，工于治疗，学业精博，为齐王侍御医。<br />
　　<br />
　　卷之一　历世圣贤名医姓氏<br />
　　汉<br />
　　临淄人，志性爱人，酷尚医术。就齐太仓公淳于意学五诊脉论之术，为当世良医。并出《史记》。<br />
　　<br />
　　卷之一　历世圣贤名医姓氏<br />
　　汉<br />
　　临淄人，为齐太仓长，性好医方，精于延医。临淄王犹以其识见未深，更令学于淳于意，名遂着。<br />
　　<br />
　　卷之一　历世圣贤名医姓氏<br />
　　汉<br />
　　仕济北王太医令，王以其术未精，令就淳于意学经脉，及奇络结俞穴所在，定 石刺灸之法。<br />
　　岁余尽通，以此知名。<br />
　　<br />
　　卷之一　历世圣贤名医姓氏<br />
　　汉<br />
　　为济北王太医，王亦以其未尽善，令就学于淳于意，数岁悉通，遂名当代。<br />
　　<br />
　　卷之一　历世圣贤名医姓氏<br />
　　汉<br />
　　临淄人，言貌谦恭，风仪温雅，好医，就仓公学，乃马齐医令。<br />
　　<br />
　　卷之一　历世圣贤名医姓氏<br />
　　汉<br />
　　不知何郡人，谦柔好学，悉心于医。受业于仓公，教以上下脉经、五诊之法，亦以名知汉代。<br />
　　<br />
　　卷之一　历世圣贤名医姓氏<br />
　　汉<br />
　　河间人，饵巴豆，卖药都市。河间王病瘕，服俗药，下蛇数十余头而愈。王见玄俗立日中无影，以女配之。俗夜逃去，隐于常山中。<br />
　　<br />
　　卷之一　历世圣贤名医姓氏<br />
　　汉<br />
　　南阳人，志性沉简，笃好方书，精明脉证，疗病十全，当时所重。张仲景从而师之。<br />
　　<br />
　　卷之一　历世圣贤名医姓氏<br />
　　汉<br />
　　字仲景，南阳人，受业张伯祖，医学超群，举孝廉，官至长沙太守。建安年间，病伤寒死者，十居其七。机按《内经》伤寒治法，存活甚众。着论二十二篇，合三百九十七法，一百一十三方，为诸方之祖。凡移治诸证如神，后人赖之为医圣。又有《金匮方》，亦其遗意。<br />
　　<br />
　　卷之一　历世圣贤名医姓氏<br />
　　汉<br />
　　广汉人，常钓鱼于涪水，故号涪翁。善针，愈病应效，乃着《针经》、《脉法》传于世。弟子程高师之，年久乃授之，高亦隐不出。<br />
　　<br />
　　卷之一　历世圣贤名医姓氏<br />
　　汉<br />
　　广汉人，好医，问道无倦，人有一艺长于己者，必千里伏膺。闻涪翁善医，及《针经》、《脉诊》，寻积年乃得之。名擅当代，为太医丞。<br />
　　<br />
　　卷之一　历世圣贤名医姓氏<br />
　　汉<br />
　　和帝时太医丞，帝令嬖臣美手者，杂于女子帷中，试玉诊脉各一手，问其疾。玉云：左阴右阳，脉有男女，状若异人。帝叹息称善。<br />
　　<br />
　　卷之一　历世圣贤名医姓氏<br />
　　汉<br />
　　丹阳人，父为长史。建好道不仕，学导引服食延年之法，治病有奇效。后自绝谷，不食烟火，行步如飞，或去或来，如此三百年，后绝迹不知所之。出《列仙传》。<br />
　　<br />
　　卷之一　历世圣贤名医姓氏<br />
　　汉<br />
　　不知何郡人，仲景弟子。识见宏敏，器宇冲深，淡于矫矜，尚于救济。得仲景禁方，名著当时。<br />
　　<br />
　　卷之一　历世圣贤名医姓氏<br />
　　汉<br />
　　仲景弟子，知书疏，撰《四逆三部厥经》、《妇人胎藏经》、《小儿颅囟经》行世，名著当时。<br />
　　<br />
　　卷之一　历世圣贤名医姓氏<br />
　　魏<br />
　　按《三国志》，沛国谯人，字符化。博学通经，举孝廉，不仕。好养性之术，又精医方，有疾求疗，数剂而愈。视疾有宜针灸者，即与针一二处。宜灸者，即与炙一二处，应手而愈。有病骨髓，汤药针灸之所不能及，与麻药一服，须臾如醉死，无所知，方破割取病。右在肠胃，则取湔洗之，复缝定，膏摩之，四五日如故，人不苦痛。着有《内照图》行世。后为曹操所杀。<br />
　　<br />
　　卷之一　历世圣贤名医姓氏<br />
　　魏<br />
　　华佗弟子，少通医经，得佗之传，尤精益着。<br />
　　<br />
　　卷之一　历世圣贤名医姓氏<br />
　　魏<br />
　　广陵人，华佗弟子，以医知名，性恬 ，善医药，年九十而耳目聪明，齿坚固，名著当代。<br />
　　<br />
　　卷之一　历世圣贤名医姓氏<br />
　　魏<br />
　　彭城人，受业于华佗，遂为名医。<br />
　　<br />
　　卷之一　历世圣贤名医姓氏<br />
　　魏<br />
　　陇西人，号青牛道士，服黄连五十余年，又入鸟鼠山服汞，百岁如童。常骑青牛，有病殆死者，药之即活。后入丘山仙去云。<br />
　　<br />
　　卷之一　历世圣贤名医姓氏<br />
　　魏<br />
　　京兆人，字伯休。常采药名山，卖于长安，市不二价，三十年活人甚多。桓帝聘之，康逃入灞陵山不仕。<br />
　　<br />
　　卷之一　历世圣贤名医姓氏<br />
　　吴<br />
　　不知何许人，常磨镜于市，因见疾苦者，有紫药丸与之，立愈，如此十年。后大疫时行，负与药即活，不取一钱。吴人知其为真人，后处吴山绝顶。语人曰：我还蓬莱山，此下出有神水崖，汝曹饮之，可愈疾，果验。<br />
　　<br />
　　卷之一　历世圣贤名医姓氏<br />
　　吴<br />
　　字君异，侯官人，精医。与人治病愈者，重则种杏五株，轻则一株。不数年之间，杏树多十万。<br />
　　<br />
　　卷之一　历世圣贤名医姓氏<br />
　　蜀<br />
　　字审元，成都华阳人，好医。求治者不论贵贱必往。每于经史中得一方一论，必录之。时尚书左丞蒲公执政，擢与一官，不受。着有《经史类证备用本草》数十卷。<br />
　　<br />
　　卷之一　历世圣贤名医姓氏<br />
　　蜀<br />
　　心性慈孝，好方药。母后病，屡更太医，不效，自制方饵，进之遂愈。群臣有疾，亲召诊视，医官服其神。宋太祖伐蜀，孟不忍生民就戮，遂走汴降阙下，太祖浓封之。<br />
　　<br />
　　卷之一　历世圣贤名医姓氏<br />
　　蜀<br />
　　蜀人，精医，不拘局方，详察药品。释《本草》甚功，所以深知药性，施药辄神效。<br />
　　<br />
　　卷之一　历世圣贤名医姓氏<br />
　　蜀<br />
　　字钦仲，梓潼涪人，通五经诸子，该博，笃好医方，为庶人，迁仆射，中散大夫。<br />
　　<br />
　　卷之一　历世圣贤名医姓氏<br />
　　晋<br />
　　高平人，为太医令。博学经方，尤精诊候，洞识摄养之道，通晓疗病之机。探摭群论，撰成《脉经》十卷。编次张仲景方论三十六卷。惜乎《脉经》误以小大肠配心肺之候，致有高阳生《脉诀》伪书窃名。误天下之苍生者，此其由也。<br />
　　<br />
　　卷之一　历世圣贤名医姓氏<br />
　　晋<br />
　　不知何许人，少善医方，当代称其通神。时许永为豫州刺史，其弟患心腹痛十余年，殆死。<br />
　　忽一日夜间，自屏风后有鬼谓腹中鬼曰：明日李子豫从此过，以赤丸杀汝，汝其死矣。腹中鬼对曰：吾不畏之。于是使人候子豫，豫果至，未入门，患者自闻腹中有呻吟声。及子豫入视，鬼病也。遂出八毒赤丸与服，须臾腹中雷鸣彭转，大利数行遂愈。今八毒丸方是也。出《搜神记》。<br />

                    <br>
                        　　<br />
　　卷之一　历世圣贤名医姓氏<br />
　　晋<br />
　　字士安，安定朝那人，号玄晏先生。沉净寡欲，是有高尚之志，以着述为务。自得风痹疾，因而学医，集览经方，手不释卷，遂尽其妙。所着《甲乙经》，及《针经》行世。<br />
　　<br />
　　卷之一　历世圣贤名医姓氏<br />
　　晋<br />
　　不知何郡人，雅好医术，善消息诊处，为时所重。陈廪丘的得疾，连服药特发汗不出。或曰：汗不出者死。<br />
　　苗教以烧地加桃叶于上，蒸之，即得大汗而愈。<br />
　　<br />
　　卷之一　历世圣贤名医姓氏<br />
　　晋<br />
　　字茂先，范阳方城人。学业优博，辞藻温丽，精于经方、本草、诊论，工奇理，疗多效。<br />
　　《晋书》。<br />
　　<br />
　　卷之一　历世圣贤名医姓氏<br />
　　晋<br />
　　不知何郡人，好医术，有一艺长于己者，必千里求之。善诊诸病，疗上气尤异奇，制三物散方，治喘咳气逆最效，世所贵云。<br />
　　<br />
　　卷之一　历世圣贤名医姓氏<br />
　　晋<br />
　　彭城人，少以医方自达，长以才术知名，攻治众疾，随手而愈。官至太医院校尉。<br />
　　<br />
　　卷之一　历世圣贤名医姓氏<br />
　　晋<br />
　　不知何郡人，气性沉毅，志行敦简，善诊候，明消息，多辩论，治疸证为最高。官拜太医院校尉。出《史记》。<br />
　　<br />
　　卷之一　历世圣贤名医姓氏<br />
　　晋<br />
　　不知何郡人，性聪明，有才术，本草经方诵览无不通究，裁方治疗，有出众见。制五石散、矾石散等方，晋朝士夫无不敬服。<br />
　　<br />
　　卷之一　历世圣贤名医姓氏<br />
　　晋<br />
　　字德如，陈留尉氏人，以秀才为郎，游心博学方技，无不通会。于本草、经方治疗之法，尤所耽尚。官至河内太守。<br />
　　<br />
　　卷之一　历世圣贤名医姓氏<br />
　　晋<br />
　　字逸民，河东人，多学术，善医经诊处，通明方药，精富于时。名臣硕学咸敬服之。官至尚书仆射。<br />
　　<br />
　　卷之一　历世圣贤名医姓氏<br />
　　晋<br />
　　字敬之，为旌阳县令，时郡民患疫，十死八九，敬之以神方拯济，符咒所及，皆登时愈。至于沉 ，亦无不愈者。传闻于他郡，有疾者连路而求疗，日以千计。敬之于是标竹于郭外十里之江，置符于中，令饮皆愈。老稚羸惫之不能至者，汲水归以饮之，皆获痊愈。积功成道，白日飞升。<br />
　　<br />
　　卷之一　历世圣贤名医姓氏<br />
　　晋<br />
　　字稚川，丹阳人，自号抱朴子。广览群书诸子百家之言，下至杂文，诵记万卷，好神仙导引之法，炼丹以期遐年。所着有《神仙良史》，集五经诸史百家之言，《金匮方》、《肘后方》百卷。<br />
　　年八十余，人言尸解仙云。<br />
　　<br />
　　卷之一　历世圣贤名医姓氏<br />
　　晋<br />
　　字玄平， 阳人，少孤，根据外家新野庾氏，庐于园中，布衣蔬食，燃薪写书，写毕，诵读亦遍，遂博通百家之言。性仁爱，善医术，尝以诊恤为事。凡有疾，不以贵贱，皆治之，所活十愈八九。撰方书百余卷。<br />
　　<br />
　　卷之一　历世圣贤名医姓氏<br />
　　晋<br />
　　字道明，不知何郡人。以儒道自达，治莅知名，性有道风，耽尚医学。尝览本草、经方，手不释卷。及授扬州刺史，渡江食蟹，误中彭蜞毒殆死。乃叹曰：读《尔雅》不熟，为俗学所误焉。<br />
　　<br />
　　卷之一　历世圣贤名医姓氏<br />
　　晋<br />
　　陈郡人，祖吏部尚书，父骠骑参军。堪能清言，善属文，每云：三日不读《道德经》，便觉舌本强。父母疾，衣不解带，躬学医术，究其精微，以孝闻。武帝召为太子中庶。<br />
　　<br />
　　卷之一　历世圣贤名医姓氏<br />
　　晋<br />
　　不知何郡人，志性沉毅，雅有度量，少以医术知名，为太医令。出《晋书》。<br />
　　<br />
　　卷之一　历世圣贤名医姓氏<br />
　　晋<br />
　　岭表僧人，少以聪惠入道，医术擅名。自永嘉南渡，晋朝士夫，不袭水土，所患皆脚弱，惟法存能拯济之。出《千金方》。<br />
　　<br />
　　卷之一　历世圣贤名医姓氏<br />
　　南北朝<br />
　　<br />
　　徐熙<br />
　　字仲融，东海人，性好黄老，隐太望山，有道士过之，求饮，因留一葫芦遗之曰：君习之，子孙当以道救世，位至二千石。熙开视，乃《扁鹊镜经》一卷，因精心学之，名振海内。仕至濮阳太守。子秋夫弥工其术。<br />
　　<br />
　　徐秋夫<br />
　　熙之子，为射阳令，常夜闻有鬼呻吟，声甚凄苦。秋夫云：汝是鬼，何所须？答曰：我姓斛，名斯，家在东阳，患腰痛死。今虽为鬼，而疾痛不止，闻君善医术，愿相救济。秋夫曰：汝鬼无形，云何济治？鬼曰：君但缚刍为人，索孔穴针之。秋夫如其言，为针腰俞及针肩井各二处，设祭而埋之。明日鬼谢云：蒙君疗治，腰疼已愈。当代称其神医。长子道度，次子叔向皆神其术。<br />
　　<br />
　　徐道度<br />
　　秋夫长子，器宇深宏，节行清敏，少精医术，长有父风，位至兰陵太守。<br />
　　<br />
　　徐叔向<br />
　　秋夫次子，志性温恭，敏而好学，究心医术，官至太山太守。<br />
　　<br />
　　徐文伯<br />
　　字德秀，道度之子，精医，有学行。宋孝武路太后病，众医不识。文伯诊之曰：此石搏小肠耳。乃为水剂消石汤，病即愈。除鄱阳王常侍，遗以千金。由此名知当代，子雄亦以传业。<br />
　　<br />
　　徐嗣伯<br />
　　叔向之子，少负奇才，雅有异术，经方诊诀占候，靡不详练。悉心拯救，不限贵贱，多获奇效。时为当代所称。并出《宋书》。<br />
　　<br />
　　羊欣<br />
　　字敬元，好文艺，敦方药， 事详审，治痰精，能以拯济奇功，累迁中散大夫、义兴太守。<br />
　　《宋书》。<br />
　　<br />
　　薛伯宗<br />
　　善以禁气治疾，公孙泰患发背，伯宗为气封之，置斋前柳树上。明日痈消，树上便起一瘤，旬日瘤破，脓出升许，树为之萎损焉。<br />
　　<br />
　　秦承祖<br />
　　不知何郡人，性耿介。而精于方药，不分贵贱，咸治疗之如一。出《宋书》。<br />
　　<br />
　　僧深<br />
　　齐宋间道人，少以医术鸣，疗脚软香港脚之疾，当时所服。撰录支法存等书，诸家旧方三十卷，经用多效，时人号曰《深师方》。<br />
　　<br />
　　刘涓子<br />
　　不知何郡人。晋末于丹阳郊外射猎，忽有物高二丈许，因射而中之，走如电激，声如风雨。<br />
　　夜不敢走，明日率弟子数十人寻其踪迹，至山下见一小儿，云：主人昨夜为刘涓子所射，取水以洗疮。因问小儿主人为谁。答曰：是黄老鬼。乃窥小儿还，将至，闻捣药声，遥见三人，一人卧，一人开书，一人捣药。即齐声叫突而前，三人并走，止遗一帙《痈疽方》，并一臼药。时涓子得之。从宋武帝北征，有被金疮者，以药涂之，随手而愈。论者谓圣人作事，天必助之，天以此方授武帝也。演为十卷，号曰《鬼遗方》云。<br />
　　<br />
　　卷之一　历世圣贤名医姓氏<br />
　　南北朝<br />
　　<br />
　　褚澄<br />
　　字彦通，河南阳翟人，博学经方，善医术。初，齐高帝爱子豫章王嶷，自江陵赴都，得疾日臻，帝忧形于色，召澄治之，立愈。帝嘉其能，擢尚书职。今有《褚氐遗书》，谓女人脉反男子，以心肺候两尺，此其妄谬，疑后人托名以欺人也，学人审之。<br />
　　<br />
　　徐审<br />
　　字成伯，丹阳人，与兄文伯等皆善医。魏孝文迁洛，除中散大夫侍御，宠加鸿胪卿，转光禄大夫而卒。<br />
　　<br />
　　徐雄<br />
　　謇之子，为员外散骑侍郎，医术为江左所称，至雄子之才俱盛精，太常卿。<br />
　　<br />
　　徐之才<br />
　　字士茂，雄之子，八岁能通经义，年十二为太学生，长善医术，有机辩。武帝时封昌安县侯。<br />
　　武定四年，自散骑常侍，转秘书监。武明皇太后不豫，之才进药立愈。肃宗召赐同坐，令太皇子拜之，赠帛千段、锦四百疋、车马衣服、上利田园千亩，官至金紫光禄大夫开府仪同三司尚书令西阳郡王。出《齐书》。<br />
　　<br />
　　徐之范<br />
　　之才之弟，仪同大将军，亦以医名。至袭兄爵，为西阳王。齐灭，入周。《后周书》。<br />
　　<br />
　　徐敏齐<br />
　　太常卿之范之子，工医，博览多艺，开皇赠朝散大夫。<br />
　　<br />
　　张子信<br />
　　河内人，好文学，以医名。大宁中，征为尚药典御。<br />
　　<br />
　　马嗣明<br />
　　河内人，少好经方，为人诊脉知生死，针药有异常之效。武平中，官为通直散骑常侍。<br />
　　<br />
　　王显<br />
　　字世荣，阳平乐平人，以医术鸣。时文昭太后怀宣武，梦日化龙绕身，后寤而惊，遂成心疾。诸医不识，惟显诊脉，言非心疾，将是怀妊生男之象，果如其言。侍御药出入内禁，累迁御史中尉。<br />
　　出《魏书》。<br />
　　<br />
　　李修<br />
　　字思祖，父兄以医学显，修于衣冠文物太后治药有功，迁中侍。撰方书一百卷。<br />
　　<br />
　　日华子陈氏<br />
　　北齐雁门人，深察药性，极辨其微，本草、经方，多由注疏，至今赖之云。<br />
　　<br />
　　周澹<br />
　　京兆人，善医，为太医令。神瑞二年，京师朝议迁都于邺，澹与祭酒崔浩进言不可，明元帝从之，诏赐澹、浩侍外家各一人。<br />
　　<br />
　　张远游<br />
　　齐人，以医道知名，寻有诏征，令与术士同合九转金丹，丹成，显祖置之玉匣曰：贪人间之乐，不能上天，待我临死方可服。《齐书》。<br />
　　<br />
　　李元忠<br />
　　赵郡人，初以母病，集方术擅名，求疗无分贵贱辄尽心。官至骠骑大将军兼中书令。<br />
　　<br />
　　李密<br />
　　字希邕，平棘人。性方直，有志行，母疾，集经方，遂尽其妙，多所全获，由是知名。官至殿中尚书、济州刺史、安城县侯，食邑四百户。<br />
　　<br />
　　崔季舒<br />
　　字叔正，博陵安平人，少孤，有敏识，涉历经史，精医术知名。并出《齐书》。<br />
　　<br />
　　祖 <br />
　　字孝征，范阳酋人，博学善文，尤长于医术，当时称良。<br />
　　<br />
　　邓宣文<br />
　　不知何郡人，少以医术名，性方直，除太医尚药典御。<br />
　　<br />
　　卷之一　历世圣贤名医姓氏<br />
　　南北朝<br />
　　<br />
　　陶弘景<br />
　　字通明，号隐居，一号贞白先生，丹阳人。母郝氏梦两天人手执香炉来其所，既而有孕，生景。幼而敏慧，博学通经，有志养生，集医方，专拯济。高帝擢为侍读，年八十五卒，诏赠中散大夫，谥曰贞白先生。撰《神农本草经》三卷。出《梁书》。<br />
　　<br />
　　陈藏器<br />
　　注本草甚工，有功于医多矣。言药性，今皆宗之。<br />
　　<br />
　　宋侠<br />
　　不知何郡人，性明敏，有学术，于经方、本草有所敦尚，以医知名。<br />
　　<br />
　　姚僧垣<br />
　　字卫法，吴兴武康人。因父疾，留心医药。梁武帝召与讨论医术，言多合意，仕梁为太医正，兼中书舍人。梁元帝病心腹，诸医不效，僧垣诊之曰：脉洪实，宜大黄剂。帝从之，果下宿食而愈，赐钱十万贯。有《集验方》十二卷、《行记》三卷，并行于世。<br />
　　<br />
　　卷之一　历世圣贤名医姓氏<br />
　　隋<br />
　　许州扶沟人，以母病，与弟立言专集医方，遂深究其妙。仕隋为秘书省，擢朝散大夫。撰《脉经》《针方》《明堂》等图行于世。<br />
　　<br />
　　卷之一　历世圣贤名医姓氏<br />
　　隋<br />
　　权之弟，以母病，专心医术，遂尽其妙。武德中，累迁太常丞。御史大夫杜安，患风毒发肿。<br />
　　太宗令言诊之。既而奏曰：更二十一日午时死。果如其言。撰有《本草音义》七卷、《古今录验方》五十卷，行于世。<br />
　　<br />
　　卷之一　历世圣贤名医姓氏<br />
　　隋<br />
　　不知何郡人，大业中为太医。炀帝晚年尤迷于色，方士进大丹，帝服之而阳过盛燥，日饮水百杯，而渴不止。君锡奏为置冰于帝前，日夕望之，而渴遂止。<br />
　　<br />
　　卷之一　历世圣贤名医姓氏<br />
　　隋<br />
　　不知何郡人，大业中为太医博士。奏诏撰《诸病源候论》五十卷，罔不该集，今行世为巢氏《病源》。<br />
　　<br />
　　卷之一　历世圣贤名医姓氏<br />
　　隋<br />
　　不知何郡人，大业中为太医侍御，名著当代，称神。诊疗出奇，能起沉 笃疾，不拘局方，述《内经》为《太素》，知休咎。今世之云太素脉，皆宗之，鲜有得其妙者。<br />
　　<br />
　　卷之一　历世圣贤名医姓氏<br />
　　隋<br />
　　以医鸣晋，其实不在巢、杨之下，一时缙绅慕之如神，患者仰之，得则生，舍则死。其医悉祖《内经》，所着《内经训解》行世。<br />
　　<br />
　　卷之一　历世圣贤名医姓氏<br />
　　隋<br />
　　高阳人，以母疾博览医方，遂成名医，仕陈为散骑侍郎。陈灭，隋文帝以为员外散骑侍郎。<br />
　　炀帝即位之明年，有疾，令中使舆迎入便殿，登御床，医之辄有奇效。<br />
　　<br />
　　卷之一　历世圣贤名医姓氏<br />
　　唐<br />
　　京兆华原人，七岁日诵千言，及长盛谈百家庄老之说，精究医方。隋文帝征为国子博士，不就。唐高宗召拜谏议大夫。着有《千金方》三十卷，《脉经》一卷，今行世。<br />
　　<br />
　　卷之一　历世圣贤名医姓氏<br />
　　唐<br />
　　宝应中为太仆令，号启玄子。笃好医方，得先师所藏《太素》及全元起者，大为次注《素问》，合八十一篇，二十四卷。又着《玄珠》十卷，《昭明隐旨》三卷。<br />
　　<br />
　　卷之一　历世圣贤名医姓氏<br />
　　唐<br />
　　姓韦，名讯，道号慈藏，善医术，常带黑犬随行，施药济人。玄宗重之，擢官不受。世仰为药王。<br />
　　<br />
　　卷之一　历世圣贤名医姓氏<br />
　　唐<br />
　　太原人，博学多文，雅有才度，笃好经方，精于医药。出《唐史》。<br />
　　<br />
　　卷之一　历世圣贤名医姓氏<br />
　　唐<br />
　　洛阳人，以医名。则天时，为侍御医，尤善疗风疾，则天令撰疗精方，奏曰：风有一百二十种，春末夏初秋暮，得通泄则不至困剧。<br />
　　<br />
　　卷之一　历世圣贤名医姓氏<br />
　　唐<br />
　　常州宜兴人，初仕陈，为新蔡王外兵参军。时柳太后感风，不能言，脉益沉而禁。胤宗曰：口不下药，宜以汤药蒸，令药气入腠，周时可瘥。遂制黄 防风汤数十斛，置于床下，气如烟雾。<br />

                    <br>
                        　　如其言，便得语。拜义兴太守，或劝其着言贻后世者。答曰：医特意耳，思虑精则得之。脉之候幽而难明，吾意所解，口莫能宣也。古之上医，要在视脉，病乃可识。病与药值，惟用一物攻之，气纯而愈速。今之人，不善为脉，以情度病，多其物以幸其功，譬猎不知兔，广络原野，冀一人获之，术亦疏矣。一药偶得他味相制，不能专力，此难愈之验也。脉之妙处不可传，虚着方剂，终无益于世。此吾所以不着书也。<br />
　　<br />
　　卷之一　历世圣贤名医姓氏<br />
　　唐<br />
　　不知何郡人，洞明《素问》，极究微奥，时太仆令王冰识其为异人，乃师事之，遂以妙旨授冰，冰由是大注《素问》，今行世。<br />
　　<br />
　　卷之一　历世圣贤名医姓氏<br />
　　唐<br />
　　不知何郡人，为唐高宗时太医侍御。<br />
　　<br />
　　卷之一　历世圣贤名医姓氏<br />
　　唐<br />
　　汝州人，举进士，垂拱初，累迁凤阁舍人，少好医方，惟以济人为事。撰补《养生必效方》行世。并出《唐书》。<br />
　　<br />
　　卷之一　历世圣贤名医姓氏<br />
　　唐<br />
　　号通真子，精医，撰有《通真子脉诀》，行于世。<br />
　　<br />
　　卷之一　历世圣贤名医姓氏<br />
　　唐<br />
　　以医鸣唐，注本草药性为有功。<br />
　　<br />
　　卷之一　历世圣贤名医姓氏<br />
　　唐<br />
　　字怀英，太原人，好医方，尤妙针术。为唐名臣，位极宰相。显庆中应制入关，路逢富室，有小儿鼻端生赘如拳，缀鼻，根如箸，痛楚危急。公为脑后下针，疣赘应手而落。父母辇千缣酬奉，公罔顾而去。<br />
　　<br />
　　卷之一　历世圣贤名医姓氏<br />
　　唐<br />
　　唐玄宗时，能观颜色，谈笑便知人病深浅，玄太后召入掖，重之。<br />
　　<br />
　　卷之一　历世圣贤名医姓氏<br />
　　唐<br />
　　荆州人，为道士，善医，尤精诊候，知生死。一公子暴病，诸医不识，延伯彦诊之，良久曰：无疾。煮散数味，入口而愈。或问其状，伯彦曰：中无腮鲤鱼毒耳，子因食脍而得。或者不信，乃以脍与左右食之，其病悉同，医者莫不惊服。<br />
　　<br />
　　卷之一　历世圣贤名医姓氏<br />
　　唐<br />
　　字梦得，彭城人，唐贞元间举进士。笃好医方，济人甚众，诏修本草、经方，集有《传信方》行世。<br />
　　<br />
　　卷之一　历世圣贤名医姓氏<br />
　　五代<br />
　　不知何郡人，博通经史，善医，隐庐山，以济人为心，千里之外来求疗病者如市。后唐同光二年八月，白日飞升。<br />
　　<br />
　　卷之一　历世圣贤名医姓氏<br />
　　宋<br />
　　沧州临津人，世习医业。初摄护国军节度巡官。后周显德初，诣阙献经用方书三十卷，《全体治世论》二十卷，世宗嘉之。宋太宗诏详定《本草》，翰与道士马志、医官翟煦、张景、吴复 、王光佑、陈昭遇等同修集上之。<br />
　　<br />
　　卷之一　历世圣贤名医姓氏<br />
　　宋<br />
　　淳化间为太宗侍御医，与刘翰齐鸣。太宗召修《本草》及《太平圣惠方》，书中多其所集，行世。<br />
　　<br />
　　卷之一　历世圣贤名医姓氏<br />
　　宋<br />
　　太平兴国间为太医，奉诏同修《本草》，裒集方书，广心医学。<br />
　　<br />
　　卷之一　历世圣贤名医姓氏<br />
　　宋<br />
　　初为道士，得《海上方》，深察药性，治疗辄效。太宗时奉诏同修《本草》，为御医，名著当代。<br />
　　<br />
　　卷之一　历世圣贤名医姓氏<br />
　　宋<br />
　　岭南人，善医，太宗时为翰林医官，治疗病多效。奉敕同修《本草》经方。<br />
　　<br />
　　卷之一　历世圣贤名医姓氏<br />
　　宋<br />
　　潭州人，初出家。集方技之书，游京师，以医鸣。太祖召见，赐紫服袍，号广利太师。后太宗召讲医方，蕴录秘方以献之。<br />
　　<br />
　　卷之一　历世圣贤名医姓氏<br />
　　宋<br />
　　并州人，世以方技为业，太宗召为医官。咸平三年，太后不豫，文智侍药，既愈。迁尚药御医，赐金紫衣，累迁翰林医正。<br />
　　<br />
　　卷之一　历世圣贤名医姓氏<br />
　　宋<br />
　　睢阳人，初为道士，好医药。太宗召归俗，命为尚药御医，迁翰林医官。太宗常留意医方，藏有名方千首，至是诏翰林医官等，俱各出家传验方以献，又有万首，命怀隐与副使王佑、郑奇，医官陈昭遇，参对编类，每证以巢元方《病源》冠首，而本方附后，共成一百卷。帝亲制序，赐名《太平圣惠方》，刊布天下。<br />
　　<br />
　　卷之一　历世圣贤名医姓氏<br />
　　宋<br />
　　德州人，徙居洛阳，业医。淳化中，从兄自正游京师，以医鸣，俱受医官，累迁翰林医副。<br />
　　<br />
　　卷之一　历世圣贤名医姓氏<br />
　　宋<br />
　　开封府以医鸣，征太医院。仁宗不豫，侍御数药不效。希诊曰：针心下胞络可立愈。左右为不可。诸黄门以身试无害，遂进针，帝即愈。命为翰林医御之官，赐衣鱼。着《神应针经要诀》行世。<br />
　　<br />
　　卷之一　历世圣贤名医姓氏<br />
　　宋<br />
　　字仲阳，上世钱塘人，曾祖徙北，家于郓，幼业医。神宗时，元丰中，医公主有功，授翰林医官，迁太医丞，赐紫衣绯鱼，治疗有奇效。所着《伤寒指微》、《婴孩论》若干卷。<br />
　　<br />
　　卷之一　历世圣贤名医姓氏<br />
　　宋<br />
　　熙宁间为国子博士，校正医书，深明方药病机。神宗诏修《内经》有功，赐绯鱼，加上骑都尉。<br />
　　<br />
　　卷之一　历世圣贤名医姓氏<br />
　　宋<br />
　　熙宁间为光禄卿直秘阁，同高保衡校正《内经》，医名大着。<br />
　　<br />
　　卷之一　历世圣贤名医姓氏<br />
　　宋<br />
　　蕲水人，性敏颖，好学，精于医，读《素问》、《灵枢》、《甲乙》，深达奥妙。着书立言，发前人之未发。表述人迎气口之脉，在手在喉，上下齐等，引绳曰平，过胜即病，而有三阴三阳之分，甚是详切。<br />
　　<br />
　　卷之一　历世圣贤名医姓氏<br />
　　宋<br />
　　徐州人，善医，嘉 中召至京师。诊父母脉能知子之吉凶。时王安石、王 俱在翰林， 疑古无此。安石曰：昔医和诊晋侯，而知其良臣将死。视父知子，又何足怪哉？<br />
　　卷之一　历世圣贤名医姓氏<br />
　　宋<br />
　　不知何郡人，性识明敏，通经学，精医方理，得黄岐之秘。治平间，为奉御太医令。<br />
　　<br />
　　卷之一　历世圣贤名医姓氏<br />
　　宋<br />
　　不知何郡人，业医善针，沉 悉能起。一人患喉内生蛾，诸医不能愈，且畏针。范与末药，计以笔搽之，遂暗针于内，刺之即愈矣。<br />
　　<br />
　　卷之一　历世圣贤名医姓氏<br />
　　宋<br />
　　字知可，白沙人，举绍兴壬子乡试，笃好医方，遂造其妙。有患奇怪疾者，能疗取。平生治效，集成一书，名《本事方》。又撰《伤寒歌》、《仲景脉法图》行世。<br />
　　<br />
　　卷之一　历世圣贤名医姓氏<br />
　　宋<br />
　　西蜀人，好医，得不传之秘。干德中，有人病，肌瘦如痨，唯好食米，阙之则口吐清水，食米则快，诸医不辨。道广以鸡屎及白米各半合炒末，以水调顿服。良久，吐出如米形，遂愈，《病源》谓米瘕者是也。<br />
　　<br />
　　卷之一　历世圣贤名医姓氏<br />
　　宋<br />
　　字德信，新安休阳人。宋孝宗时，以诗文医学著名。遇道人，传以金匮玉函之秘，尤能起死回生，人称其神医。后征为翰林医官。<br />
　　<br />
　　卷之一　历世圣贤名医姓氏<br />
　　宋<br />
　　字仲理，诸暨人。幼以孝闻，因母疾究医，造其妙。朱晦翁闻其名，就见，与谈通夕，所着有《医术地理拨沙图》。<br />
　　<br />
　　卷之一　历世圣贤名医姓氏<br />
　　宋<br />
　　为太医令，烈祖好食饴，喉中噎，国医莫能治。廷绍独谓当进楮实汤，服之果愈。或叩之，答曰：咽因甘起，故以楮实汤。<br />
　　<br />
　　卷之一　历世圣贤名医姓氏<br />
　　宋<br />
　　字明远，新安婺源人，以医鸣世，十五代至嘉，以儒通医，活人尤着。宋理宗不豫，召至，一进药，遂安。<br />
　　<br />
　　卷之一　历世圣贤名医姓氏<br />
　　宋<br />
　　为宋朝医，有超见，论病源皆深究《素》、《难》之理，所着有《养生必用》。<br />
　　<br />
　　卷之一　历世圣贤名医姓氏<br />
　　宋<br />
　　宋良医，人病应声者求疗。澄云：古无此方，惟以本草药名尽呼之，每呼一声，腹中辄应，唯一药即不应，再三呼之，无声，即此药为主，治之痊愈。<br />
　　<br />
　　卷之一　历世圣贤名医姓氏<br />
　　宋<br />
　　号无求子，吴兴人，善医，尤邃于《伤寒》，潜心数十年，穷经义之要，而成《活人书》，奏进。道君朝授奉议郎、医学博士。<br />
　　<br />
　　卷之一　历世圣贤名医姓氏<br />
　　宋<br />
　　字子充，新安古歙人，精研医学，闻有长于己者，虽千里求之不惮。时闻蕲水庞安常医名，遂往从之。又闻蜀中王朴太素脉，亦往师之，得其秘而归。术益高而名益着，江右缙绅士夫咸往就诊。<br />
　　<br />
　　卷之一　历世圣贤名医姓氏<br />
　　宋<br />
　　以医名越，专用成方。及丹溪出，而悟曰：操古方以治今病，其势不能以尽合，故其方书，遂不盛行也。<br />
　　<br />
　　卷之一　历世圣贤名医姓氏<br />
　　宋<br />
　　为越名医，与裴宗元一时齐着，其用方亦大同，所定大观二百九十七方。<br />
　　<br />
　　卷之一　历世圣贤名医姓氏<br />
　　宋<br />
　　为宋翰林学士，籍医药，尤工于《伤寒》，发仲景之奥音。<br />
　　<br />
　　卷之一　历世圣贤名医姓氏<br />
　　宋<br />
　　名杲，新安人，世业医术有名，至杲尤诚确精粹，博该诸书，所得辄采录，成《医说》十卷。<br />
　　<br />
　　卷之一　历世圣贤名医姓氏<br />
　　宋<br />
　　不知何郡人，宋绍兴中为建宁府判，好医方，尤精于《伤寒》，作《伤寒百证歌》行世。<br />
　　<br />
　　卷之一　历世圣贤名医姓氏<br />
　　宋<br />
　　字子季，宿州人，明大小方脉，尤精心于小儿痘疹，济困持危，多收奇效。淳 中为侍郎翰林医正，与郑惠卿同编《幼幼新书》，《小儿病源方》行世。<br />
　　<br />
　　卷之一　历世圣贤名医姓氏<br />
　　宋<br />
　　字良甫，号临川建康人，宋嘉熙为太医谕。世业医，至自明益精妙，有超世活人之志，着有《妇人良方》行世。<br />
　　<br />
　　卷之一　历世圣贤名医姓氏<br />
　　宋<br />
　　名登父，号仁斋，世业医学，至父尤精。每以活人为心，集有《直指方论》二十八卷行世。<br />
　　<br />
　　卷之一　历世圣贤名医姓氏<br />
　　宋<br />
　　用和之子，以儒集父医，尤有心得之妙，超迈寻常，治疗辄效，存活甚多。官为殿中丞尚侍御医。<br />
　　<br />
　　卷之一　历世圣贤名医姓氏<br />
　　宋<br />
　　海陵人，习览经方，尤工针石，远近知其名，所疗多效。初，嘉 中有女人被妖惑，纂为针，妖狐即从女衾中逃窜，女病遂愈。<br />
　　<br />
　　卷之一　历世圣贤名医姓氏<br />
　　宋<br />
　　字子刚，郑州人，官为团练使。笃好医方，遂得精妙，声名远着，凡有求疗，虽及细民，亦用意为治。一妇产后患大泄喉痹，诸医谓两证不能并治，以为必死。公视之，与药十余粒，使吞之，咽通而泻止。人异之，公曰：理中丸裹紫雪耳，喉痹非寒药不可，泄非理中不止，紫雪下咽，则消释无余，得至腹中，附子也，夫何异？<br />
　　卷之一　历世圣贤名医姓氏<br />
　　宋<br />
　　西蜀人，善医术，高宗召医太后目疾，有奇效。因问治身，答曰：心无为则身安，人主无为则天下治。帝浓赐。复召问以长生久视之术，坦对：先禁诸欲，勿令放逸；丹经万卷，不如守一。<br />
　　上嘉而宠之，每称皇甫先生而不名。<br />
　　<br />
　　卷之一　历世圣贤名医姓氏<br />
　　宋<br />
　　字彦昭，湖州乌程人。绍兴间为名医，深究《素》、《难》，工针石，起死良多。试礼部中选医官，累迁翰林医正，赐金紫服。<br />
　　<br />
　　卷之一　历世圣贤名医姓氏<br />
　　宋<br />
　　字毅叔，以医名天下。一日郡守母疾，召诊，守云：若不能痊，当治罪。叔曰：容为诊视。<br />
　　曰：尚可活。处以丹剂，遂愈。守酬以金帛送归。叔归则全家遁避。守母复死。盖病已在膏肓，毅叔惧罪己，而姑与良剂，暂存活之耳。<br />
　　<br />
　　卷之一　历世圣贤名医姓氏<br />
　　宋<br />
　　吐谷浑人，善医，马上视疾，能知标本生死。太宗时为太医令、侍御医，集有《脉诀》、《针灸》等书。<br />
　　<br />
　　卷之一　历世圣贤名医姓氏<br />
　　宋<br />
　　字撒不腕，其先本五院之族，鲁精于医，察形色，即知病源，虽不诊有十全功。前二人特夷类，而尚精医，况中国业医者，有不精，宁不为二夷罪人也？<br />
　　卷之一　历世圣贤名医姓氏<br />
　　宋<br />
　　名堪，登进士，善医，为郡守。一少年病不食，闻荤腥之气，辄呕吐，诸医不效。求载之治，视之曰：汝病只在《素问》经中，名曰食挂。授以一方，三服则闻肉有香气，食之无苦。着有《指南方》三卷，分为三十二门。<br />
　　<br />
　　卷之一　历世圣贤名医姓氏<br />
　　宋<br />
　　字孟博，新安婺源人。世业医，至约尤着，而更得针砭之妙，着有《医方图说》行世。<br />
　　<br />
　　卷之一　历世圣贤名医姓氏<br />
　　宋<br />
　　不知何郡人，善医，凡人有奇疾，以意疗之，无不效。一小女患风痹赤肿，诸医以风热治之，不效。唐诊视云：肝肺之风热故，治之遂愈。惟顶上高肿寸许，询其乳母，好饮热酒，唐遂悟，前剂倍加葛根，数服而消。<br />
　　<br />
　　卷之一　历世圣贤名医姓氏<br />
　　宋<br />
　　晋阳人，善医术，精诊候。一人病胁有声如蛙，以手按之即止，否则连声不绝。诸医不能辨。<br />
　　峦诊之曰：右关脉伏结，因惊气入脏腑而成此疾。患人告：因野行忽有虾蟆高跃叫声，被惊，便觉胁痛作声如蛙。峦与六神丹泻之，立愈。<br />
　　<br />
　　卷之一　历世圣贤名医姓氏<br />
　　宋<br />
　　字子亨，为南京宋毅叔之婿，得传医之旨。一人失惊吐舌，遂不能收，诸医莫治，贶针舌底，遂伸缩如故。后为宣和中朝散大夫。着《全生指迷论》。<br />

                    <br>
                        　　<br />
　　卷之一　历世圣贤名医姓氏<br />
　　宋<br />
　　号吉老，泗州人，世医，名闻四方。有郡守病喉痈，成流注，久不愈。召介治，知其嗜食所致，惟与生姜一味啖之，食至一斤，始知辛辣，而痈愈。守异而问之，答曰：公好食鹪鹩，鹪鹩好食半夏，遗毒于喉间，非姜无以释半夏之毒，用之遂愈。<br />
　　<br />
　　卷之一　历世圣贤名医姓氏<br />
　　宋<br />
　　博陵人，精于医术，治疗有神效，人以为神授。诊脉预知生死，推测运气，如四方之疾，当预告人，使其慎而防之，累验。<br />
　　<br />
　　卷之一　历世圣贤名医姓氏<br />
　　金<br />
　　为金太师，善医，妙于针，有死去经日者，若胸前稍温，辄针立活。着有《针经指南》、《标幽赋》，诚为古今之轨范。<br />
　　<br />
　　卷之一　历世圣贤名医姓氏<br />
　　金<br />
　　世习儒医，无己尤该博群书，有敏质，祖述仲景伤寒，辨析表里虚实，极其旨趣，着有《伤寒论》《明理论》，凡数十卷行世。<br />
　　<br />
　　卷之一　历世圣贤名医姓氏<br />
　　金<br />
　　名完素，河间人，遂号河间。洞彻医方，详明《内经　热论》，多病于火，所着《运气要旨》、《精要宣明》等论，《素问玄机原病式》行于世。<br />
　　<br />
　　卷之一　历世圣贤名医姓氏<br />
　　金<br />
　　字洁古，易州人，今称易老，八岁善属文，举进士。好医方，夜梦神人凿开胸腹，纳书于中，自是洞彻病源。活泼施药，不泥古方，其言运气不齐，古今易辙，旧方新病难相合附，所贵因时制宜之妙耳。<br />
　　<br />
　　卷之一　历世圣贤名医姓氏<br />
　　金<br />
　　元素之子，得父业，号云岐子，名著当时，有《脉谈》行世。<br />
　　<br />
　　卷之一　历世圣贤名医姓氏<br />
　　元<br />
　　名从正，字子和，睢州人，精于医，法河间之方，邃《素问》之旨，着有《汗下吐三法》，用之当者如神，立可以回生起死。世人不知病源，不察脉候，妄施其法，不能用其当然之妙，而反谤其法之不善，此大可笑者也。<br />
　　<br />
　　卷之一　历世圣贤名医姓氏<br />
　　元<br />
　　字知几，莫州人，三岁识字，七岁能书，长通经史。因疾，从子和学医，遂尽得其妙，济活甚多。<br />
　　<br />
　　卷之一　历世圣贤名医姓氏<br />
　　元<br />
　　字明之，号东垣，幼明敏，性好医。闻易老张元素以医鸣，携千金往从之，数年尽得其妙。<br />
　　而谓病因脾胃所生者良多，故主内虚则诸邪并入，着《脾胃论》补中益气等方。为王道之本，而实为医家之宗主。<br />
　　<br />
　　卷之一　历世圣贤名医姓氏<br />
　　元<br />
　　字进之，号海藏，古赵人，性明敏，通经史，好医方。师李明之，所着《医垒元戎》十二卷、《医家大法》三卷、《仲景详辨活人节要歌》、《汤液本草》、《此事难知》、《斑疹论》、《光明论》、《标本论》、《伤寒辨惑论》等书行世。<br />
　　<br />
　　卷之一　历世圣贤名医姓氏<br />
　　元<br />
　　字谦甫，真定人，东垣弟子，潜心苦学，真积力久，居束垣门下十余年，尽得其妙。着有《卫生宝鉴》二十四卷行世。<br />
　　<br />
　　卷之一　历世圣贤名医姓氏<br />
　　元<br />
　　号蒙斋，图述《伤寒指掌》。<br />
　　<br />
　　卷之一　历世圣贤名医姓氏<br />
　　元<br />
　　洛阳人，少举进士，不第，遂业医学。洞彻玄机，活人甚多，所着《伤寒类证》、《订活人书》及《针经》。<br />
　　<br />
　　卷之一　历世圣贤名医姓氏<br />
　　元<br />
　　燕京人，医甚精，尤神于脉。年七十时，有老妪居西山，请诊其女，益以倦骑乘为辞。妪出，顷之携二少女至，益诊而诘之曰：此非人脉，乃妖质耳。妪跪告曰：外家本狐类，久住世间，得日月之精气。故能变幻人形。二女偶患疾苦，知君仁浓，存活为心，故敢求药。君既洞察，讵敢欺乎？益遂与药，随扣其所以往来禁城，如入无人之境，何也？妪曰：此时真主已在濠梁京城，诸神俱已往彼，是故得以出入也。逾年，太祖果克燕京，元帝北遁。若益者真神医也。<br />
　　<br />
　　卷之一　历世圣贤名医姓氏<br />
　　元<br />
　　不知何郡人，善医，诊视有异见。一妇怀孕二岁，一妇孕十四月，俱不产。 诊视曰：非孕也，疾也。作剂饮之。孕二岁者，下肉块百余，孕十四月者，下大蛇。二妇俱得活。<br />
　　<br />
　　卷之一　历世圣贤名医姓氏<br />
　　元<br />
　　字齐卿，泰安人，业医，有活人之妙，注《难经》五卷。泰定上其书，授医学博士。<br />
　　<br />
　　卷之一　历世圣贤名医姓氏<br />
　　元<br />
　　字均章，号中阳老人，吴郡人。志行高洁，见道真明，尤邃于医学。屏世虑，隐居吴之虞山，人称隐君。所着方书，超出群表，自幼及壮至老，调摄有序，论证有旨。至于诸痰诸饮挟火为患，悉究精详，制有滚痰丸，最神效，名《泰定养生主论》。<br />
　　<br />
　　卷之一　历世圣贤名医姓氏<br />
　　元<br />
　　字进之，为元祖翰海留守，掌医药，医迈常人，药有奇效。世祖足疾，进药，味苦不饮，祯曰：良药苦口利于病，忠言逆耳利于行。世祖然之，遂饮药而愈。<br />
　　<br />
　　卷之一　历世圣贤名医姓氏<br />
　　元<br />
　　字子敬，世称太无先生，精于医术，得金刘完素之传，旁通张从正、李杲二家之书，有异见。<br />
　　惟好静僻，厌与人接，惟丹溪为得意弟子，遂尽教以其所学云。<br />
　　<br />
　　卷之一　历世圣贤名医姓氏<br />
　　元<br />
　　字彦修，号丹溪，浙之义乌人。自幼好学，日记千言。业举子，讲道八华山，拜许文懿公。<br />
　　一日公谓以己疾久之，非精于医者，弗能起，子多敏颖，其游艺于医而济人乎？于是丹溪复致力于医方。既而悟曰：执古方以疗今病，其势难全，必也参之以《素》、《难》，活泼权衡，乃能济世。遂出游求师，渡浙走吴，历南徐建业，皆无所遇。及还武林，闻太无先生，往拜之，数谒弗得接，求见愈笃，先生始接之。以刘张李三家之书为之敷扬其旨，彦修受教而医益神，名益着，四方求疗者，辐辏于道。按证施方，录为医案可考，又着《格致余论》发其秘云。<br />
　　<br />
　　卷之一　历世圣贤名医姓氏<br />
　　元<br />
　　字伯仁，号樱宁生，父官江南，居仪真而生生。幼敏颖，日记万言，操笔为文，有思致。师王居中求医学，居中教以黄岐《素问》之旨，公遂论次，分理脉候、病能、脏象、经度、针刺、运气，别类抄而读之。居中曰：善哉，子学之得其道也。自是生学日进，益参张仲景、李明之、刘守真三家之秘，所疗无不神效。又着《十四经发挥》、《诊家枢要》、《本草会韵》等书，凡若干卷行世。<br />
　　<br />
　　卷之一　历世圣贤名医姓氏<br />
　　元<br />
　　字用和，宣州人，工医药，有符咒治疗捷效，人称神医。<br />
　　<br />
　　卷之一　历世圣贤名医姓氏<br />
　　元<br />
　　字震父，姑苏人，工于医，尝着《医学会同》二十卷。推五运六气之标本，察阴阳升降之左右，以定五脏六腑之虚实，会经脉气血之流注，愈病回生，率与他医异。由平江医学教授，擢江浙医学提举。<br />
　　<br />
　　卷之一　历世圣贤名医姓氏<br />
　　元<br />
　　名干孙，震父之子，医实跨灶，甚仁浓，求疗不分贵贱，辄尽心药之，无有不效。着有《医学启蒙论》、《十二经络》、《十药神书》行世。《医史》。<br />
　　<br />
　　卷之一　历世圣贤名医姓氏<br />
　　元<br />
　　昆山人，字安道。学究天人，文章冠世，极探医源，直穷奥妙。推演东垣之旨，谓其不着有余之伤，故着内伤余义，名曰《溯洄集》。又备常与变，作《伤寒立法考》，医史补传有《百病钓玄》二十卷，《医韵统书》一百卷。所存者惟《伤寒溯洄》而已，《钩玄》、《韵统》则未之见也。<br />
　　使二书俱存，其有补于医道，又岂小哉？顾其真书沦没，而《脉诀》、《钤法》等伪书行世，岂天不欲后世斯民跻于寿域也耶？噫！<br />
　　卷之一　历世圣贤名医姓氏<br />
　　元<br />
　　字以德，号云居，江浦人。丹溪弟子，有高致，精医术。张士诚据吴，召，不往，挈家隐华亭乡中，以活人为心。医造阃奥，沉 悉能起，着有《医学宗旨》、《金匮衍义》等书行世。<br />
　　<br />
　　卷之一　历世圣贤名医姓氏<br />
　　元<br />
　　字仲贤，号敕山老人，吴郡人。少涉经书，尤究轩岐之旨，活人甚多。乃订新安张季明《医说》，演《灵枢》、《素问》，《原机启微》等论行于世。<br />
　　<br />
　　卷之一　历世圣贤名医姓氏<br />
　　元<br />
　　字符膺，号沧州翁，四明人，博学精医，有异见。凡有奇病，辄以奇方治之，无不愈。时一人两目视物皆倒植，求疗于翁。询其由，大醉后得大吐，须臾而目视则倒。翁诊其脉，左关浮促，知其饮酒大吐，上焦反复，以致胆腑颠倒，视物则然，法当复吐，以正其气，遂用藜芦瓜蒂散以涌之，后则复正。<br />
　　<br />
　　卷之一　历世圣贤名医姓氏<br />
　　元<br />
　　名起宗，建业人，任儒学教授，文学以作圣为己功。谓医为性命之学，遂潜心以究《内经》之秘，撰五运六气之旨，刊《脉诀》之误，辟邪说，正本源，诚有功于医者也。<br />
　　<br />
　　卷之一　历世圣贤名医姓氏<br />
　　皇明<br />
　　姓刘氏，讳基，字伯温，江浙人。天资博学，文武全材，上穷天道，下极人文。三教九流，百技之书，过目不忘。识天子于尘俗中，佐太祖开基，有大勋，不在张良、诸葛之下。封国公，食禄二千石，辞，改封诚意伯。常谓：民生日用之书，先五伦，次医方，次易数，三者为民立身立命之本。盖不可以不敷教而广其传也。集有《经效医方》《多能鄙事》行世。<br />
　　<br />
　　卷之一　历世圣贤名医姓氏<br />
　　皇明<br />
　　丹溪弟子，博学精医。洪武中征为太医院使，眼界无人，及荐蒋用文入院，会谈，大喜曰：吾儒而为医，兹来共昌吾道，乃国家民命之大幸也。所着有《订证丹溪金匮勾玄》三卷，《证治要法》、《证治类方》若干卷行世。<br />
　　<br />
　　卷之一　历世圣贤名医姓氏<br />
　　皇明<br />
　　吴郡人，有学不仕，资师于原礼，留心于医药，不以势利，郡守往访，避之而弗见。<br />
　　<br />
　　卷之一　历世圣贤名医姓氏<br />
　　皇明<br />
　　名寅，姑苏吴县人。少习举业，弗利，遂攻医。受业浓礼，得秘传，治病奇效，医名大振，永乐征为太医院御医。太宗召入宫诊母后，奏六脉离经，将近分解，果得一太子，嘉迁太医院使。<br />
　　<br />
　　卷之一　历世圣贤名医姓氏<br />
　　皇明<br />
　　名武生，句容人。少明敏，及长博览经籍，精医学而造其妙，治疗异效，名著四方。事母至孝。永乐间迁太医院判。仁宗皇帝问保和之要，对曰：在养正气，正气旺，邪气无由而入，是亦王道之说也。所着有《治效方书》。<br />
　　<br />
　　卷之一　历世圣贤名医姓氏<br />
　　皇明<br />
　　字宗浓，关中人，博览群书，尤精医学。父受业于丹溪之门，及纯医名大着。所纂《伤寒治例》、《玉机微义》、《医经国小》行世。<br />
　　<br />
　　卷之一　历世圣贤名医姓氏<br />
　　皇明<br />
　　名渊，丹徒人，家世业医，受渊尤精，永乐间征为太医院使。<br />
　　<br />
　　卷之一　历世圣贤名医姓氏<br />
　　皇明<br />
　　字诚庄，吴郡人，聪明好学，善医方。洪武中，肃王疾，召诊。问知平日嗜乳酪，只烹浓茶饮之而愈。王问，对曰：茶能涤膈中之腻故也。王神其术，遂奏授本府良医云。<br />
　　<br />
　　卷之一　历世圣贤名医姓氏<br />
　　皇明<br />
　　太祖高皇帝子，封宁献王，幼性敏颖，有过人之资，博涉经史，诸子百氏之书，无不该览，过目辄解奥旨，而各造其妙。诚哉，宗室之白眉也。尤以生物为心，独精于医方，尝谓：人与物均禀化于大君，荣悴之理则一。人之有身也，七情交激于内，六淫相荡于外，而疾生焉。苟不济以医药，则犹颠危而不知扶持也，其可乎哉！所着《活人心方》、《乾坤生意》、《肘后》等方行于世。<br />
　　<br />
　　卷之一　历世圣贤名医姓氏<br />
　　皇明<br />
　　姓韩，名 ，西蜀武弁世家，道人。心存仁爱，好读诗书，上慕太古高尚之风，精究医药活人之术。所着痰火等论二卷，有以发先圣之蕴，世传韩氏《医通》云。<br />
　　<br />
　　卷之一　历世圣贤名医姓氏<br />
　　皇明<br />
　　号橘泉，四明人，世业医，仲宁益精其术，按证用药有超见，多获奇效。永乐间，召至太医院，京师缙绅诸公咸敬服之，予郡篁墩程尚书为之传。<br />
　　<br />
　　卷之一　历世圣贤名医姓氏<br />
　　皇明<br />
　　名济，字世仁，余姚人，景泰以孝行闻。业医，术尽其妙，诏旌其门。<br />
　　<br />
　　卷之一　历世圣贤名医姓氏<br />
　　皇明<br />
　　字楚祥，少孤，承母训业儒，既而曰：医者仁术也。苟精之，上可以事君亲，下可以济人物，遂深究《素》、《难》之旨。以医名淮扬。正统初，征为太医。景泰间，院使董宿荐于上，侍药奏功，广收四方明士聚阙下，务以保和圣躬为己任。成化中，迁南京太医院判。<br />
　　<br />
　　卷之一　历世圣贤名医姓氏<br />
　　皇明<br />
　　吴下人，医造精微。弘治间，一教谕羸疾，诸医议三白汤证，以用之罔效。复求养正治之，亦用三白汤，只投熟附子二三片，即瘥。<br />
　　<br />
　　卷之一　历世圣贤名医姓氏<br />
　　皇明<br />
　　字尚文，号节庵，余杭人。幼读儒书，长精医学，邃究《伤寒》，着有《琐言》、《杀车槌》、《一提金》、《明理论》，可谓用心之勤，庶为初学规范者矣。<br />
　　<br />
　　卷之一　历世圣贤名医姓氏<br />
　　皇明<br />
　　字源洁，混陵人，登永乐间进士，官侍近，奉命四方，其耳目所遇有可利民者，多奏而行之。<br />
　　然未足以充其志，兼用意于医，得一药一方之良，自录之，所集既富，名曰《卫生易简方》，具表以进之，刊行于世。官至礼部尚书。<br />

                    <br>
                        　　<br />
　　卷之一　历世圣贤名医姓氏<br />
　　皇明<br />
　　字汝言，号节斋，浙之慈溪人，擢成化进士。笃好医方，而有心得。今人治痰，例用二陈汤。<br />
　　纶则不然，谓：半夏辛燥，惟可以疗风湿之痰饮而已。若老痰痰火，则非所宜，而反致其害。故制老痰丸方，深得痰火之旨。惜乎过谓人参杀人，劳怯断不可用，以致今之人固执虚虚之误，曷可胜言。<br />
　　<br />
　　卷之一　历世圣贤名医姓氏<br />
　　皇明<br />
　　字德美，号益斋，长洲人，幼孤业儒，究精医道，士夫荐于朝。虽功不自 ，尝慕古人开卷有益之言，书屏以自警。<br />
　　<br />
　　卷之一　历世圣贤名医姓氏<br />
　　皇明<br />
　　字鲁济，瓯宁人，善医，察脉逆知生死，立方简当，不多品而效愈奇。所集《验效良方》十卷行于世。<br />
　　<br />
　　卷之一　历世圣贤名医姓氏<br />
　　皇明<br />
　　字时雍，长洲人，早以孝友闻，博学精医，有心得之妙，不泥陈言。<br />
　　<br />
　　卷之一　历世圣贤名医姓氏<br />
　　皇明<br />
　　四明人，正统间为太医院使，深察药性，博究医书，治疗立方辄有奇效。故辑《奇效良方》七十卷，今行于世。<br />
　　<br />
　　卷之一　历世圣贤名医姓氏<br />
　　皇明<br />
　　字鼎文，苏州常熟人，累世业医，至震尤读书尚气节。初以明医征至京，复以才武从偏师经略西域诸国者三，以功赐三品服，世授苏州府医学正科。着《医书纂要》等集。弟性，字鼎志，医学该博，人称二难。今为太仓人。<br />
　　<br />
　　卷之一　历世圣贤名医姓氏<br />
　　皇明<br />
　　字符孚，太仓人，少从王安道游，博通儒书，深造医道，自号娄愚，有《娄愚稿》、《野情集》，盖医之白眉也。<br />
　　<br />
　　卷之一　历世圣贤名医姓氏<br />
　　皇明<br />
　　字巨源，太仓人，以儒攻医，数起奇症，有《药案》藏于家。<br />
　　<br />
　　卷之一　历世圣贤名医姓氏<br />
　　皇明<br />
　　字子棋，其先道州人，徙居太仓，世业医，有名，尝注疏《洪武正韵》十六卷行世。<br />
　　<br />
　　卷之一　历世圣贤名医姓氏<br />
　　皇明<br />
　　字尚龄，号恕斋，嘉定人，世为医官，至椿尤博极群书，念医学浩瀚，后学人有望洋之叹，因搜集诸家精要，附以己意，编集成帙，名《原病集要》二十卷，人多宗之。<br />
　　<br />
　　卷之一　历世圣贤名医姓氏<br />
　　皇明<br />
　　字德明，号东谷，以字行，恕斋之侄。天资明敏，能继其先世之业，尤精于脉理，察虚实，决死生，如执左契，一时称明医者必曰唐德明。唐德明年既耄而迎者无虚日，户外履常满，其侄钦训继之，察脉用药绰有叔风。<br />
　　<br />
　　卷之一　历世圣贤名医姓氏<br />
　　皇明<br />
　　字宗尹，号凡谷，太仓人。自曾祖佐以下，俱隶太医院，至君业尤精专，为时所宗，历官院判，常奉旨纂修《本草》，并着《医学百问》、《脉家典要》及《增定医学纲目》等书。<br />
　　<br />
　　卷之一　历世圣贤名医姓氏<br />
　　皇明<br />
　　字善卿，嘉定人，世为太医判局，后得阙将仕，家传，遂业小儿医，擅一时之誉。弟 ，字秀卿，读书好礼，与兄齐名，而精敏过之。<br />
　　<br />
　　卷之一　历世圣贤名医姓氏<br />
　　皇明<br />
　　兴府良医，得《内经》之要旨，该究诸氏方书，治疗尽效。睿宗献皇帝命选经效奇方，编次成书，共捐民瘼。世宗继念生氏疾若，复梓颁行天下，名《医方选要》。<br />
　　<br />
　　卷之一　历世圣贤名医姓氏<br />
　　皇明<br />
　　名绅，字大章，别号警庵，顺天人。公性资敏慧，少习儒，既成弃去，究心医术，深契轩岐奥旨。汉唐以下，诸名家论说罔不参互考订，以求至当，故诊视辄有奇效。上嘉悦之，累升礼部尚书，赠太子太保，恩封三代，卒谥恭僖。<br />
　　<br />
　　卷之一　历世圣贤名医姓氏<br />
　　皇明<br />
　　名己，字新甫，号立斋，吴郡人。性质敏颖，见识聪明，于医极精。故谓十三科要皆一理，因见外科之医，固执《局方》，不循表里虚实经络之宜，而误人者众。遂大发所蕴，皆以内外合一之道，对证处方，随手而愈。嘉靖初，征为太医院使。着有《外科心法》、《发挥精义》等书，凡十余种，诚明时名医之冠，而有功于先哲后昆者也。务外科者，不可不知。<br />
　　<br />
　　卷之一　历世圣贤名医姓氏<br />
　　皇明<br />
　　河内人，名塘，学究天人，擢弘治康海榜进士，入翰林，历升都御史，守身之洁，一介不取；蹈道之坚，终日不待。性天悃 ，了无外慕，方书调摄尤究心焉。盖以医道切于养生，且可寓济物之仁也。遂烛精微，发前圣之未发，开后学之晦盲。观其着伤寒三阳咳嗽相火等论可知矣。尝谓士君子平居，略不留意于医，一旦有疾，乃委死生于庸医之手，岂不误载！其集曰《柏斋三书》。<br />
　　<br />
　　卷之一　历世圣贤名医姓氏<br />
　　皇明<br />
　　新安槐塘人，号松崖，登成化甲辰科李 榜进士。为人恺悌，性好医方，心存仁济，所着有《松崖医径》四卷。<br />
　　<br />
　　卷之一　历世圣贤名医姓氏<br />
　　皇明<br />
　　姓盛，名端明，号玉华子，潮阳人，登弘治壬戌进士。性好医方，有求疗不分贵贱，即与药。<br />
　　官至礼部尚书。着有《医抄》百四十卷，并《撮要》等书。<br />
　　<br />
　　卷之一　历世圣贤名医姓氏<br />
　　皇明<br />
　　名可学，号惠岩，无锡人，登弘治乙丑进士。笃好医方，遇疾不分贵贱，辄施药。以《医方选要》并秋石红铅进上，擢礼部尚书。寿八十余，髭鬓未白。<br />
　　<br />
　　卷之一　历世圣贤名医姓氏<br />
　　皇明<br />
　　名应奎，号东谷，洛阳人，登正德辛巳进士。好医方，以活人为心，有疾者不限高卑，即与方药，官至户部尚书，着有《医家大法》、《大旨必用》等书若干卷。<br />
　　<br />
　　卷之一　历世圣贤名医姓氏<br />
　　皇明<br />
　　字天民，号恒德老人，浙之义乌人，世业医。搏幼颖悟，承家传之学，深究《素问》，治效益高。晚年八旬，着有《医学正传》，今行世。<br />
　　<br />
　　卷之一　历世圣贤名医姓氏<br />
　　皇明<br />
　　新安古歙人，世以医鸣，至彦功益着，遐迩求疗，日益效众。朝廷闻而征，官太医院，辞归，编述《伤寒类证便览》十卷，今行世。<br />
　　<br />
　　卷之一　历世圣贤名医姓氏<br />
　　皇明<br />
　　字约之，号古庵，新安休阳人。博学精医，常游河洛，寓陈留，名著中原。所集《丹溪心法附余》、《脉药证治》、《伤寒地理》等书行世。<br />
　　<br />
　　卷之一　历世圣贤名医姓氏<br />
　　皇明<br />
　　字良吉，号岩泉，新安岩镇人，精医极深，遂造其妙。所治无不活者，不许治者必死，立方立言，悉契《内经》之要旨，济众良多。<br />
　　<br />
　　卷之一　历世圣贤名医姓氏<br />
　　皇明<br />
　　字时泽，号HT 川，浙之义乌人。敏颖博学，下问谦恭，医术甚精，且不自足，活人不伐。着《医学集成》。<br />
　　<br />
　　卷之一　历世圣贤名医姓氏<br />
　　皇明<br />
　　姓汪氏，名渭，字以望，人称古朴先生，新安祁门人。少习儒业，精医学，存心济物，志不在名，活人甚多。<br />
　　<br />
　　卷之一　历世圣贤名医姓氏<br />
　　皇明<br />
　　姓汪氏，名机，字省之，渭之子，业春秋，补邑庠生，习父医，尤得其精妙。郡人求治，多效，日益众，居士弗容辞。既而曰：仕不至相，则其泽之所及，不若医之博也。遂弃儒就医，大肆力于《素》、《难》诸书，罔不考订。历纪所疗为《石山医案》，编次《素问钞》、《运气易览》、《推求师意》、《痘治理辨》、《本草会编》等数十卷行世。<br />
　　<br />
　　卷之一　历世圣贤名医姓氏<br />
　　皇明<br />
　　名伟，号杏庄，其先姑苏人，世业儒医，从龙北上，屡世官太医院。至公尤精显，存心以仁，忠孝兼尽。侍世宗皇帝，用药辄建天和，简擢银台通政使。大小臣工有疾求药，无不刻期获愈。<br />
　　性行纯浓，谦和极至，有因七情而感疾者，诸医不能治。公先慰之以善言，次投之以药饵，而陈痼久疾罔不即愈如释。其嘉言善行，殆非此所能尽书，自有巨卿为之椽传。<br />
　　<br />
　　卷之一　历世圣贤名医姓氏<br />
　　皇明<br />
　　字邦贡，号意庵，新安祁门人。笃志学古，肆力诗文，究《素问》诸子之书，得医之奥，治疗辄有神效，存济甚多。嘉靖中擢太医院，入圣济殿，医太子有功，升御医，名益着。<br />
　　<br />
　　卷之一　历世圣贤名医姓氏<br />
　　皇明<br />
　　字子良，号心谷，新安祁门人，机之族彦。幼从兄宇习举子业，颖敏夙成，后弃儒就医。潜心《内素》，有神领心得之妙，证王氏之谬注，如分鳞介于深泉净滢之中。诚有功于轩岐，启迪天下后世医学，如瞽复明，《质疑》、《尺寸》等论可见矣。为人质实，不以有学自矜，从游者甚多。所着《医学质疑》、《统属脉法》、《证治要略》等书行世。<br />
　　<br />
　　卷之一　历世圣贤名医姓氏<br />
　　皇明<br />
　　姓高，名武，四明人，精医药，尤工于针灸。所学悉宗《素问》，故其医疗效，而所言皆正，着有《素问快捷方式》、《针灸节要聚英》等书，行于世。<br />
　　<br />
　　卷之一　历世圣贤名医姓氏<br />
　　皇明<br />
　　字度卿，号方山，真州人，世业医，至渠尤精。叩疑于潘者大，年老，医实精妙，深究轩岐之秘，门无问病者，愤然以其所得于古先圣贤之旨，尽以授渠，渠遂诊疾如附应云。<br />
　　<br />
　　卷之一　历世圣贤名医姓氏<br />
　　皇明<br />
　　字叔旦，号斗岩，真州人，早以孝友闻，笃好医，遂精妙，遐迩求疗者，景以南北异宜，治之辄效。人咸敬服之。<br />
　　<br />
　　卷之一　历世圣贤名医姓氏<br />
　　皇明<br />
　　号云洲，杭州仁和人，世业儒医，至中尤显，所着《明医指掌》十卷，有谓审八脉以明八要，可为后学之指南。<br />
　　<br />
　　卷之一　历世圣贤名医姓氏<br />
　　皇明<br />
　　号长塘，新安古歙人，医有真见，用方简当，求疗者甚众。年虽耄，视疾制剂，极其精妙。<br />
　　<br />
　　卷之一　历世圣贤名医姓氏<br />
　　皇明<br />
　　字用良，号雪窗，休阳人，家世业儒。忠性好医，以戴人汗吐下法，而补之以利温和方，足以尽其医道之妙，名曰《医学权衡》行世。<br />
　　<br />
　　卷之一<br />
　　采摭诸书<br />
　　<br />
　　《汉书》<br />
　　（医经十一家，二百七十四卷。）<br />
　　《隋志》<br />
　　（医方二百五十六部，四千五百一十二卷。）<br />
　　《唐志》<br />
　　（医术六十四家，一百二十部，四千四十六卷。）<br />
　　《宋中兴志》<br />
　　（医术一百七十九家，二百九部，一千二百五十九卷。）<br />
　　《黄帝内经索问》<br />
　　（十八卷，黄帝岐伯问答坟典之书，为医书之祖。唐宝应中太仆卿王冰注，为二十四卷。《隋志》全元起注《内经》八卷。宋仁宗嘉 中光禄卿林亿、国子博士高保衡等承诏校补，多用元起注，定为八十一篇，今亡刺法、本病二篇。《汉　艺文志》曰：《黄帝内经》十八卷，《素问》即其经之九卷，兼《灵枢》九卷，乃其数焉。冰云：医经之传于世者多矣。原百病之起愈者，本乎黄帝；辨百药之性味者，本乎神农；《汤液》则称伊芳尹，三人皆古圣人也，悯世疾苦，亲着书以垂后。而世之君子不察，乃以为贱技而耻习之。是故今之医者多庸人，治之失理，以生为死甚众，激者至云：有病不治，常得中医，岂其然乎？）<br />
　　《黄帝内经灵枢经》<br />
　　（九卷八十一篇，合《素问》九卷，为十八卷。宋林亿等校正，类分十二卷，今从之。）<br />
　　《甲乙经》<br />
　　（十卷，皇甫谧撰，祖述《内经》多推明运气之说。）<br />
　　《阴符经》<br />
　　（二卷，黄帝着。）<br />
　　《道德经》<br />
　　（五千言，老子撰。其谓深根固蒂，长生久视之道，则为医之未形。河上公为之注解，而增以吐故纳新。按摩导引之术。有谓常善救人故无弃人，常善救物故无弃物。此言皆深契于医道。）<br />
　　《黄庭经》<br />
　　（三十六卷，题云扶桑大帝作，又叙谓老子作。与法贴载晋王羲之所书本同，而文句颇异，其所有闲居作七言，解说身形及诸神两句，且改渊如泉，改治为理，疑唐人附益之。《崇文总目》云：记天皇氏至帝 受道得仙事，今本无之。）<br />
　　《太始天元玉册元诰》<br />
　　（十卷，不载何人所作，历汉至唐，诸《艺文志》俱不载录。其文与《内经。不类，非战国时书。其间有天皇真人书，其文若道正无为，先天有之；太易无名，先于道生等语，皆老氏遗意。意者，老氏之徒所着。大要推元五运六气及三元九宫太乙司政之类，殊为详明，深足以羽翼《内经》六微旨、五常政等论，太玄君扁鹊为之注。此扁鹊号太玄君，为黄帝时人，后秦越人医术之神，人称之曰扁鹊。）<br />
　　《天元玉册》<br />
　　（三十卷，启玄子王冰述《元诰》《内经》之意，益之以五运六气之变。）<br />
　　《五经注疏》<br />
　　（中有关于医药者，《左传》居多。明阴阳之理，惟《易》为最。故云：不知《易》者，不足以为太医。）<br />
　　史书<br />
　　（十九史、二十一史，史载历朝明医实录，今据之采其出处，附名氏之下为小传云。）<br />
　　子书<br />
　　（《老》《庄》《杨》《列》《文中》《淮南》等子书中，有纪医法之秘者，今采之。<br />
　　<br />
　　《尔雅》<br />
　　（二卷，晋郭璞注。）<br />
　　《埤雅》<br />
　　（二十卷，宋开国公陆佃撰。）<br />
　　《大明会典》<br />
　　（医政官制，及天下各处岁输药材斤两，无不毕载，今采附《通考》之前。<br />
　　可见医道诚国家之大政也，学人勉之。）<br />
　　《素书》<br />
　　（六篇，凡一千三百六言。黄石公圯桥以授子房之书是也，人言《三略》，误也。其书简而意深，俱定国安邦之至道。虽尧、舜、禹、文，传说、周、孔、老聃亦无以出于此。<br />

                    <br>
                        　　子房得之以兴汉业，善终其分而不辱，可见深得是书之旨矣。有云：博文切问，所以广知，推古验今，所以不惑；根枯枝朽，足寒伤心。诚为学之要，资生之本始也。有身者其知所务。<br />
　　<br />
　　《道藏经》<br />
　　（五千四百二十卷，三教九流靡不毕具。）<br />
　　《山海经》<br />
　　（十三篇，不知何传，周穆王游山海而作。其首云：泛览周王传，流观山海图。有十八卷，郭璞注。）<br />
　　《中藏经》<br />
　　（八卷，少室山邓处中云：华佗得异人授以石函中。按《唐志》有吴普集华氏方，而无中藏之名。普为佗弟子，宜有所集。窃意诸论非普辈不能作。邓氏特附别方而更今名耳。盖其方有用太平钱并山药者。盖太平，乃宋熙陵初年号，薯蓣以避宋英宗浓陵偏讳，而始更名山药，其他可以类推。然脉要及察声色形证等说，必出元化遗意，览者审之。）<br />
　　《太玄经》<br />
　　（汉杨雄子云撰，中言阴阳五行之理及清净渊默之说，大概养生当始于医学。）<br />
　　《度人经》<br />
　　（三卷，元始天尊说。《唐志》云：有元始天尊者，生于太元之先，姓乐名静，信常存不灭，每天地开辟，则以秘道授诸仙，谓之开劫度人。受其道者，渐至长生或白日升天。其学有授 之法，名曰斋；有拜章之仪，名曰醮；又有符咒，以摄治鬼神；服饵以蠲秽浊。<br />
　　至于存想之方、导引之诀、烹炼变化之术，其类甚众。）<br />
　　《大观证类本草》<br />
　　（旧称《神农本草经》，三卷。《汉　艺文志》未尝录，至陶隐居始尊信而表章之，谓此书应与《素问》同类。但后人多更修饰之耳。所出州郡乃后汉时载，疑张仲景、华元化所记。旧经之药止三百六十五种。陶氏进《名医别录》亦三百六十五种，因而注释，分为七卷。唐李英公世绩与苏恭参考得失，又增一百一十四种。分为二十卷，世谓之《唐本草》。<br />
　　宋刘翰等又附益医家常用者一百二十种。蜀王孟昶亦命其臣韩保升等，以唐本《图经》参比增广，世谓《蜀本草》。至宋掌禹锡等补注，新旧药合一千八十二种，定以白字为神农所说，黑字为名医所传，草石之品可谓大备。他若雷公以下，蔡邕、徐大山、秦承祖、王季璞、郑虔诸家所撰，名《本草》者，凡二十九部，三百五十卷。虽显晦不齐，无非补翼旧然焉耳。近代陈衍作《本草折衷》，王好古作《汤液本草》，亦删繁之意也。旧记州郡，古今沿革不同。一物而根苗异名，及同名而异质，主治互见，如草豆蔻即今之草果，今人遂谓《本草》亡草果之名又在因时而考审之也。今行世者，惟唐慎微撰《大观》及《证类》二本合为一书。）<br />
　　《参同契》<br />
　　（汉魏伯阳撰，按《神仙传》，伯阳会稽上虞人，通贯诗律，文辞胆博，修真养志，约《易经》而作此书，其曰：二用无爻位，周流行六虚。有曰：以金为堤防，水入乃优游。又曰：巨胜尚延年，还丹可入口，金性不败朽，故为万物宝。术土伏食之，寿命得长久。<br />
　　此言皆真切，至道会通者可以仙矣。）<br />
　　《悟真篇》<br />
　　（紫阳真人张伯端撰，律诗绝句词语整洁，文理具至之书，疑有道者之作也。养生者究心其间，亦能却病而尽其天年也。）<br />
　　《玄珠密语》<br />
　　（十卷，启玄子王冰撰，自序谓得玄珠子而师事之，与我启蒙，故号启玄子。目曰《玄珠密语》，乃玄珠子密而口授之言也。启玄《素问　序》云：辞理秘密，难粗论述者，别撰《玄珠》以陈其道。二叙自相背戾，则师事《玄珠》。而号启玄者，妄也。宋高保衡等校正《内经》，详考王氏《玄珠》，世无傅者，今之《玄珠》乃后人附托之文，而实非启玄之书也。<br />
　　其于《素问》十九卷、二十四卷，颇有发明，原其所从，盖 摭《内经》六微旨及至真要等五篇、《天元玉册》要语而附会杂说。其纪运休祥，未果征验，观者审之。<br />
　　<br />
　　《昭明隐旨》<br />
　　（三卷，启玄子撰，其义与《玉册》大同。）<br />
　　《颅囟经》<br />
　　（巫方撰，小儿方书始于此经，自后作者继而述之也。）<br />
　　《圣济经》<br />
　　（十卷，宋徽宗采《内素》而作。原性命天人之理，究七八之盛衰，辨逆顺之虚实，为书十卷。政和间颁是经于两学，辟雍生吴 为之解义，若达道、正纪等篇皆是以裨益治道启迪众工。余如孕元在本、制字命物二三章释诸字义，似乎穿凿。）<br />
　　《玉函经》<br />
　　（一卷，四明张尹着。）<br />
　　《金匮玉函要略》<br />
　　（汉张仲景撰，王叔和集。设问答，上卷论伤寒，中卷论杂病，下卷载妇科，其方合二百六十二道。又着《脉经》、《五脏论》、《评病要方》。《艺文志》咸裁其目，而书未之见也。今所传者，惟《伤寒论》、《金匮略》。耳。<br />
　　<br />
　　《产宝经》<br />
　　（二卷，唐昝殷撰。）<br />
　　《难经》<br />
　　（六卷八十一篇，卢国扁鹊撰，姓秦名越人。述《内经》设为问答，撰《难经》八十一篇，为十卷。所引经言多非《灵》、《素》本文，盖后人之托辞也。或古有其书，而今亡之矣。《汉志》但有扁鹊《内外经》，而《隋志》始有《难经》，《唐志》又属之越人，皆不可考。《通考》有吴太医吕广注，唐杨玄操演，《医史》有隋吕博望注本不传。宋王唯一集五家之说，而醇 相乱，惟虞氏粗为可观，纪齐卿注稍密，乃辨吕、杨、王三子之非。周仲立颇加订易，而考证未明。李子野为之句解，而无所启发。嘉 中丁德用绘图释义，颇为精详。近代张洁古注后附药，殊非经意，今皆未之见也。惟正统间熊宗立《俗解》相传，愈失其义，如五十九难云：颠狂之脉，阴阳俱盛《俗解》分阴分阳，与本文畔。诸如此类甚多，寝使后学晦盲。是故国朝医政坏于《难经》、《脉诀》二书之伪也。）<br />
　　《素问钞》<br />
　　（元撄宁生滑寿伯仁集，生初从京口王居中学医，居中授以《内经素问》，令其熟玩，生既终卷，乃进请于师曰：《素问》为说备矣，篇次无绪，错简不无。遂分脏象、经度、脉候、病能、摄生、论治、色诊、针剌、阴阳、标本、运气、汇萃，凡十二类，钞而读之，何如？师曰：甚矣，子之善学也，而子之学得其道也。）<br />
　　《续素问钞》<br />
　　（新安汪机集。滑氏谓王注多误，故削而钞之，不用其注。机意谓无其注则是非无所分别，复续之，以俟知者之取舍云。）<br />
　　《内经补正》<br />
　　（温州太守京口丁瓒着。）<br />
　　《内经类钞》<br />
　　（明洛阳孙应奎集。）<br />
　　《素问快捷方式》<br />
　　（二卷，明浙人高士着。）<br />
　　《灵枢摘注》<br />
　　（明浙人高士着。）<br />
　　《图经本草》<br />
　　（宋苏颂等撰。先诏禹锡、林亿等校《神农本草》，书成又诏各州郡详图所产药本重编。于是颂再与禹锡等裒集众说，类聚铨次，嘉 六年上。）<br />
　　《本草衍义》<br />
　　（元朱丹溪撰。）<br />
　　《本草补遗》<br />
　　（宋庞安常撰。）<br />
　　《本草发挥》<br />
　　（徐用诚集。）<br />
　　《汤液本草》<br />
　　（王好古着。）<br />
　　《本草会编》<br />
　　（汪机集。）<br />
　　《本草集要》<br />
　　（节斋王纶集。）<br />
　　《救荒本草》<br />
　　（周王殿下着。）<br />
　　《日食本草》<br />
　　（益府长史着。）<br />
　　《食性本草》<br />
　　（陈士良着。）<br />
　　《雷公炮制》<br />
　　（三卷，宋雷 撰，胡源重定。）<br />
　　《药性珍珠囊》<br />
　　（东垣着，其辞简，其义浅，不足以尽药性之旨，疑后人之托名也。）<br />
　　《华佗内照图》<br />
　　（五脏六腑之形象。）<br />
　　《十四经发挥》<br />
　　（三卷，滑寿撰。）<br />
　　《伤寒论》<br />
　　（十卷，后汉张仲景撰，按《内经　热论》分六经传变，广伊芳尹《汤液》而为之治，合三百九十七法，一百一十三方。古今伤寒未有出其左者。或云：是书有大人之病，而无小儿之患，有北方之药，而无南方之治，此其所阙。陈蔡以南不可用柴胡、白虎二汤，此非至论。晋王叔和重为撰述，宋成无己复为注释，其后庞安常、朱肱、许叔微、韩祗和、王实等互有开发，而大纲大法不越乎汗吐下温四者而已。盖一证一药，万选万中，千载之下，如合符节，前修指为群方之祖，信矣。所可憾者。审脉时及王氏之言，三阴率多断简，况张经王传往往反复后先，亥豕相杂，自非字字句句熟玩而精思之，未有能造其阃奥者。）<br />
　　《伤寒明理论》<br />
　　（宋成无己撰，庞安常校，黄山谷为后序。）<br />
　　《伤寒补亡论》<br />
　　（元人徐止善着。）<br />
　　《伤寒类证》<br />
　　（黄仲理着，新安陆彦功重编，又名曰《类证便览》。）<br />
　　《伤寒类证要略》<br />
　　（二卷，汴人王尧卿撰，皆仲景之旧也，亦别未有发明。）<br />
　　《伤寒发明》<br />
　　<br />
　　《伤寒蕴奥》<br />
　　（明太医院判钱塘吴绶集。）<br />
　　《南阳活人书》<br />
　　（二十卷，宋朱肱无求子撰，自序谓；仲景《伤寒论》其言雅奥，非精于经络者，不能晓会。顷因投间，设为问答，计九万一千三百六十六字。）<br />
　　《伤寒指微论》<br />
　　（五卷，宋钱乙撰。《宋史》记神宗元丰中长公主女有疾，召乙治有功。皇子仪国公病螈 ，国医未能治。召乙治，进黄土汤而愈。所着《伤寒指微论》五卷、《婴孺论》百篇。《文献通考》云：不著作者之名。序言元佑丙寅，必当时明医，盖亦未知详考耳。<br />
　　元丰为神宗末年号，元佑为哲宗初年号，不越五七年间、正钱乙之所撰明矣。）<br />
　　《伤寒直格》<br />
　　（二卷，刘完素撰。）<br />
　　《伤寒六书》<br />
　　（六卷，明临川陶华尚文着，号节庵。六书名琐言、家秘、杀车槌、一提金、截江网、续论是也。惜其不能发仲景之旨。）<br />
　　《伤寒治例》<br />
　　（四卷，陶华着，述《直格》、《六书》而作之。其论雷同，而别无方法，其实一书而为三书矣。）<br />
　　《伤寒百问》<br />
　　（三卷，无求子大观初所着。）<br />
　　《伤寒指掌》<br />
　　（元吴恕号蒙斋图述。）<br />
　　《伤寒百证歌》<br />
　　（钱闻礼绍兴间着。）<br />
　　《伤寒证治》<br />
　　（三卷，宋王实编，庞安常高弟也。）<br />
　　《伤寒会要》<br />
　　<br />
　　《伤寒一掌金》<br />
　　<br />
　　《伤寒钤法》<br />
　　（马宗素、程德斋撰述。按日时受病为治法，与仲景不同，实非至理，用之者不徙无益，而反加害也。姑存其名，以备顾问耳。）<br />
　　《伤寒金镜录》<br />
　　（清碧学士杜先生着。）<br />
　　《千金方》<br />
　　（三十卷，唐孙真人思邈撰。自序云：千金备急之要方。）<br />
　　《千金翼方》<br />
　　（三十卷，前人着《千金方》之后，复掇遗轶以羽翼其书，成一家之言。林亿等校，谓深有旨意及禁术，用之多验。）<br />
　　《溥济方》<br />
　　（五卷，宋王衮撰。庆历间，因官暇出家藏方，为此书，且云：草还丹治大风，太乙丹治鬼胎，尤奇验。）<br />
　　《普济方》<br />
　　（一百二十卷。）<br />
　　《太平圣惠方》<br />
　　（一百卷，宋太宗在潜邸日，多蓄名方异术。太平兴国内出亲验方千余首，诏医局，各上家传方，成集成书，自制序，名《太平圣惠方》。）<br />
　　《外台秘要方》<br />
　　（四十卷，唐王焘撰，在台阁二十年，久知弘文馆，得古书方数千百卷，因述病证，附以方药符禁灼灸之法，凡一千一百四门。天宝中出守大宁，故以外台名其书。<br />
　　焘谓针能杀人，而不能生人，故取灸而不取针。人讥其弊，孙兆独以其言为然。）<br />
　　《和剂局方》<br />
　　（十卷，元丰中诏天下高医各以得效秘方奏进，下太医院验试，刊行世。）<br />
　　《苏学士方》<br />
　　（东坡苏公着。）<br />
　　《初虞世方》<br />
　　（十六卷，即《养生必用方》。序谓：古人医书行世者亦多矣，无如此方。其证易详，其法易用。虞世为一时文士，后削发为僧。）<br />
　　《永类钤方》<br />
　　（二十二卷，元栖碧李仲南着。）<br />
　　《青囊方》<br />
　　（魏华佗得异人授受，今亡之。）<br />
　　《青囊杂纂》<br />
　　（八卷，元阳赵真人着。）<br />
　　《传信方》<br />
　　（刘禹锡着。）<br />
　　《梅师方》<br />
　　（隋广陵僧人，号文梅，善疗瘴疠，医杂证。悉说单方，其效甚速，人咸集，相传曰《梅师方》云。）<br />
　　《深师方》<br />
　　（齐宋间道人僧深撰。）<br />
　　《肘后方》<br />
　　（三卷，晋葛洪撰。）<br />
　　《斗门方》<br />
　　<br />
　　《本事方》<br />
　　（十卷，维扬许叔微知可撰，宋绍兴三年进士，以药饵阴功见于梦寐，事载《夷坚志》。）<br />
　　《范汪方》<br />
　　（五卷，西晋颖阳人撰，方书共百余卷，今《普济主》多采之。）<br />
　　《卫生易简方》<br />
　　（明尚书胡KT 集。）<br />
　　《岭南续卫生方》<br />
　　（四卷，夔州太守杨 集。）<br />
　　《近效方》<br />
　　<br />
　　《必效方》<br />
　　（三卷，孟诜着。）<br />
　　《试效方》<br />
　　（东垣着。）<br />
　　《鬼遗方》<br />
　　（宋武帝时刘涓子着。）<br />
　　《大全方》<br />
　　<br />
　　《奇效良方》<br />
　　（明太医院使方贤集。）<br />
　　《经验方》<br />
　　（明大方伯希斋陈士贤着。）<br />
　　《袖珍方》<br />
　　（四卷，明滇阳王府集刊，其方多简当可用，诚博而约之者。）<br />
　　《鸡峰方》<br />
　　（一卷，太医教授张锐撰。）<br />
　　《简要济众方》<br />
　　（五卷，皇佑中仁宗谓辅臣：外无良医，民有疾苦，或不能救疗。诏太医简《圣惠方》之要者，颁行诸道。）<br />
　　《妇人良方》<br />
　　（二十卷，元临川陈自明撰。）<br />
　　《三因方》<br />
　　（五卷，括苍陈无择撰。三因谓内因、外因、不内外因，其说出《金匮要略》，其方皆述古书。）<br />

                    <br>
                        　　《本草单方》<br />
　　（二十五卷，宛丘王硕父撰。工部侍郎时暇取《本草》所载单方、以门类编之，凡四千二百六方。）<br />
　　《集验方》<br />
　　（明邹福集。）<br />
　　《济生方》<br />
　　<br />
　　《百一选方》<br />
　　（三十卷，山阴王实斋孟玉撰，百一，言选方极精也。）<br />
　　《拔萃方》<br />
　　<br />
　　《治奇疾方》<br />
　　（夏子益撰，凡三十八道，皆奇形怪证世所未见者。）<br />
　　《御药院方》<br />
　　（宋太宗朝元名氏集。）<br />
　　《灵秘十八方》<br />
　　（河间刘守真集。）<br />
　　《加减十三方》<br />
　　（不著名氏，亦十八方简成者。）<br />
　　《万氏积善方》<br />
　　（明参将万氏集）<br />
　　《万氏家抄方》<br />
　　（前人。）<br />
　　《指南方》<br />
　　（二卷，蜀人史载之撰。）<br />
　　《指迷方》<br />
　　（三卷，考城子王贶撰。）<br />
　　《方外奇方》<br />
　　（韩飞霞道人集。）<br />
　　《活人心方》<br />
　　（二卷，明宗室宁王撰。）<br />
　　《小儿袖诊方》<br />
　　<br />
　　《钱氏小儿方》<br />
　　（八卷，宋钱乙字仲阳，精治小儿，着此书并《小儿药证直诀》，阎孝忠集编，颇附以己说，宣和元年成。）<br />
　　《陈氏小儿方》<br />
　　（宋陈文中着。）<br />
　　《保婴得效方》<br />
　　<br />
　　《幼幼全书》<br />
　　<br />
　　《全幼心鉴》<br />
　　（四卷，嵩阳寇平衡美集。）<br />
　　《幼幼新书》<br />
　　（五十卷，直龙图阁知豫州刘 撰，陈文中编集。）<br />
　　《活幼心书》<br />
　　（曾世荣撰。）<br />
　　《活幼口议》<br />
　　<br />
　　《子母秘录》<br />
　　<br />
　　《婴童宝鉴》<br />
　　（十卷，栖真子撰，不著名氏。）<br />
　　《婴童百问》<br />
　　（鲁伯嗣撰，明嘉靖中阁下严嵩奏进，上命刊布天下。）<br />
　　《幼科类萃》<br />
　　（二十八卷，不著作者名氏，方论颇为详切，中引丹溪说语，必是国初所撰者。）<br />
　　《博爱心鉴》<br />
　　（萧山魏直桂岩着。其书以保元汤一方为主，以保元气而托其里，亦为痘疹之要治也。特不为全书耳。）<br />
　　《痘疹八十一论》<br />
　　（闻人氏集。）<br />
　　《痘疹经验秘方》<br />
　　（四卷，铜壁山人黄廉着。）<br />
　　《正骨续断方》<br />
　　<br />
　　《医经续方》<br />
　　<br />
　　《避水集方》<br />
　　（四卷，董炳集。）<br />
　　《摄生众妙方》<br />
　　（浙兵部尚书张时彻集。）<br />
　　《海上仙方》<br />
　　（无名氏，亦简易方中摘成者。）<br />
　　《救急方》<br />
　　（十三卷，唐张文仲着，武则天时侍御医，与韦慈藏齐鸣。）<br />
　　《原病式》<br />
　　（燕蓟刘河间撰。）<br />
　　《素问玄机保命集》<br />
　　（前人。）<br />
　　《巢氏病源》<br />
　　（隋巢元方撰，时为太医博士，惟论病源，不载方药。《千金方》论多本此书。）<br />
　　《吴氏病源》<br />
　　（吴景贤撰，今不传。）<br />
　　《医门玉髓》<br />
　　（十卷，不知何人所作述，皆为歌括，论五脏六腑相传之理。）<br />
　　《抱朴子内篇》<br />
　　（并外篇四十卷，晋葛洪稚川撰，自号抱朴子，博闻深洽，江左绝伦，着书甚富。《内篇》言黄白之事，长生之道，谓素醪芳醴，乱性者也：红华素质，伐命者也。谓朱草茎如珊瑚，刻之流汁如血，以金投汁中化之曰金浆，以玉投之曰玉醴，服之长生。又谓肉芝是万岁蟾蜍，头上有丹书八字，人以五月五日取之，以足画地则成河，以左手则避乓。又谓行山中见小儿乘车马长七八寸者，肉芝也，服之成仙。此事非可以理测，而亦超出凡尘也。）<br />
　　《神仙传》<br />
　　（即稚川弟子之所撰者，前秦阮所记数百人，又刘向所记七十余人，并集之以传。如苏耽、董奉皆在列也。）<br />
　　《搜神记》<br />
　　（不著作者名氏。）<br />
　　《天宝遗事》<br />
　　（不著作者名氏。）<br />
　　《太平广记》<br />
　　（五百卷，宋太平兴国初，诏李 等取古今小说编纂成书，同《太平御览》进。中集医方，有超出凡庸之表。）<br />
　　《文献通考》<br />
　　（二百四十八卷，宋儒马端临撰，二百二十卷中备载医书之源，今采之，以附书目之下。）<br />
　　《谭子化书》<br />
　　（六卷，五代时南唐谭景升撰。意为天地之间化而已矣，非化无以显道，非道无以生化。故人禀中和之气，化而为人；物禀驳杂之气，化而为物。知此化者，可以治身，可以济物，岂徒为窥阴阳化育之哉？时为宋齐丘窃名，今辨白天下后世，皆知为《谭子化书》云。）<br />
　　《白虎通》<br />
　　（二卷，序云：汉司马班固撰。章帝建初四年，诏诸儒会白虎观，议五经同异。固撰次其书上之，故曰：《白虎通》。云：固九岁能文，博冠群书，有古良史之才。朱子尝品之，迁书疏爽，固书密塞。讨论明经，实为钜典，学人欲见而不可得。下卷性情寿命二章，发医经之未发，诚为养生大道云。）<br />
　　《风俗通》<br />
　　（汉灵帝时人，姓应，名劭，中有养生方候之宜。）<br />
　　《草木子》<br />
　　（二卷，国初括苍叶子奇世杰撰。）<br />
　　《夷坚志》<br />
　　（四百二十卷，宋学士洪迈景卢撰，中集医方多奇异者。）<br />
　　《博物志》<br />
　　（十卷，晋司空张华着。）<br />
　　《楚辞》<br />
　　（一名《离骚》，楚屈原撰，门人宋玉续撰，名曰《楚辞》。）<br />
　　《韩柳欧苏文集》<br />
　　（其论医之奥，韩苏为多。）<br />
　　《韵府群玉》<br />
　　（四十卷，青田包瑜撰，瑜中景泰庚午科乡试，历建宁、临淄、进贤、浮梁四学教谕。）<br />
　　《荆楚岁时记》<br />
　　（不著名氏。）<br />
　　《辍耕录》<br />
　　（三十卷，元陶宗仪九成着。）<br />
　　《东垣十书》<br />
　　（十集）《脾胃论》《内外伤辨》《兰室秘藏》《汤液本草》（四集俱东垣着，）《溯洄集》（王履着）《格致余论》《局方发挥》（丹溪着，）《此事难知》（王好古着，）《外科精义》（齐德之着，）《脉诀》（张紫阳着。）<br />
　　《医学发明》<br />
　　（九卷，东垣着。）<br />
　　《玉机微义》<br />
　　（五十卷，刘纯宗浓着。）<br />
　　《医学纲目》<br />
　　（四十卷，浙人楼英全善撰。）<br />
　　《食医心镜》<br />
　　<br />
　　《龙木论》<br />
　　（三卷，佛经禅师龙树大士着，能治眼疾，假其说集七十二种目病之方。）<br />
　　《宣明论》<br />
　　（河间刘守真撰。）<br />
　　《养生主论》<br />
　　（元王隐君着。滚痰丸固为治实痰火之一端，而所论童幼养老等篇，甚于资生有助也。）<br />
　　《原机启微论》<br />
　　（敛山老人着。）<br />
　　《王氏脉经》<br />
　　（十卷，晋王叔和撰。述《内经》三部九候、五脏六腑、十二经脉。<br />
　　然则左心小肠，右肺大肠乃其失也。）<br />
　　《脉诀机要》<br />
　　（三卷，通真子撰，不著名氏，熙宁以后人谓叔和《脉诀》有 HT鄙俗，实非叔和之作，乃为歌百篇，按经着，又集《伤寒括要》六十篇，其书未之见也。）<br />
　　《诊家枢要》<br />
　　（一卷，滑伯仁撰。）<br />
　　《运气奥论》<br />
　　（宋刘温舒撰，以《素问》运气撮为治病之要，有三十论，二十七图。）<br />
　　《运气全书》<br />
　　（前人。）<br />
　　《运气易览》<br />
　　（明新安汪机集。）<br />
　　《铜人针灸图》<br />
　　（三卷，宋王惟德撰。仁宗诏德考究针灸之法，铸铜人为式，分十二经，旁注俞穴，刻题其名，并主治疗之法。）<br />
　　《明堂针灸图》<br />
　　（三卷，雷公问道，黄帝授之，故名明堂。）<br />
　　《资生针灸》<br />
　　<br />
　　《神应针经要诀》<br />
　　（二卷，宋许希撰。）<br />
　　《窦太师针灸》<br />
　　（一名《针灸指南》，名杰，字汉卿，为金太师。）<br />
　　《针灸聚英》<br />
　　（明高武集。）<br />
　　《徐氏针灸》<br />
　　（明浙人徐廷凤着。）<br />
　　《儒门事亲》<br />
　　（十四卷，睢州戴人张从正子和撰。）<br />
　　《医垒元戎》<br />
　　（十二卷，王好古撰。）<br />
　　《卫生宝鉴》<br />
　　（二十四卷，罗天益谦甫撰。）<br />
　　《医说》<br />
　　（十卷，宋新安张杲撰。）<br />
　　《续医说》<br />
　　（十卷，明姑苏俞子容约斋撰。）<br />
　　《医史》<br />
　　（十卷，浚仪李濂着。）<br />
　　《医隽》<br />
　　<br />
　　《医开》<br />
　　<br />
　　《褚氏遗书》<br />
　　（北齐尚书褚澄撰。）<br />
　　《滑氏方脉》<br />
　　（撄宁生滑寿撰。）<br />
　　《韩氏医通》<br />
　　（二卷，西蜀泸州飞霞道人韩 撰。）<br />
　　《程氏医抄》<br />
　　（八十卷。）<br />
　　《丹溪脉法》《丹溪心法纂要》《丹溪医案》《金匮钩玄》<br />
　　（以上四书俱丹溪着。）<br />
　　《医林集要》<br />
　　（二十卷，明成化中都督王玺撰。）<br />
　　《仁斋直指》<br />
　　（二十六卷，三山杨士瀛登父集。）<br />
　　《医方选要》<br />
　　（八卷，兴府良医周文采集。）<br />
　　《医经正本》<br />
　　（一卷，进贤知县程迥着，专论伤寒无传染，以救薄俗骨肉相弃绝之弊。）<br />
　　《明医杂着》<br />
　　（明进士慈溪王纶撰。）<br />
　　《医学大全》<br />
　　<br />
　　《医学宗旨》<br />
　　（宋赵良着。）<br />
　　《宋学士文集》<br />
　　（明学士讳景濂，有赠医周汉卿、张仁斋、戴元礼等序，皆备载医案。）<br />
　　《文潞公药准》<br />
　　（文彦博。）<br />
　　《荆川公史纂》<br />
　　（明会元唐顺之集。）<br />
　　《柏斋三书》<br />
　　（怀庆府何塘巡抚撰。其谓咳嗽之证，消渴之治，黑神散之于产后等论，非达造化神明之极至者，乌足以语此？）<br />
　　《雅述》<br />
　　（三篇，山东浚川王廷相撰，令气能化液，正如雨雪为云气之所化，故能闭息伏气，可以不食云。）<br />
　　四十家小说<br />
　　（二部，皆吴下好事者，裒集诸名公笔语，类刻为四十家云。）<br />
　　《颜氏家训》<br />
　　（二卷，北齐黄门侍郎颜之推撰，谓医难到精妙，不可轻学以误人，其亦知医之至者。）<br />
　　《事林广记》<br />
　　（西颖陈元静编。）<br />
　　《居家必用》<br />
　　（十集，不着述者名氏。）<br />
　　《饮膳正要》<br />
　　（元忽思慧着。）<br />
　　《医学正传》<br />
　　（浙虞博天民着。）<br />
　　《医学集成》<br />
　　（淅义乌傅滋着。）<br />
　　《医学启蒙》<br />
　　（姑苏葛可久着。）<br />
　　《医林摘要》<br />
　　<br />
　　《医方大成》<br />
　　（元人无名氏集。）<br />
　　《医家大法》<br />
　　（洛阳东谷孙应奎集。）<br />
　　《医经国小》<br />
　　（六卷，明刘纯着。）<br />
　　《医方快捷方式》<br />
　　（王宗显著。）<br />
　　《医家必用》<br />
　　（洛阳东谷孙应奎着，时为户部尚书。）<br />
　　《医学碎金》<br />
　　（新安王典集。）<br />
　　《医学三要》<br />
　　（明巴郡刘起宗集。）<br />
　　《医学权衡》<br />
　　（新安吴显忠着。）<br />
　　《医学权舆》<br />
　　（傅滋着。）<br />
　　《医学源流》<br />
　　（元许国祯着。）<br />
　　《医方便览》<br />
　　<br />
　　《医学指南》<br />
　　（四明高铭着。）<br />
　　《脉诀刊误》<br />
　　（元龙兴路教授戴起宗同父撰。）<br />
　　《病机药性赋》<br />
　　（明柯城刘全备撰。）<br />
　　《乾坤生意》<br />
　　（四卷， 仙撰。）<br />
　　《寿域神方》<br />
　　（四卷，前人。）<br />
　　《十药神书》<br />
　　（一卷，传云葛可久撰，今《姑苏志》载可久着《医学启蒙》而无《十药神书》，则此为托名耳。）<br />
　　《金丹正要大全》<br />
　　（上阳子张致虚着。）<br />
　　《金丹直指》<br />
　　<br />
　　《三元纂赞》<br />
　　（元李鹏飞着。）<br />
　　《养生类纂》<br />
　　（元周守忠着。）<br />
　　《家塾事亲》<br />
　　（明郭晟景阳集。）<br />
　　《养老奉亲书》<br />
　　（宋元丰中泰州兴化悬令陈宜撰。）<br />
　　《寿亲养老新书》<br />
　　（四卷，宋大德中敬直老人邹铉着。）<br />
　　《修真十书》<br />
　　（正阳真人钟离祖师着。）<br />
　　《大成金书》<br />
　　（宋林灵素着。）<br />
　　《安老怀幼》<br />
　　（四卷，明山西副使河南颖川刘宇集。）<br />
　　《医学质疑》《统属诊法》《证治要略》<br />
　　（俱新安汪宦撰。）<br />
　　《立斋外科四书》<br />
　　（明院判薛己撰。）<br />
　　《理风衡尺》<br />
　　<br />
　　《食治通说》<br />
　　<br />
　　《月令通纂》<br />
　　<br />
　　《虞氏医镜》<br />
　　<br />
　　《咽喉风科》<br />
　　<br />
　　《石山医案》《痘治理辨》《外科理例》《针灸问答》<br />
　　（俱新安汪机集。）<br />
　　《松崖医径》<br />
　　（四卷，松崖程介着，新安槐塘人，中成化中进士，精医学，述《内经》五脏六腑部证，以虚实为治，卒未梓行，今《折肱录》即其本书也。）<br />
　　《产宝百问》<br />
　　<br />
　　《胎产须知》<br />
　　（二卷，江阴高宾着。）<br />
　　《广嗣要语》<br />
　　（明嘉靖初无名氏着。）<br />
　　《三炼歌》<br />
　　（明西蜀邓士鲁着。）<br />
　　《发明证治》<br />
　　（何太英集。）<br />
　　《活人心统》《诸证辨疑》<br />
　　（俱浙人吴球集。《辨疑》中谓六月伤寒，冬月伤暑，尤为妄谬以欺人也。此其失云。）<br />
　　《医经大旨》<br />
　　（四卷，浙人贺岳集。）<br />
　　《明医指掌》<br />
　　（十卷，杭州仁和皇甫中集。）<br />
　　《保婴直指》<br />
　　 （四卷），<br />
　　《痘疹玄机》<br />
　　（四卷，太仓支秉中着。）<br />
　　卷之二　内经要旨（上）<br />
　　唐太仆令启玄子王冰序<br />
　　夫释缚脱艰，全真导气，拯黎元于仁寿，济羸劣以获安者，非三圣道，则不能致之矣。孔安国序《尚书》曰：伏羲、神农、黄帝之书，谓之三坟，言大道也。班固《汉书　艺文志》曰：《黄帝内经》十八卷。《素问》即其经之九卷也，兼《灵枢》九卷，乃其数焉。虽复年移代革，而授学犹存；惧非其人，而时有所隐。故第七一卷，师氏藏之；今之奉行，惟八卷耳。然而其文简，其意博，其理奥，其趣深。天地之象分，阴阳之候列，变化之由表，死生之兆彰。不谋而遐迩自同，勿约而幽明斯契。稽其言有征，验之事不忒，诚可谓至道之宗，养生之始矣。<br />

                    <br>
                        　　假若天机迅发，妙识玄通，藏谋虽属乎生知，标格亦资于古训，未尝有行不由径，出不由户者也。<br />
　　然刻意研精，探微索隐，或识契真要，则目牛无全。故动则有成，犹鬼神幽赞，而命世奇杰，时时间出焉。则周有秦公，汉有淳于公，魏有张公、华公，皆得斯道之妙者也。咸日新其用，大济蒸人，华叶递荣，声实相副，盖教之着矣，亦天之假也。<br />
　　冰弱年慕道，夙好养生，幸遇真经，式为龟镜。而世本纰缪，篇目重叠，前后不伦，文义悬隔，施行不易，披会亦难。岁月既淹，袭以成弊。或一篇重出，而别立二名；或两论并合，而都为一目，或问答未已，别树篇题；或脱简不书，而云世阙。重合经而冠针服，并方宜而为咳篇；隔虚实而为逆从，合经络而为论要；节皮部为经络，退至道以先针。诸如此流，不可胜数。且将升岱岳，非径奚为？欲诣扶桑，无舟莫适。乃精勤博访，而并有其人。历十二年，方臻理要，询谋得失，深遂夙心。时于先生郭子斋堂，受得先师张公秘本，文本昭晰，义理环周，一以参详，群疑冰释。恐散于末学，绝彼师资，因而撰注，用传不朽。兼旧藏之卷，合八十一篇二十四卷，勒成一部。冀乎究尾明首，寻注会经，开发童蒙，宣扬至理而已。<br />
　　其中简脱文断，义不相接者，搜求经论所有，迁移以补其处；篇目坠缺，指事不明者，量其意趣，加字以昭其义。篇论吞并，义不相涉，阙漏名目者，区分事类，别目以冠篇首；君臣请问，礼仪乖失者，考校尊卑，增益以光其意；错简碎文，前后重叠者，详其旨趣，削去繁杂，以存其要；辞理秘密，难粗论述者，别撰《玄珠》，以陈其道。凡所加字，皆朱书其文，使古今必分，字不杂揉。庶厥昭彰圣旨，敷畅玄言，有如列宿高悬，奎张不乱，深泉净滢，鳞介咸分。君臣无夭枉之期，夷夏有延龄之望。俾工徒勿误，学者惟明，至道流行，徽音累属。千截之后，方知大圣之慈惠无穷。时大唐宝应元年岁次壬寅序。<br />
　　<br />
　　卷之二　内经要旨（上）<br />
　　校上内经素问表<br />
　　臣闻安不忘危，存不忘亡者，往圣之光务；求民之瘼，恤民之隐者，上主之深仁。在昔黄帝之御极也，以理身绪余治天卜，坐于明堂之上，临观八极，考建五常。以谓人之生也，负阴而抱阳，食味而被色，外有寒暑之相荡，内有喜怒之交侵，天昏札瘥，国家代有。将欲敛时五福，以敷锡厥庶民，以与岐伯上穷天纪，下极地理，远取诸物，近取诸身，更相问难，垂法以福后世。<br />
　　于是雷公之伦，受业传之，而《内经》作矣。历代宝之，未有失坠。苍周之兴，秦和述六气之论，且明于左史。厥后越人得其一二，演而述《难经》。西汉仓公传其旧学，东汉仲景撰其遗论，晋皇甫谧次而为《甲乙》，及隋杨上善纂而为《太素》。时则有全元起者，始为之训解，阙第七一通。<br />
　　迄唐宝应中，太仆王冰笃好之，得先师所藏之卷，大为次注，由是三皇遗文，烂然可观。惜乎唐令列之医学，付之艺技之流，而荐绅先生罕言之。去圣已远，其述 昧，是以文注纷错，义理混淆。殊不知三坟之余，帝王之高致，圣贤之能事；唐尧之授四时，虞舜之齐七政；神禹修六腑以兴帝功，文王推六子以叙卦气；伊芳尹调五味以致君，箕子陈五行以佐世，其致一也。奈何以至精至微之道，传之以至下至贱之人，其不废绝，为已幸矣。<br />
　　顷在嘉 中，仁宗念圣祖之遗事，将坠于地，乃诏通知其学人，俾之是正。臣等承乏典校，伏念旬岁。遂乃搜访中外，裒集众本，浸寻其义，正其讹舛，十得其三四，余不能具。窃谓未足以称明诏，副圣意，而又采汉唐书录古医经之存于世者，得数十家，叙而考正焉。贯穿错综，磅因礴会通；或端本以寻支，或溯流而讨源；定其可知，次以旧目。正谬误者六千余字，增注义者二千余条。一言去取，必有稽考；舛文疑义，于是详明。以之治身，可以消患于未兆；施于有政，可以广生于无穷。恭惟皇帝抚大同之运，拥无疆之休；述先志以奉成，兴微学而永正。则和气可召，灾害不生，陶一世之民，同跻于寿域矣。<br />
　　<br />
　　卷之二　内经要旨（上）<br />
　　阴阳篇第一<br />
　　<br />
　　阴阳应象大论篇<br />
　　 帝曰：阴阳者，天地之道也，万物之纪纲，变化之父母，生杀之本始，神明之府也。治病必求其本。（指阴阳言。）故积阳为天，积阴为地。阴静阳躁，阳生阴长，阳杀阴藏。阳化气，阴成形。故曰：天地者，万物之上下也；阴阳者，血气之男女也；左右者，阴阳之道路也；水火者，阴阳之征兆也；阴阳者，万物之能始也。故曰：阴在内，阳之守也，阳在外，阴之使也。<br />
　　（此言阴阳为天地万物生杀之本，而人物之生，莫不具此天地阴阳。）清阳为天，浊阴为地。地气上为云，天气下为雨。雨出地气，云出天气。故清阳出上窍，浊阴出下窍；清阳发腠理，浊阴走五脏；清阳实四肢，浊阴归六腑。水为阴，火为阳。阳为气，阴为味。味归形，形归气，气归精，精归化；精食气，形食味，化生精，气生形。味伤形，气伤精。<br />
　　（气耗则伤精也。）精化为气，气伤于味。阴味出下窍，阳气出上窍。味浓者为阴，薄为阴之阳；气浓者为阳，薄为阳之阴。味浓则泻，薄则通；气薄则发泄，浓则发热。壮火之气衰，少火之气壮；壮火食气，气食少火；壮火散气，少火生气。气味辛甘发散为阳，酸苦涌泄为阴。<br />
　　（气得少火则生，故曰少火生气。气得壮火则耗，故曰壮火食气。）天气通于肺，地气通于嗌，风气通于肝，雷气通于心，谷气通于脾，雨气通于肾。六经为川，肠胃为海，九窍为水注之气。以天地为之阴阳，阳之汗，以天地之雨名之。阳之气，以天地之疾风名之。暴风象雷，逆气象阳。<br />
　　天不足西北，故西北方阴也。而人右耳目不如左明也。地不满东南，故东南方阳也，而人左手足不如右强也。曰：何以然？曰：东方阳也，阳者其精并于上，并于上，则上明而下虚，故使耳目聪明，而手足不便也。西方阴也，阴者其精并于下，并于下，则下盛而上虚，故其耳目不聪明，而手足便也。故俱感于邪，其在上则右甚，在下则左甚，此天地阴阳所不能全也，故邪居之。<br />
　　（夫阴阳之应天地，犹水之在器也，器圆则水圆，器曲则水曲。人之气血亦如是，故随不足则邪气留居之，阴阳应象也。）寒极生热，热极生寒。寒气生浊，热气生清。清阳在下，则生飧泄，浊气在上，则生 胀。<br />
　　此阴阳反作，病之逆从也。<br />
　　<br />
　　生气通天论<br />
　　曰：阳气者，则天与日，失其所，则折寿而不彰。故天运当以日光明。是故阳因而上，卫外者也。故阳气者，一日而主外，平旦人气生，日中而阳气隆，日西而阳气已虚，气门乃闭。是故暮而收拒，无扰筋骨，无见雾露，犯此三时，形乃困薄。<br />
　　（皆所以顺阳气也，阳出则出，阳藏则藏。暮阳气衰，内行阴分，故宜收敛，以拒虚邪。顺此三时，天真久远。）阴者藏精而起亟也，阳者卫外而为固也。阴不胜其阳，则脉流薄疾，并乃狂。阳不胜其阴，则五脏气争，九窍不通。凡阴阳之要，阳密乃固。两者不和，若春无秋，若冬无夏，因而和之，是谓圣度。故阳强不能密，阴气乃绝。阴平阳闭，精神乃治；阴阳离决，精气乃绝。<br />
　　（阴应于内，阳卫于外。起者，起而应也。亟者，数也。外有所召，则内数起以应之。如外以顺召，则心以喜起而应；外以逆召，则肝以怒起而应，故曰起亟。阴阳之要在于阳密，阳密则固而中和且平。若阴阳不和，则是偏阴偏阳，而绝阴阳之道。圣人惟贵密守，因而和之，有以节度，则自然阴平阳闭，精神治。否则阳离阴厥，精神绝矣。）<br />
　　金匮真言论<br />
　　曰：阴中有阴，阳中有阳。平旦至日中，天之阳，阳中之阳也；日中至黄昏，天之阳，阳中之阴也；合夜至鸡鸣，天之阴，阴中之阴也；鸡鸣至平旦，天之阴，阴中之阳也。故人亦应之。夫言人之阴阳，则外为阳，内为阴；言人身之阴阳，则背为阳，腹为阴；言人身脏腑中之阴阳，则脏者为阴，腑者为阳，肝心脾肺肾五脏皆为阴，胆胃大肠小肠膀胱三焦六腑皆为阳。所以欲知阴中之阴，阳中之阳者何也？为冬病在阴，夏病在阳，春病在阴，秋病在阳，皆视其所在，为施针石也。故背为阳，阳中之阳心也；背为阳，阳中之阴肺也；腹为阴，阴中之阴肾也；腹为阴，阴中之阳肝也；腹为阴，阴中之至阴脾也。此皆阴阳表里内外雌雄相输应也，故以应天之阴阳也。<br />
　　（此言阴阳之中，而又有阴阳者焉，可见天人一理相为应孚，昼夜脏腑则同矣。）<br />
　　卷之二　内经要旨（上）<br />
　　摄生篇第二<br />
　　<br />
　　上古天真论篇<br />
　　 黄帝问于天师曰：余闻上古之人，春秋皆度百岁，而动作不衰。今时之人，年半百而动作皆衰者，时势异耶？人将失之耶？岐伯对曰：上古之人，其知道者，法于阴阳，和于术数，饮食有节，起居有常，不妄作劳，故能形与神俱，而尽终其天年，度百岁乃去。<br />
　　今时之人不然也，以酒为浆，以妄为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰也。夫上古圣人之教下也，皆谓之虚邪贼风，避之有时，恬 虚无，真气从之，精神内守，病安从来。<br />
　　（此言法道清净，精神内守而不妄耗，故虚邪不能以为害。）帝曰：余闻上古有真人者，提挈天地，把握阴阳，呼吸精气，独立守神，肌肉若一，故能寿敝天地，无有终时，此其道生。中古之时，有至人者，淳德全道，和于阴阳，调于四时，去世离俗，积精全神，游行天地之间，视听八远之外。此盖益其寿命而强者也，亦归于真人。其次有圣人者，处天地之和，从八风之理，适嗜欲于世俗之间，无恚嗔之心，行不欲离于世，被服章，（三字疑衍。）举不欲观于俗，外不劳形于事，内无思想之患，以恬愉为务，以自得为功，形体不敝，精神不散，亦可以百数。其次有贤人者，法则天地，象似日月，辩列星辰，逆从阴阳，分别四时，将从上古，协议于道，亦可使益寿而有极时。<br />
　　（此言摄养有真人、圣人、贤人之不同，故寿考则因之而有上、次、中等之异矣。）帝曰：人年老而无子者，材力尽耶？将天数然耶？岐伯曰：女子七岁，肾气盛，齿更发长；二七而天癸至，任脉通，太冲脉盛，月事以时下，故有子；三七，肾气平均，故真牙生而长极；四七，筋骨坚，发长极，身体盛壮；五七，阳明脉衰，面始焦，发始堕；六七，三阳脉衰于上，面皆焦，发始白；七七，任脉虚，太冲脉衰少，天癸竭，地道不通，故形坏而无子也。丈夫八岁，肾气实，发长齿更；二八，肾气盛，天癸至，精气溢泻，阴阳和，故能有子；三八，肾气平均，筋骨劲强，故真牙生而长极；四八，筋骨隆盛，肌肉满壮；五八，肾气衰，发堕齿槁；六八，阳气衰于上，面焦发鬓颁白，七八，肝气衰，筋不能动，天癸竭，精少，肾脏衰，形体皆极；八八，则齿发去。肾者主水，受五脏六腑之精而藏之，故五脏盛，乃能泻。今五脏皆衰，筋骨解堕，天癸尽矣。故发鬓白，身体重，行步不正，而无子尔。曰：其有年已老而有子者何也？曰：此其天寿过度，气脉常通，而肾气有余也。此虽有子，男不过尽八八，女不过尽七七，而天地之精气皆竭矣。（凡老而生子，子寿不能过天癸之数。）（此言人禀阴阳之气，盛衰故有常数，然而因时保守，无妄作劳，庶几可久。）帝曰：夫道者年皆百岁，能有子乎？岐伯曰：夫道者能却老而全角，身年虽寿，能生子也。<br />
　　<br />
　　四气调神大论篇<br />
　　曰：春三月，此谓发陈，天地俱生，万物以荣，夜卧早起，广步于庭，被发缓形，以使志生，生而勿杀，与而勿夺，赏而勿罚，此春气之应，养生之道也。逆之则伤肝，夏为寒变，奉长者少。夏三月，此谓蕃秀，天地气交，万物华实，夜卧早起，无厌于日，使志无怒，使华英成秀，使气得泄，若所爱在外。（时惟阳气宣通，发阳在外，故所爱亦顺之也。）此夏气之应，养长之道也。逆之则伤心，秋为 疟，奉收者少，冬至重病。秋三月，此谓容平，天气以急，地气以明。（急，风急也。明，气清也。）早卧早起，与鸡俱兴，使志安宁，以缓秋刑，收敛神气，使秋气平，无外其志，使肺气清，此秋气之应，养收之道也。逆之则伤肺，冬为飧泄，奉藏者少。冬三月，此为闭藏，水冰地坼，无扰乎阳，早卧晚起，必待日光，使志苦伏若匿，若有私意，若已有得。（若有私意，言慎密不出，如有私也。若已有得，虽未得，若已得，不欲扰冒，而紊犯气志也。）去寒就温，无泄皮肤，使气亟夺。此冬气之应，养藏之道也。逆之则伤肾，春为痿厥，奉生者少。<br />
　　夫四时阴阳者，万物之根本也，所以圣人春夏养阳，秋冬养阴，以从其根，故与万物沉浮于长生之门。逆其根，则伐其本，坏其真矣。故阴阳四时者，万物之始终也，死生之本也。逆之则灾害生，从之则苛疾不起，是谓得道。道者圣人行之，愚者佩之。（当作悖。）从阴阳则生，逆之则死；从之则治，逆之则乱。反顺为逆，是谓内格。（身内阴阳扦格不和。）是故圣人不治已病治未病，不治已乱治未乱，此之谓也。夫病已成而后药之，乱已成而后治之，譬犹渴而穿井，斗而铸兵，不亦晚乎？（此言当顺四时而摄养，惟圣人善顺之，则苛疾不起；愚者逆之，所以灾害生焉，可不慎哉？）<br />

                    <br>
                        　　生气通天论<br />
　　曰：阴之所生，本在五味，阴之五宫，伤在五味。（生在五味，节也，本也。宫伤，五味失节，嗜欲太过之害也。下文可见。）故味过于酸，肝气以津，脾气乃绝。味过于咸，大骨气劳，短肌，心气抑。味过于甘，心气喘满，色黑，肾气不衡。（衡，平也。）味过于苦，脾气不濡，胃气乃浓。味过于辛，筋脉沮弛，精神乃央。是故谨和五味，骨正筋柔，血气以流，腠理以密。如是则气骨以精，谨道如法，长有天命。<br />
　　（此言节五味，以调五脏。谨如法则，亦可以长年。）<br />
　　阴阳应象论<br />
　　 帝曰：法阴阳奈何？岐伯曰：阳胜则身热，腠理闭，喘粗，为之俯仰，汗不出而热，齿干以烦冤，腹满死，能冬不能夏。阴胜则身寒，汗出，身常清，数栗而寒，寒则厥，厥则腹满死，能夏不能冬。此阴阳更胜之变，病之形能也。曰：调此二者奈何？曰：能知七损八益，则二者可调，不知用此，则早衰之节也。<br />
　　（七损八益之道，谓女子二七而天癸至，七七而绝；男子二八而天精通，八八而尽。女子以时下月，故曰损；男子以节而泻，故曰益，不知此而早衰也。）年四十而阴气自半也，起居衰矣。年五十，体重，耳目不聪明矣。年六十，阴痿，气大衰，九窍不利，下虚上实，涕泣俱出矣。故曰：知之则强，（则知七损八益是也。）不知则老，故同出而名异耳。智者察同，愚者察异，愚者不足，智者有余。（愚不足，知有余。）有余则耳目聪明，身体轻强，老者复壮，壮者益治。是以圣人为无为之事，乐恬 之能，从欲快志于虚无之守，故寿命无穷，与天地终，此圣人之治身也。<br />
　　（此言人同此生，自幼至壮，壮而老，皆由乎阴阳。天癸之始终，自然消长之道也。知之者谨以节养，以顺受其正。不知者循欲以戕伐其真，是以有名之异同也，故曰同异。）<br />
　　卷之二　内经要旨（上）<br />
　　病能篇第三<br />
　　<br />
　　至真要大论篇<br />
　　 帝曰：夫百病之生也，皆生于风寒暑湿燥火，以之化之变也。经言盛者泻之，虚者补之。工巧神圣，可得闻乎？岐伯曰：审察病机，无失气宜，此之谓也。曰：愿闻病机。曰：诸风掉眩，皆属于肝。<br />
　　诸寒收引，皆属于肾。诸气 郁，皆属于肺。诸湿肿满，皆属于脾。诸热瞀 ，皆属于火。诸痛疮痒，皆属于心。诸厥固泄，皆属于下。诸痿喘呕，皆属于上。诸禁鼓栗，如丧神守，皆属于火。<br />
　　诸痉项强，皆属于湿。诸逆冲上，皆属于火。诸腹胀大，皆属于热。诸躁狂越，皆属于火。诸暴强直，皆属于风。诸病有声，鼓之如鼓，皆属于热。诸病 肿，疼酸惊骇，皆属于火。诸转反戾，水液混浊，皆属于热。诸病水液，澄澈清冷，皆属于寒。诸呕吐酸，暴注下迫，皆属于热。<br />
　　（此言百病皆生于五脏，五脏之病又不外乎风寒暑湿燥火之六淫，而诸病莫不兼之，病机大要实病于此矣。）故大要曰：谨守病机，各司其属，有者求之，无者求之，盛者责之，虚者责之，必先五胜，疏其血气，令其条达，而致和平，此之谓也。<br />
　　（此总结上文之意，有无求之，求其五脏六淫之有无也；盛虚责之，责其五脏六淫之虚实也，如虚则补之，实则泻之。五胜，五运之胜也。）<br />
　　风论篇<br />
　　 帝曰：风之伤人也，或为寒热，或为热中，或为寒中，或为厉风，或为偏枯，或为风也，（或，当作均。）其病各异，其名不同，或内至五脏六腑，不知其解，愿闻其说。岐伯对曰：风气藏于皮肤之间，内不得通，外不得泄；风者善行而数变，腠理开则洒然寒，闭则热而闷，其寒也则衰饮食，其热也则消肌肉，故使人 栗而不能食，名曰寒热。风气与阳明入胃，循脉而上至目内 ，其人肥则风气不得外泄，则为热中而目黄；人瘦则外泄而寒，则为寒中而泣出。<br />
　　风气与太阳俱入，行诸脉俞，散于分肉之间，与卫气相干，其道（气道也）不利，故使肌肉愤而有疡，卫气有所凝而不行，故其肉有不仁也。<br />
　　厉者，有荣卫热 ，其气不清，故使鼻柱坏而色败，皮肤疡溃，风寒客于脉而不去，名曰厉风。<br />
　　（此风气入于经脉之中也，荣行脉中，故风入脉中与荣气合，则热而血腐坏也。其气不清，言溃乱也。然而血脉溃乱，荣复挟风，阳脉上头，鼻为呼吸之所，故鼻柱坏而色为恶，皮肤破而溃烂。经曰：脉风盛为疠溃是也。）以春甲乙伤于风者为肝风，以夏丙丁伤于风者为心风，以季夏戊己伤于邪者为脾风，以秋庚辛中于邪者为肺风，以冬壬癸中于邪者为肾风。风中五脏六腑之俞，亦为脏腑之风，各入其门户，所中则为偏风。风气循风府而上，则为脑风。风入系头，则为目风，眼寒。饮酒中风，则为漏风。<br />
　　入房汗出中风，则为内风。新沐中风，则为首风。久风入中，则为肠风飧泄。外在腠理，则为泄风。故风者百病之长也，至其变化，乃为他病也，无常方，然致（《甲乙经》作故字。）有风气也。帝曰：五脏风之形状不同者何？愿闻其诊及其病能。岐伯曰：肺风之状，多汗恶风，色 然白，时咳短气，昼日则瘥，暮则甚，诊在眉上，其色白。<br />
　　（肺脏有风，则眉间 白色。 ，薄白，肺色薄白，时咳短气，昼则阳气在表故瘥，暮则阳气入里，风内应之，故甚。）心风之状，多汗恶风，焦绝，善怒吓，赤色，病甚则言不可快，诊在口，其色赤。<br />
　　（焦绝，谓唇焦而文理断绝，风薄于心则神乱，故善怒而吓人也。舌为心之苗，故病甚则舌强而言不快也。）肝风之状，多汗恶风，色微苍，嗌干善怒，时憎女子，诊在目下，其色青。<br />
　　（善怒时憎女子，皆木之性曲而又直故也。）脾风之状，多汗恶风，身体怠惰，四肢不欲动，色薄微黄，不嗜食，诊在鼻上，其色黄。<br />
　　（脾主四肢，故不欲动。鼻于中而主土，故脾候之而色黄也。）肾风之状，多汗恶风，面庞然浮肿，脊痛不能正立，隐曲不利，诊在肌上，其色黑。<br />
　　（庞然，言肿起也。肾脉起于足下，上股内后廉贯脊，故脊痛不能正立也。隐曲者，谓隐蔽委曲之处，肾风薄精气内微，故隐曲之事不利为也。）胃风之状，颈多汗恶风，饮食不下，鬲塞不通，腹善满，失衣则 胀，食寒则泄，诊形瘦而腹大。<br />
　　（胃风失衣，则外寒而内热，故 胀。胃合脾而主肉，胃气不足则肉不长，故瘦也。）首风之状，头面多汗恶风，当先风一日，则病甚，头痛不可以出内，至其风日，则病少愈。<br />
　　漏风之状，或多汗，常不可单衣，食则汗出，甚则身汗，喘息恶风，衣常濡，口干善渴，不能劳事。<br />
　　（因醉取风为漏风，其状口干善渴，近衣则身热如火，临食则汗流如雨，骨节懈怠，不欲自劳。）泄风之状，多汗，汗出泄衣上，口中干，上渍，其风不能劳事，身体尽痛则寒。<br />
　　（泄风汗多，则津液涸而亡阳，故口干而寒也，此为泄风。）<br />
　　痹论篇<br />
　　 帝曰：痹之安生？岐伯对曰：风寒湿三气杂至合而为痹也。其风气胜者为行痹，寒气胜者为痛痹，湿气胜者为着痹也。帝曰：其有五者何也？岐伯曰：以冬遇此者为骨痹，以春遇此者为筋痹，以夏遇此者为脉痹，以至阴遇此者为肌痹，以秋遇此者为皮痹。帝曰：内舍五脏六腑，何气使然？岐伯曰：五脏皆有合，病久而不去者，内舍于其合也。故骨痹不已，复感于邪，内舍于肾；筋痹不已，复感于邪，内舍于肝；脉痹不已，复感于邪，内舍于心；肌痹不已，复感于邪，内舍于脾；皮痹不已，复感于邪，内舍于肺。所谓痹者，各以其时重感于风寒湿之气也。凡痹之客五脏者，肺痹者，烦满喘呕；心痹者，脉不通，烦则心下鼓，暴上气而喘，嗌干善噫，厥气上则恐；肝痹者，夜卧则惊，多饮数小便，上为引如怀；（小便上引而痛，如怀孕之状。）肾痹者，善胀，尻以代踵，脊以代头；脾痹者，四肢懈怠，发咳呕汁，上为大塞；肠痹者，数饮而出不得，中气喘争，时发飧泄；胞痹者，少腹膀胱按之内痛，若沃以汤，涩于小便，上为清涕。<br />
　　（以上十二痹证，皆风寒湿外邪所伤而致之也。邪舍于其脏腑，则其脏腑之证见焉，治者审之。）淫气喘息，痹聚在肺；淫气忧思，痹聚在心；淫气遗溺，痹聚在肾；淫气乏竭，痹聚在肝；淫气肌绝，痹聚在脾。诸痹不已，亦益内也。<br />
　　（此属内伤外邪合而为痹是也。）其风胜者，其人易已也。帝曰：痹其时有死者，或痛久者，或易已者，其故何也？岐伯曰：其入脏者死，其留连于筋骨间者疼久，其留皮肤间者易已。曰：其客于六腑何也？曰：此亦其饮食居处，为其病本也。<br />
　　四方土地高下温凉不同，物性刚柔飧居亦异。经曰：水谷之寒热，感则害六腑是也。<br />
　　六腑亦各有俞，风寒湿气中其俞，而食饮应之，循俞而入，各舍其腑也。曰：以针治之奈何？曰：五脏有俞，六腑有合，循脉之分，各有所发，各随（一作治）其过，则病瘳也。曰：荣卫之气亦令人痹乎？曰：荣者，水谷之精气也，调和于五脏，洒陈于六腑，乃能入于脉也。故循脉上下，贯五脏，络六腑也。卫者，水谷之悍气也，其气 疾滑利，不能入于脉也，故循皮肤之中，分肉之间，熏于肓膜，散于胸腹，逆其气则病，从其气则愈，不与风寒湿气合，故不为痹。帝曰：善。<br />
　　（此言水谷之精，冲盛荣卫，邪气自不能入而为害，何痹之有？）帝曰：痹或痛，或不痛，或不仁，或寒，或热，或燥，或湿，其故何也？岐伯曰：痛者，寒气多也，有寒故痛也。其不痛不仁者，病久入深，荣卫之行涩，经络时疏，故不痛，皮肤不荣，故为不仁。其寒者，阳气少，阴气多，与病相益，故寒也。其热者，阳气多，阴气少，病气胜，阳遭阴，故为痹热。其多汗而濡者，此其逢湿甚也，阳气少，阴气盛，两气相感，故汗出而濡也。<br />
　　曰：夫痹之为病，不痛何也？岐伯曰：痹在于骨则重，在于脉则血凝而不流，在于筋则屈不伸，在于肉则不仁，在于皮则寒。故具此五者，则不痛也。凡痹之类，逢寒则虫，（当作急。）逢热则纵。帝曰：善。<br />
　　<br />
　　痿论篇<br />
　　 帝曰：五脏使人痿何也？岐伯曰：肺主身之皮毛，心主身之血脉，肝主身之筋膜，脾主身之肌肉，肾主身之骨髓。故肺热叶焦，则皮毛虚弱急薄，着则生痿 也；心气热，则下脉厥而上，上则下脉虚，虚则生脉痿，枢折挈，胫纵而不任地也；肝气热，则胆泄口苦，筋膜干，则筋急而挛，发为筋痿；脾气热，则胃干而渴，肌肉不仁，发为肉痿；肾气热，则腰脊不举，骨枯而髓减，发为骨痿。帝曰：何以得之？岐伯曰：肺者，藏之长也，为心之盖也，有所失亡，所求不得，则发肺鸣，鸣则肺热叶焦，故曰：五脏因肺热叶焦，发为痿 。此之谓也。<br />
　　（五脏之痿，皆固肺热而致之，然本脏各有相火而生痿也。）悲哀太甚，则胞络绝，胞络绝则阳气内动，发则心下崩数溲血也。故本病曰：大经空虚，发为肌痹，传为脉痿。思想无穷，所愿不得，意淫于外，入房太甚，宗筋弛纵，发为筋痿，及为白淫。故《下经》曰：筋痿者，生于肝使内也。（使内谓劳役筋力，费竭精气。）有渐于湿，以水为事，若有所留，居处相湿，肌肉濡溃，痹而不仁，发为肉痿。故《下经》曰：肉痿者，得之湿地也。有所远行劳倦，逢大热而渴，渴则阳气内伐，内伐则热舍于肾，肾者水藏也，今水不胜火，则骨枯而髓虚，故足不任身，发为骨痿。故《下经》曰：骨痿者，生于大热也。（《下经》，古经也。）帝曰：何以别之？岐伯曰：肺热者色白而毛败，心热者色赤而络脉溢，肝热者色苍而爪枯，脾热者色黄而肉蠕动，肾热者色黑而齿槁。帝曰：如夫子言可矣，论言治痿者独取阳明，何也？岐伯曰：阳明者，五脏六腑之海，主润宗筋，宗筋主束骨而利机关也。冲脉者，经脉之海也，主渗灌溪谷，与阳明合于宗筋，阴阳总宗筋之会，会于气街，而阳明为之长，皆属于带脉，而络于督脉。故阳明虚则宗筋纵，带脉不引，故足痿不用也。帝曰：治之奈何？岐伯曰：各补其荣而通其俞，调其虚实，和其逆顺，筋脉骨肉各以其时受月，则病已矣。<br />
　　（时受月，谓受气之时月，如肝王甲乙，心王丙丁之类是也。）<br />
　　厥论篇<br />
　　 帝曰：厥之寒热者何也？岐伯曰：阳气衰于下，则为寒厥；阴气衰于下，则为热厥。（阳谓足之三阳脉也；阴谓足之三阴脉也。）帝曰：热厥之为热也，必起于足下者何也？岐伯曰：阳气起于足五指之表，阴脉者集于足下而聚于足心，故阳气胜则足下热也。曰：寒厥之为寒也，必从五指而上于膝者何也？曰：阴气起于五指之里，集于膝下而聚于膝上，故阴气胜则从五指至膝上寒，其寒也，不从外，皆从内也。曰：寒厥何失而然也？曰：前阴者，宗筋之所聚，太阴阳明之所合也。春夏则阳气多而阴气少，秋冬则阴气盛而阳气衰。此人者质壮，以秋冬夺于所用，下气上争不能复，精气溢下，邪气因从之而上也。气因于中，阳气衰，不能渗营其经络，阳气日损，阴气独在，故手足为之寒也。帝曰：热厥何为而然也？岐伯曰：酒入于胃，则络脉满而经脉虚；脾主为胃行其津液者也，阴气虚则阳气入，阳气入则胃不和，胃不和则精气竭，精气竭则不营其四肢也。此人必数醉若饱以入房，气聚于脾中不得散，酒气与谷气相搏，热盛于中，故热遍于身，内热而溺赤也。夫酒气盛而 悍，肾气日衰，阳气独胜，故手足为之热也。<br />

                    <br>
                        　　（此言寒热二厥，皆损其阳气，竭其精气之所致也。四肢无气以营乏，则为厥逆。寒热虽异，虚损则同。）帝曰：厥或令人腹满，或令人暴不知人，或至半日远至一日乃知人者，何也？岐伯曰：阴气盛于上则下虚，下虚则腹胀满，阳气盛于上则下气重上而邪气逆，逆则阳气乱，阳气乱则不知人也。帝曰：善。愿闻六经脉之厥状病能也。曰：巨阳之厥，则肿首头重，足不能行，发为 （音县）仆。阳明之厥，则颠疾欲走呼，腹满不得卧，面赤而热，妄见而妄言。少阳之厥，则暴聋颊肿而热，胁痛， 不可以运。太阴之厥，则腹满 胀，后不利，不欲食，食则呕，不得卧。少阴之厥，则口干溺赤，腹满心痛。厥阴之厥，则少腹肿痛，腹胀泾溺不利，好卧屈膝，阴缩肿， 内热。<br />
　　盛则泻之，虚则补之，不盛不虚，以经取之。<br />
　　此六经之说厥状，皆有盛衰虚实，实则泻之，虚则补之，不盛不虚，只以本经留呼多少而取之。<br />
　　太阴厥逆， 急挛，心痛引腹，治主病者。（经脉行有左右，候其有过者取之，故云治主病者。）少阴厥逆，虚满呕变，下泄清，治主病者。厥阴厥逆，挛腰痛，虚满前闭，谵语，治主病者。三阴俱逆，不得前后，使人手足寒，三日死。太阳厥逆，僵仆呕血善衄，治主病者。少阳厥逆，机关不利者，腰不可以行，项不可以顾，发肠痈不可治，惊者死。阳明厥逆，喘咳身热，善惊衄呕血。手太阴厥逆，虚满而咳，善呕沫，治主病者。手心主少阴厥逆，心痛引喉，身热，死不可治。手太阳厥逆，耳聋泣出，项不可以顾，腰不可以俯仰，治主病者。手阳明少阳厥逆，发喉痹，嗌肿， ，治主病者。<br />
　　<br />
　　五脏生成论<br />
　　曰：卧出则风吹之，血凝于肤者为痹，凝于脉者为涩，凝于足者为厥。此三者，血行而不得反其空，（大经队也。）故为痹厥也。<br />
　　<br />
　　评热病论篇<br />
　　 帝曰：有病身热汗出烦满，烦满不为汗解，此为何病？岐伯曰：汗出而身热者风也，汗出而烦满不解者厥也，病名曰风厥。帝曰：愿卒闻之。岐伯曰：巨阳主气，故先受邪，少阴与其为表里也，得热则上从之，从之则厥也。帝曰：治之奈何？岐伯曰：表里刺之，饮之服汤。<br />
　　上从之，谓少阴从太阳而上也。饮之汤，为止逆上之肾气也。<br />
　　<br />
　　热论篇<br />
　　 帝曰：今夫热病者，皆伤寒之类也，或愈或死，其死皆以六七日之间，其愈皆以十日以上者何也？伤于四时之气，皆能为病，以伤寒为毒者，最乘杀厉之气，中而即病名曰伤寒，不即病者名曰寒毒，藏于肌肤，至夏至气变为温病，夏至后变为热病，皆原于伤寒所至，故曰热病者，皆伤寒之类也。【校正】按《伤寒论》变温变暑与王注异，王注本《素问》为说，仲景本《阴阳大论》为说。<br />
　　岐伯曰：人之伤于寒也，则为病热，热虽甚不死。（寒毒薄于肌肤，阳气闭密不得发散，而内怫结，故伤寒反病热。）其两感于寒而病者，必不免于死。帝曰：愿闻其状。岐伯曰：伤寒一日，巨阳受之，巨阳者，诸阳之属也，其脉连于风府，（穴名）。故为诸阳主气也，故头项痛腰脊强。<br />
　　二日阳明受之，阳明主肉，其脉挟鼻络于目，故身热目疼而鼻干，不得卧也。三日少阳受之，少阳主胆，其脉循胁络于耳，故胸胁痛而耳聋。三阳经络皆受其病，而未入于脏者，故可汗而已。<br />
　　四日太阴受之，太阴脉布胃中络于嗌，故腹满而嗌干。五日少阴受之，少阴脉贯肾络于肺，系舌本，故口燥舌干而渴。六日厥阴受之，厥阴脉循阴器而络于肝，故烦满而囊缩。曰：治之奈何？岐伯曰：治之各通其脏脉，病日衰已矣。其未满三日，可汗而已，其满三日，可泄而已。其病两感于寒者，一日则巨阳与少阴俱病，则头痛口干而烦满；二日则阳明与太阴俱病，则腹满身热，不欲食谵言。三日则少阳与厥阴俱病，则耳聋囊缩而厥，水浆不入，不知人，六日死。（六日当作三日，下文可见。）三阴三阳、五脏六腑皆受病，荣卫不行，五脏不通，则死矣。帝曰：五脏已伤，六腑不通，荣卫不行，如是之后，三日乃死何也？岐伯曰：阳明者，十二经脉之长也，其血气盛，故不知人，三日其气乃尽，故死矣。<br />
　　此言两感于寒者，邪气悍暴之甚必死。<br />
　　其不两感于寒者，七日巨阳病衰，头痛少愈。八日阳明病衰，身热少愈。九日少阳病衰，耳聋微闻。十日太阴病衰，腹减如故，则思饮食。十一日少阴病衰，渴止不满，舌干已而嚏。十二日厥阴病衰，囊纵少腹微下，大气（大邪气也。）皆去，病日已矣。<br />
　　此言不两感者，六日之后，邪气从始次第而自退，病日愈。<br />
　　帝曰：热病已愈，时有所遗者何也？（所遗，邪气未尽去也。）曰：诸遗者，热甚而强食之，故有所遗也。若此者，皆病已衰而热有所藏，因其谷气相搏，两热相合，故有所遗也。曰：治遗奈何？曰：视其虚实，调其逆从，可使必已。曰：病热当何禁之？曰：病热少愈，食肉则复，多食则遗，此其禁也。<br />
　　此言遗禁者皆病愈不知禁谨而复作热，故曰遗也。<br />
　　凡病伤寒而成瘟者，先夏至日者为病瘟，后夏至日者为病暑，暑当与汗皆出，勿止。<br />
　　<br />
　　评热论篇<br />
　　 帝曰：有病温者，汗出辄复热，而脉躁疾不为汗衰，狂言不能食，病名为何？岐伯曰：病名阴阳交，交者死也。人所以汗出者，皆生于谷，谷生于精，今邪气交争于骨肉而得汗者，是邪却而精胜也。精胜当能食而不复热，复热者邪气也。汗者精气也，今汗已出而辄复热者，是邪胜也，不能食者，精无裨也。病而留者，其寿可立而倾也。且夫热论曰：汗出而脉尚躁盛者死。今脉不与汗相应，此不胜其病也，其死明矣。狂言者是失志，失志者死。今见三死，不见一生，虽愈必死也。<br />
　　汗出脉躁，不胜其病，狂言失志，此三死也，乌能生？<br />
　　疟论篇<br />
　　 帝曰：夫 疟皆生于风，其蓄作有时者何也？岐伯曰：疟之始发也，先起于毫毛，伸欠乃作，寒栗鼓颔，腰脊俱痛，寒去则内外皆热，头痛如破，渴欲冷冻饮料。<br />
　　此论疟病之形状也，下皆发明此节之意。<br />
　　帝曰：何气使然？岐伯曰：阴阳上下交争，虚实更作，阴阳相移也。阳并于阴，（阳兼疟邪而言，谓疟邪随阳气而入于阴分。）则阴实而阳虚，阳明虚则寒栗鼓颔也；巨阳虚则腰背头项痛；三阳俱虚则阴气胜，阴气胜则骨寒而痛，寒生于内，故中外皆寒。阳盛则外热，阴虚则内热，内外皆热则喘而渴，故欲冷冻饮料也。<br />
　　此释上文阴阳交争，随经而作寒热也。<br />
　　此皆得之夏伤于暑，热气盛，藏于皮肤之内，肠胃之外，此荣气之所舍也。（舍，犹居也。）此令人汗空疏，腠理开，因得秋气，汗出遇风，及得之以浴，水气舍于皮肤之内，与卫气并居。<br />
　　卫气者，昼日行于阳，夜行于阴，此气得阳而外出，得阴而内薄，内外相搏，是以日作。曰：其间日而作者何也？曰：其气之舍深，内薄于阴，阳气独发，阴邪（指疟邪）内着，阴与阳争不得出，是以间日而作也。夫疟气者，并于阳则阳胜，并于阴则阴胜，阴胜则寒，阳胜则热。疟者，风寒之气不常也，病极则复。曰：疟先寒而后热者何也？曰：夏伤于大暑，其汗大出，腠理开发，因遇夏气凄沧之水寒，藏于腠理皮肤之中，秋伤于风，则病成矣。夫寒者阴气也，风者阳气也，先伤于寒而后伤于风，故先寒而后热也，病以时作，名曰寒疟。曰：先热而后寒者何也？曰：此先伤于风，而后伤于寒，故先热而后寒也，亦以时作，名曰温疟。其但热而不寒者，阴气先绝，阳气独发，则少气烦冤，手足热而欲呕，名曰瘅疟。<br />
　　此疟寒热所因，至此乃言疟有数种也。<br />
　　帝曰：夫疟之寒，汤火不能温也，及其热，冰水不能寒也，此皆有余不足之类。当此之时，良工不能止，必须其自衰乃刺之，其故何也？曰：经言无刺 之热，无刺浑浑之脉，无刺漉漉之汗，（漉漉，汗大出也。）故为其病逆未可治也。故经曰：方其盛时必毁，因其衰也，事必大昌，此之谓也。夫疟之始发也，阳气并于阴，当是之时，阳虚而阴盛，外无气，故先寒栗也。阴气逆极，则复出之阳，阳与阴复并于外，则阴虚而阳实，故先热而渴。夫疟之未发也，阴未并阳，阳未并阴，因而调之，真气得安，邪气乃亡，故工不能治其已发，为其气逆也。曰：攻之奈何？曰：疟之且发也，阴阳之且移也，必从四末始也，阳已伤，阴从之，故先其时坚束其处，令邪气不得入，阴气不得出，审候见之在孙络盛坚而血者皆取之，此直往而未得并者。<br />
　　四末，言四肢也。此言牢缚四肢，令气各在其处，则邪所居处必自见之，则剌出血耳。<br />
　　帝曰：疟不发其应何如？岐伯曰：疟气者，必更盛更虚，当气之所在也。病在阳，则热而脉躁；在阴则寒而脉静；极则阴阳俱衰，卫气相离，故病得休；卫气集，则复病也。（离谓不相争，集谓邪相会。）疟者，阴阳更胜也，或甚或不甚，故或渴或不渴。论曰：夏伤于暑，秋必病疟。<br />
　　今疟不必应者何也？曰：此应四时者也。其病异形者，反四时也。其以秋病者寒甚，以冬病者寒不甚，以春病者恶风，以夏病者多汗。曰：夫病温疟与寒疟而皆安舍？舍于何脏？曰：温疟得之冬中于风，寒气藏于骨髓之中，至春则阳气大发，邪气不能自出，因遇大暑，脑髓烁，肌肉消，腠理发泄，或有所用力，邪气与汗皆出，此病藏于肾，其气先从内出之于外也。如是者，阴虚而阳盛，则热矣，衰则气复反入，入则阳虚，阳虚则寒矣，故先热而后寒，名曰温疟。帝曰：瘅疟何如？曰：瘅疟者，肺素有热气盛于身，厥逆上冲，中气实而不外泄，因其所用力，腠理开，风寒舍于皮肤之内、分肉之间而发，发则阳气盛，阳气盛而不衰则病矣。其气不及于阴，故但热而不寒，气内藏于心，而外舍于分肉之间，令人消烁脱肉，故命曰瘅疟。<br />
　　<br />
　　至真要大论篇<br />
　　 帝曰：火热复，恶寒发热，有如疟状，或一日发，或间数日发，其故何也？曰：胜复之气，会遇之时，有多少也。阴气多而阳气少，则其发日远；阳气多而阴气少，则其发日近。此胜复相搏，盛衰之节，疟亦同法。<br />
　　阴阳齐等，则一日之中寒热相半；阳多阴少，则一日之发，但热不寒；阳少阴多，则隔日发，先寒后热。虽胜复之气，若气微则一发之后，六七日乃发，故云愈而复发。或频三日发而六七日止，或隔十日发而四五日止者，皆由气之多少，会遇与不会遇也。俗谓鬼柙暴疾而从祈祷避匿者，病势已过，旋至于毙，自谓其分，宁不伤乎？习俗既久，卒难离革，悲哉奈何？<br />
　　咳论篇<br />
　　 帝曰：肺之令人咳何也？岐伯曰：五脏六腑皆令人咳，非独肺也。曰：愿闻其状。曰：皮毛者肺之合也，皮毛先受邪气，邪气以从其合也。（邪气谓寒邪也。）其寒饮食入胃，从肺脉上至于肺则肺寒，肺寒则内外合邪，因而客之则为肺咳。五脏各以其时受病，非其时各传以与之。<br />
　　此言五脏受病之由。各以其时，谓旺月也，若非旺月则不受邪，故各传以与之，是也。<br />
　　人与天地相参，故五脏各以治时感于寒则受病，微则为咳，甚则为泄为痛。乘秋则肺先受邪，乘春则肝先受邪，乘夏则心先受邪，乘至阴则脾先受邪，乘冬则肾先受之。曰：何以异之？（异，分别也。）曰：肺咳之状，咳而喘息有音，甚则唾血。心咳之状，咳则心痛，喉仲介介如梗状，甚则咽肿喉痹。肝咳之状，咳则两胁下痛，甚则不可转，转则两 下满。（ ，亦胁也。）脾咳之状，咳则右 下痛阴阴引肩背，甚则不可以动，动则咳剧。肾咳之状，咳则腰背相引而痛，甚则咳涎。曰：六腑之咳奈何？曰：五脏之久咳，乃移于六腑。脾咳不已，则胃受之，胃咳之状，咳咳而呕，呕甚则长虫出。肝咳不已，则胆受之，胆咳之状，呕胆汁。肺咳不已，则大肠受之，大肠咳状，咳而遗失。心咳不已，则小肠受之，小肠咳状，咳而失气，气与咳俱失。肾咳不已，则膀胱受之，膀胱咳状，咳而遗溺。久咳不已，则三焦受之，三焦咳状，咳而腹满，不欲食饮，此皆聚于胃，关于肺，使人多涕唾而面浮肿气逆也。（通结上文。）曰：治之奈何？曰：治脏者治其俞，治腑者治其合，浮肿者治其经。<br />
　　此总结一篇之义也。<br />
　　<br />
　　举痛论篇<br />
　　 帝曰：余闻善言天者，必有验于人；善言古者，必有验于今；善言人者，必有厌于已。如此，则道不惑前要数极，所谓明也。今予问于夫子，令言而可知，视而可见，扪而可得，今验于已，如发蒙解惑，可得闻乎？岐伯再拜而对曰：何道之问也？（发问甚大，而此只及五脏卒痛，甚不可晓。）帝曰：愿闻人之五脏卒痛何气使然？岐伯曰：经脉流行不止，环周不休，寒气入经而稽迟，涩而不行，客于脉外则血少，客于脉中则气不通，故卒然而痛。曰：其痛或卒然而止者，或痛甚不休者，或痛甚不可按者，或按之而痛止者，或按之无益者，或喘动应手者，或心与背相引而痛者，或胁肋与少腹相引痛者，或腹痛引阴股者，或痛夙昔而成积者，或卒然痛死不知人少间复生者，或痛而呕者，或腹痛而后泄者，或痛而闭不通者，凡此诸痛，各不同形，别之奈何？曰：寒气客于脉外则脉寒，脉寒则缩蜷，缩蜷则脉绌急，绌急则外引小络，故卒然而痛，得炅则痛立止，因重中于寒，则痛久矣。寒气客于经脉之中，与炅气相搏则脉满，满则痛而不可按也。（此当作痛甚不休也。）寒气稽留，炅气上从，则脉充大而血气乱，故痛甚不可按也。寒气客于肠胃之间、膜原之下，血不能散，小络急引故痛，按之则血气散，故按之痛止。<br />

                    <br>
                        　　寒气客于侠脊之脉，则深按之不能及，故按之无益也。寒气客于冲脉，冲脉起于关元，随腹直上，寒气客则脉不通，脉不通则气因之，故喘动应手矣。寒气客于背俞之脉则血脉涩，脉涩则血虚，血虚则痛，其俞注于心，故相引而痛，按之则热气至，热气至则痛止矣。寒气客于厥阴之脉，厥阴之脉者，络阴器系于肝，寒气客于脉中，则血涩脉急，故胁肋与少腹相弓痛矣。厥气客于阴股，寒气上及少腹，血涩在下相引，故腹痛引阴股。寒气客于小肠膜原之间，络血之中，血涩不得注于大经，血气稽留不得行，故夙昔而成积矣。寒气客于五脏，厥逆上泻，阴气竭，阳气未入，故卒然痛死不知人，气复反则生矣。寒气客于肠胃，厥逆上出，故痛而呕也。寒气客于小肠，不得成聚，故后泄腹痛矣。热气留于小肠，肠中痛，瘅热焦渴则坚干不得出，故痛而闭不通矣。帝曰：所谓言而可知者也，视而可见奈何？曰：五脏六腑固尽有部，视其五色，黄赤为热，白为寒，青黑为痛，此所谓视而可见者也。曰：扪而可得奈何？曰：视其主病之脉，坚而血及陷下者，皆可扪而得者也。<br />
　　<br />
　　生气通天论篇<br />
　　 帝曰：夫自古通天者，生之本，本于阴阳。天地之间，六合之内，其气九州九窍、五脏、十二节，皆通乎天气。其生五，其气三，数犯此者，则邪气伤人，此寿命之本也。（支氏曰：人不知节欲而数犯，伤其正气，则邪气乘正气之虚而入为害也，故曰邪气伤人。王注直云邪气伤正气，而不先言耗损之由，则邪何从而入也？）苍天之气，清冷则志意治，顺之则阳气固，虽有贼邪，弗能害也，此因时之序。故圣人传精神，服天气，而通神明。失之则内闭九窍，外壅肌肉，卫气散解，此谓自伤，气之削也。阳气者若天与日，失其所则折寿而不彰，故天运当以日光明，是故阳因而上，卫外者也。<br />
　　因于寒，欲如运枢，起居如惊，神气乃浮。<br />
　　因于暑，汗，烦则喘喝，（大声也。）静则多言，体若燔炭，汗出而散。<br />
　　病因于暑，则当汗泄，不为发表，邪热内攻，中外俱热，故烦躁喘数大呵而出其声也。<br />
　　因于湿，首如裹，湿热不攘，大筋 短，小筋弛长， 短为拘，弛长为痿。因于气，为肿，四维相代，阳气乃竭。<br />
　　湿气熏蒸，清道不利，故首如有物蒙之若裹也。热伤血，不能养筋，致为拘挛。湿伤筋，不能束骨，故为痿弱。湿热甚，以致正气不宣通，故四维发肿。诸阳受气于四肢也，今人见膝间关节肿痛，便作风治者误矣。<br />
　　阳气者，烦劳则张，精绝，辟积于夏，使人煎厥。（煎迫而成厥逆。）目盲不可以视，耳闭不可以听，溃溃乎若坏都， 乎不可止。<br />
　　阳气烦劳则主阴绝，辟积不已，至夏火愈亢，而时若煎迫而气逆上，火既亢上，则目盲耳闭，精败神去，如溃散之坏都，所储之水散流而不可遏矣。病而至此，为坏极矣。<br />
　　阳气者，大怒则形气绝，而血菀于上，使人薄厥。有伤于筋，纵，其若不容。<br />
　　怒则气上，血随积焉。阴阳相搏，气血奔并，因薄厥生。菀，陈积也。薄，迫也。怒气伤于筋则为痿，而不维持也，故曰纵，其若不容。<br />
　　汗出偏沮，使人偏枯。<br />
　　身常偏汗出者，久久而成偏枯。<br />
　　汗出见湿，乃生痱痤。<br />
　　阳气发泄，寒水制之，热郁皮肤，则为疮痱。<br />
　　膏粱之变，足生大疔。<br />
　　膏粱浓味，内多滞热，皮浓肉疏，故内变为疔。足，多也。<br />
　　劳汗当风，寒薄为 ，郁乃痱。<br />
　　此阳为阴遏，而不通畅，故迫为 ，粉刺也。轻为痱痤。<br />
　　阳气者，精则养神，柔则养筋。开阖不得，寒气从之，乃生大偻。陷脉为痿，留连肉腠。<br />
　　内精微以养神，外柔和以养筋。开阖失宜，为寒所袭，则筋络拘 ，形容偻俯矣。寒气下陷于脉中，则为痿。留连于肉腠而不舒。<br />
　　营气不从，逆于肉理，乃生痈肿。<br />
　　营气不顺，血郁肌肉，故成痈肿。<br />
　　魄汗未尽，形弱而气烁，穴俞以闭，发为风疟。<br />
　　汗出未止，形弱气消，风寒薄之，穴俞随闭，热藏不出，以至秋阳复收，两热相合，寒热相移。以所起为风，故为风疟。<br />
　　风者，百病之始也。清净则肉腠闭拒，虽有大风苛毒，弗之能害。<br />
　　起居有度，不妄作劳，是为清净。真气内固，故皮腠闭密。虽有大风苛毒，弗能伤害也。<br />
　　病久则传化，上下不并，良医弗为。<br />
　　病久上下不通，则阴阳否隔，良医妙法莫能为何也。<br />
　　阳蓄积病死，而阳气当隔，隔者当泻。<br />
　　三阳蓄积不通，不急泻之则死。<br />
　　风客淫气，精乃亡，邪伤肝也。<br />
　　淫气甚而风客之，则伤精。邪气伤于肝，为本经也。<br />
　　因而饱食，筋脉横解，肠 为痔。因而大饮，则气逆。因而强力，肾气乃伤，高骨乃坏。<br />
　　食甚饱，则肠胃横满而筋脉解，故有肠 为痔之患。大饮甚，则肺气逆而上奔。强力入房，则肾气伤，高骨坏而不为用。高骨，谓腰之高骨。<br />
　　春伤于风，邪气留连，乃为洞泄。夏伤于暑，秋为 疟。秋伤于湿，上逆为咳，发为痿厥。<br />
　　冬伤于寒，春必病瘟，四时之气，更伤五脏。<br />
　　<br />
　　阴阳应象篇<br />
　　 曰：春伤于风，夏生飧泄。夏伤于暑，秋必 疟。秋伤于湿，冬生咳嗽。<br />
　　冬伤于寒，春必病瘟。<br />
　　二论大同。王安道云：此四章诸家注释多戾经旨。盖非有四伤一定之说，原其病之根因有此耳。其气盛者，有伤之而过后消散不作者，及过后作者，其为各时一病，而治各有方，又不必拘定前之伤也。成无己、王海藏之注，皆推求过极。<br />
　　<br />
　　阴阳应象论<br />
　　 曰：寒伤形，热伤气。气伤痛，形伤肿。故先痛而后肿者，气伤形也；先肿而后痛者，形伤气也。风胜则动，热胜则肿，燥胜则干，寒胜则浮，湿胜则濡泄。天有四时五行，以生长收藏，以生寒暑燥湿风，人有五脏化五气，以生喜怒悲忧恐。故喜怒伤气，寒暑伤形。暴怒伤阴，暴喜伤阳，厥气上行，满脉去形。喜怒不节，寒暑过度，生乃不固。<br />
　　此言天以五行，以应人之五志。善摄养者，得其中和。不善节者，生乃不固。<br />
　　<br />
　　脉要精微篇<br />
　　 曰：风成为寒热。<br />
　　经曰：因于露风，乃生寒热。<br />
　　瘅成为消中。<br />
　　瘅，湿热也。湿热内积，故为消中。王注：善食而瘦，乃食 也。<br />
　　厥成为颠疾。<br />
　　厥，气逆也。气逆上则为颠。<br />
　　久风为飧泄。<br />
　　即春伤于风，夏生飧泄，此其候者也。<br />
　　脉风成为疠。<br />
　　经曰：风寒客于脉而不去名疠。<br />
　　<br />
　　脉要精微篇<br />
　　 曰：五脏者，中之守也。中盛脏满，气胜伤恐，声如从室中言，是中气之湿也。<br />
　　腹中气盛，肺脏满变伤于恐，声如在室，腹中有湿气也。<br />
　　言而微，终日乃复言者，此夺气也。<br />
　　言微声低，不能相续，乃夺气不足然也。<br />
　　衣被不敛，言语善恶，不避亲疏者，此神明之乱也。<br />
　　此心火炽甚，而神志昏乱，故不知其亲疏也。<br />
　　仓廪不藏者，是门户不要也。<br />
　　仓廪，为脾胃。门户，为魄门，即肛门也。不藏、不要，皆不得其正，不禁固而时泻也。<br />
　　水泉不止者，是膀胱不藏也。<br />
　　小便流注而不度是也。<br />
　　得守者生，失守者死。<br />
　　总结上文两节之意，以起下文。<br />
　　五脏者，身之强也。头者精明之府，头倾视深，精神将夺矣。背者胸中之府，背曲肩随，府将坏矣。腰者肾之府，转摇不能，肾将惫矣。膝者筋之府，屈伸不能，行则偻附，（一作俯。）筋将惫矣。骨者髓之府，不能久立，行则振掉，骨将惫矣。<br />
　　五脏者，身之强也。今若所言皆失强也。盖五脏之气，内属本脏，外循各经，故为守为强，有如是者。下文云：得强者生，失强者死。<br />
　　总结上文之义。<br />
　　<br />
　　玉机真藏篇<br />
　　 曰：大骨枯槁，大肉陷下，胸中气满，喘息不便，其气动形，期六月死，真藏脉见，乃予之期日。<br />
　　肺司治节，气息由之，其气动形，为无气相接，故耸举肩背，以远求报气矣。夫如是，皆形脏已败，神脏亦伤。见是证者，则后一百八十日内死矣。见真脏之脉候，乃与死日之期矣。此肺之脏也。<br />
　　大骨枯槁，大肉陷下，胸中气满，喘息不便，内痛引肩项，身热脱肉破 ，真藏见，十月之内死。<br />
　　此脾脏之病也。真脏见，十月之内死，恐当作真脏未见，故远至十月方死。 ，肉之标，肘膝后内如块者。阴气微弱，阳气内燔，故身热也。脾主肉，故肉如脱， 如破败也。<br />
　　大骨枯槁，大肉陷下，肩髓内消，（缺盆深陷。）动作益衰，真藏未见，期一岁死。见其真藏，乃予之期日。（此肾之脏也。）大骨枯槁，大肉陷下，胸中气满，喘息不便，内痛引肩项，期一月死。真藏见，乃予之期日。<br />
　　（此心之脏也。）大骨枯槁，大肉陷下，胸中气满，喘息不便，腹内痛，肩项身热破 脱肉，目匡陷，真藏见，目不见人，立死。其见入者，至其所不胜之期则死。<br />
　　此肝脏病，故目陷也。不胜之时，谓庚辛也。<br />
　　帝曰：愿闻虚实以决死生。岐伯对曰：五实死，五虚死。脉盛，（心也。）皮热，（肺也。）腹胀，（脾也。）前后不通，（肾也。）闷瞀，（肝也。）此谓五实。<br />
　　此五实，为五脏邪气之实。<br />
　　脉细，（心也。）皮寒，（肺也。）气少，（肝也。）泄利前后，（肾也。）饮食不下，（脾也。）此谓五虚。<br />
　　此五虚，为五脏真气不足也。<br />
　　帝曰：其时有生者何也？岐伯曰：浆粥入胃，泄注止，则虚者活；身汗得后利，则实者活。此其候也。<br />
　　五虚五实得此二者则生，无此二者，其死必也。<br />
　　<br />
　　五脏生成论<br />
　　 曰：头痛颠疾，下虚上实，过在足少阴、巨阳，甚则入肾。 蒙招尤。<br />
　　膀胱脉，从颠络脑，侠脊抵腰中，循膂络肾属膀胱。然肾虚不能引巨阳之气，故头痛而为上颠之疾也，经病甚则入于脏。 当作 蒙招摇。 蒙谓目瞬动而蒙昧，下文之目冥是也；招摇谓头振掉不定也。<br />
　　目冥耳聋，下实上虚，过在足少阳、厥阴，甚则入肝。腹满 胀，支膈 胁。<br />
　　，胁上也。支，执持也。胸膈 胁，皆不执持，不利也，肝胆之经也。<br />
　　下厥上冒，（谓气逆上而冒于目。）过在足太阴、阳明。咳嗽上气，厥在胸中，过在手阳明、太阴。<br />
　　此咳嗽上气，厥逆之病，在于胸中也。<br />
　　心烦头痛，病在鬲中，过在手巨阳、少阴。<br />
　　此相火为病，热在膈而心烦，上行而头痛。<br />
　　<br />
　　阳明脉解篇<br />
　　 帝曰：足阳明之脉病，恶人与火，闻木音则惕然而惊，钟鼓不为动、闻木音而惊者何也？岐伯对曰：阳明者胃脉也，胃者十也，故闻木音而惊者，土恶木也。曰：其恶火何也？曰：阳明主肉，其脉血气盛，邪客之则热，热则恶火。曰：其恶人何也？曰：阳明厥则喘而惋，（惋然郁内也）惋则恶人。（恶人，作烦也。）曰：或喘而死者，或喘而生者何也？曰：厥逆连脏则死，连经则生。<br />
　　厥连于经脉者易愈，连于脏者则神去而死也。<br />
　　帝曰：病甚则弃衣而走，登高而歌，或至不食数日，逾垣上屋，所上之处，皆非其素能也，病反能者何也？曰：四肢者，诸阳之本也。（阳受气于其四肢之故也。）阳盛则四肢实，实则能登高也。曰：其弃衣而走者何也？曰：热盛于身，故弃衣而欲走也。曰：其妄言骂詈不避亲疏而歌者何也？曰：阳盛则使人妄言骂詈不避亲疏而不欲食，不欲食故妄走也。<br />
　　<br />
　　阴阳别论篇<br />
　　 曰：二阳之病发心脾，有不得隐曲，女子不月；其传为风消，其传为息贲者，死不治。<br />
　　汪氏《质疑》注，此言阳明燥金之气为病也。心以燥血不能生，而荣于百脉；脾以燥弱不能卫津液，而润于四肢，则筋脉无所滋养，故肢体为之劲急，而不能伸曲也。在于女子则月经不利，此燥之至也。燥立传变亦终归其所主，故燥甚则风热上攻于肺而为消渴。东垣云：上消者多饮水而少食，主于肺是也。其或津液生痰而不生血，痰积肺中，有时孤阳泛上，则痰随之贲上，而喘急大作。孤阳降下，则痰随坠而喘急憩息，斯皆燥其不治之验。王注以大肠胃四经混说，强谓以男子少精，牵扯曲说，愈讲愈繁而不通矣。<br />
　　三阳为病发寒热，下为痈肿，及为痿厥 痛。其传为索泽，其传为颓疝。<br />
　　三阳为太阳，寒气郁而不散，则发寒热，久之为痈肿，如流注之疾。痿厥，足冷无力。 ，酸疼也。索泽，润泽之气消索也。颓疝，即睾垂纵缓，内作颓疝也。<br />
　　一阳发病，少气善咳善泄。其传为心掣，其传为鬲。<br />
　　此少阳相火为病，壮火食气，故少气。火烁肺金则善咳，火入于心故掣，三焦内结故隔塞不通，皆火之过。<br />
　　二阳一阴发病，主惊骇咳背痛，善噫善欠，名曰风厥。<br />
　　此肝经风燥为病，故惊咳噫欠，为风厥。<br />
　　二阴一阳发病，善胀心满善气。<br />
　　君相二火之病，故善胀满。经曰：诸腹胀大，皆属于热。<br />
　　三阳三阴发病，为偏枯痿易，四肢不举。<br />
　　此寒湿二气合病。寒湿之邪滞于经络，则血气不周荫于肢体，故偏枯痿易，四肢不举之证作矣。<br />
　　阴结者，便血一升，（阴主血故。）再结二升，（二盛。）三结三升，阴阳结斜，多阴小阳曰石水，少腹肿。<br />
　　经曰，三阴独至，期于石水，为腹坚如石而水肿也。<br />
　　二阳结谓之消。<br />
　　阳明热结，故善消水谷。<br />
　　三阳结谓之鬲。<br />

                    <br>
                        　　太阳寒水凝蓄胸膈则嗝，其饮食犯寒而吐逆亦然。<br />
　　三阴结谓之水。<br />
　　太阴湿土人感之，内聚于脾，不能散布，积于腹而为水肿。其或溢于四肢，而为水肿之类是也。<br />
　　一阴一阳结谓之喉痹。<br />
　　此少阳相火与厥阴风木相扇而为病也。风火俱阳邪，阳邪从类而上攻，故为喉痹之病。治以薄荷、荆芥以去风；生甘草、桔梗、玄参、黄芩之类以泄火是也。<br />
　　阴搏阳别谓之有子。<br />
　　阴脉中有阳之别，如尺脉搏手与寸口殊别，则为有孕。今诊尺脉滑利是也。<br />
　　阳加于阴谓之汗。<br />
　　阳气上搏，则蒸而为汗是也。<br />
　　阴阳虚，肠辟死。<br />
　　辟，利也。胃气不留，肠开不禁，此阳气竭绝，故死。<br />
　　阴虚阳搏谓之崩。<br />
　　阴脉不足，阳脉盛，搏则内崩而血下流，此阴中附火然也。<br />
　　<br />
　　经脉别论<br />
　　 帝曰：人之居处动静勇怯，脉亦为之变乎？岐伯对曰：凡人之惊恐恚劳动静，皆为变也。是以夜行则喘出于肾，淫气病肺。有所堕恐，喘出于肝，淫气害脾。有所惊恐，喘出于肺，淫气伤心。渡水跌仆，喘出于肾与骨。当是之时，勇者气行则已，怯者着而为病。<br />
　　此言病之变而淫气于别脏，勇壮者不能淫，怯弱者则受害也。<br />
　　饮食饱甚，汗出于胃。惊而夺精，汗出于心。持重远行，汗出于肾。疾走恐惧，汗出于肝。<br />
　　摇体劳苦，汗出于脾。故春秋冬夏，四时阴阳，生病起于过用，此为常也。<br />
　　不适其性而强云为，过则病生，此理之常也。<br />
　　<br />
　　皮部论<br />
　　 曰：百病之始生也，必先于皮毛，邪中之则腠理开，开则入客于络脉，留而不去，传入于经，留而不去，传入于腑，廪于肠胃。邪之始入于皮也，淅然起毫毛，开腠理；其入于络也，则络脉盛色变；其入客于经也，则感虚乃陷下；其留于筋骨之间，寒多则筋挛骨痛，热多则筋弛骨消，肉烁 破，毛直而败。<br />
　　此言病始于皮毛，不愈而渐入于筋骨间，有寒热之易也。<br />
　　<br />
　　逆调论<br />
　　 帝曰：人有逆气不得卧而息有音者，有不得卧而息无音者，有起居如故而息有音者，有得卧行而喘者，有不得卧不能行而喘者，有不得卧而喘者，皆何脏使然？以上六问而下止三答，亦脱简也。<br />
　　岐伯对曰：不得卧而息有音者，是阳明之逆也，足三阳者下行，今逆而上行，故息有音也。<br />
　　阳明者胃脉也，胃者六腑之海，水谷海也。其气亦下行，阳明逆不得从其道，故不得卧也。《下经》（上古经也。）曰：胃不和则卧不安，此之谓也。夫起居如故而息有音者，此肺之络脉逆也，络脉不得随经上下，故留经而不行，络脉之病患也微，故起居如故而息有音者也。夫不得卧，卧则喘者，是水气之客也。夫水者循津液而流也，肾者水藏，主津液，主卧与喘也。<br />
　　<br />
　　病能篇<br />
　　 帝曰：人之不得偃卧者何也？（偃，仰也。）岐伯对曰：肺者藏之盖也，肺气盛则脉大，脉大则不得偃卧。帝曰：人有卧而有所不能安者何也？岐伯曰：藏有所伤及，精有所寄则不安，故人不能悬其病也。<br />
　　五脏有伤，精气有所之寄，故卧不安，人不能悬其病于空中也。<br />
　　<br />
　　评热篇<br />
　　 帝曰：有病肾风者，面 然壅，害于言，可刺否？然，肿起貌。壅，为目下壅，如卧蚕。肾脉入肺中，循喉咙，挟舌本，故妨害于言语。<br />
　　岐伯对曰：虚不当刺，不当刺而刺，后五日其气必至。<br />
　　至，谓脏气未至也。此言肾虚真气不足，不可刺，故五脏五日一至，循至肾脏而邪气至也。<br />
　　曰：其至何如？曰：至必少气时热，时热从胸背上至头，汗出手热，口干善渴，小便黄，目下肿，腹中鸣，身重难以行，月事不来，烦而不能食，不能正偃，正偃则咳，病名曰风水。帝曰：愿闻其说。岐伯曰：邪之所凑，其气必虚。阴虚者阳必凑之，故少气时热而汗出也。小便黄者，少腹中有热也。不能正偃者，胃中不和也。正偃则咳其，上迫肺也。诸有水气者，微肿先见于目下也。其气上逆，故口苦舌干，卧不得正偃，正偃则咳出清水也。诸水病者，故不能卧，卧则惊，惊则咳甚也。腹中鸣者，病本于胃也。薄脾则烦不能食，食不能下者，胃脘鬲也。身重难以行者，胃脉在足也。月事不来者，胞脉闭也，胞脉者属心而络于胞中，今气上迫肺，心气不得下通，故月事不来也。<br />
　　此肾气不足之至，悉皆小阴经之病，水不胜火，故其病然也。<br />
　　<br />
　　水热穴论<br />
　　 帝曰：少阴何以主肾，肾何以主水？岐伯对曰：肾者至阴也，至阴者盛水也，肺者太阴也，少阴者冬脉也。故其本在肾，其末在肺，皆积水也。曰：肾何以能聚水而生病？曰：肾者胃之关也，关门不利，故聚水而从其类也。<br />
　　关者，所以司出入也。肾主下焦，膀胱为腑，主其分注关窍二阴，故肾气化则二阴通。二阴闭则胃 满，故云肾者胃之关也。关闭则水积，水积则气停，气停则水生，水积则气溢，气水同类，故云关闭不利，聚水而从其类也。经曰：下焦溢为水，此之谓也。<br />
　　上下溢于皮肤，故为 肿。 肿者，聚水而生病也。曰：诸水皆生于肾乎？曰：肾者牝藏也，地气上者属于肾，而生水液也，故曰至阴。勇而劳其则肾汗出，肾汗出逢于风，内不得入于脏腑，外不得越于皮肤，客于玄府，行于皮里，传为 肿，本之于肾，名曰风水。<br />
　　风客玄府，汗未出，内伏皮肤，传化为水，从风而水，故名风水。<br />
　　所谓玄府者，汗空也。故水病下为 肿大腹，上为喘呼，不得卧者，标本俱病，故肺为喘呼，肾为水肿，肺为逆不得卧，分为相输，俱受者水气之所留也。<br />
　　此虽肾肺二脏之病，要皆水气所留也。<br />
　　<br />
　　平人气象论<br />
　　 曰：颈脉动喘疾咳，曰水。<br />
　　颈脉为耳下及结喉两旁人迎脉也。水气上溢则肺被热熏，阳气上逆，故颈脉鼓盛而咳喘也。<br />
　　目裹微肿如卧蚕之状，曰水。溺黄赤安卧者，曰黄胆。<br />
　　《正理论》云：肾劳胞热，溺黄安卧，谓之劳疸，以女劳得之也。<br />
　　食已如饥者，曰胃疸。<br />
　　胃热则消谷，故食已如饥。<br />
　　面肿曰风。<br />
　　风从上行，故面肿者，曰风。<br />
　　足胫肿曰水。<br />
　　下焦有水，则足胫肿也。<br />
　　目黄，曰黄胆。<br />
　　火气上蒸，故目黄。《灵枢》曰：目黄者病在胸。<br />
　　<br />
　　逆调篇<br />
　　 帝曰：人身非常温也，非常热也，为之热而烦满者何也？岐伯对曰：阴气少而阳气胜，故热而烦满也。曰：人身非衣寒也，中非有寒气也，寒从中生何也？曰：是人多痹气也，阳气少，阴气多，故身寒如从水中出。<br />
　　此言寒气，阴寒之为，非衣之寒，而中寒也。<br />
　　帝曰：人有四肢热，逢风寒如炙如火者何也？曰：是人者阴气虚，阳气盛，四肢者阳也，两阳相得而阴气虚少，小水不能灭盛火也，而阳独治，独治者不能生长也，独胜而止耳。<br />
　　治者，王也。胜者，盛也。独胜谓阴独盛而火止灭也。<br />
　　逢风而如炙如火者，是人当肉烁也。（烁，消也。）曰：人有身寒，汤火不能热，浓衣不能温，然不冻栗，是为何病？曰：是人者，素肾气胜，以水为事，太阳气衰，肾脂枯不长，一水不能胜两火，肾者水也，而生于骨，肾不生则髓不能满，故寒甚至骨也。所以不能冻栗者，肝一阳也，心二阳也，肾孤藏也，一水不能胜二火，故不能冻栗，病名曰骨痹，是人当挛节也。<br />
　　肾不生水，则髓不满，而筋骨干槁，所以当挛节也，是矣。<br />
　　<br />
　　通评虚实篇<br />
　　 帝曰：肠 便血何如？岐伯曰：身热则死，寒则生。曰：肠 下白沫何如？曰：脉沉则生，脉浮则死。（阴病见阳脉，如相反故死。）曰：肠 下脓血何如？曰：脉悬绝则死，滑大则生。曰：肠 之属，身不热，脉不悬绝何如？曰：滑大者生，悬涩者死，以藏期之。（肝见庚辛死，心见壬癸死之类。）曰：巅疾何如？曰：脉搏大滑，久自已；脉小坚急，死不治。曰：巅疾之脉，虚实何如？曰：虚则可治，实则死。<br />
　　巅疾之脉，虚则可治，实则死，似与搏而滑大相反，搏而滑非实也，正滑泛而跃也，故自已。<br />
　　曰：消痹虚实何如？曰：脉实大，病久可治；脉悬小坚，病久不可治。<br />
　　消，瘦也。痹，劳热也。瘦热病久，脉当微弱者生，兹为实大者可治，似相反也，愚谓当时传刻者之误耳。<br />
　　凡治消瘅仆击，偏枯痿厥，气满发逆，肥贵人则膏粱之疾也。隔塞闭绝，上下不通，则暴忧之病也。暴厥耳聋，偏闭塞不通，内气暴薄也。不从内外中风之病，故瘦留着也。<br />
　　此言消瘅仆击偏枯之疾，非内外中风之变证，乃膏粱暴忧，内气暴薄，不得宣通，故二便闭塞， 匿留着而不去也。 ，匿也。<br />
　　跛，寒风湿之病也。<br />
　　，足也。跛，不能履也。此则风寒湿之病也。<br />
　　黄胆暴病癫疾厥狂，久逆之所生也。<br />
　　气久厥逆，而不下行，怫积上焦，故为黄胆及厥狂之疾作也。<br />
　　五脏不平，六腑闭塞之所生也。<br />
　　六腑不通，则五脏之气壅滞不平，大便闭，则肺气喘逆之类是也。<br />
　　头痛耳鸣，九窍不利，肠胃之所生也。<br />
　　此亦六腑闭塞之余意，六腑为肠胃最要，肠胃结滞，则气不流通，气不流通则逆上，而为头痛耳鸣者矣。<br />
　　<br />
　　腹中论篇<br />
　　 帝曰：有病心腹满，旦食则不能暮食，此为何病？岐伯对曰：名为鼓胀。<br />
　　曰：治之奈何？曰：治之以鸡矢醴，一剂知，二剂已。曰：其时有复发者何也？曰：饮食不节，故时有病也。虽然，其病且已，时故当病，气聚于腹也。曰：有病胸胁支满者，妨于食，病至则先闻腥臊臭，出清液，先唾血，四肢清，目眩，时时前后血，病名为何？何以得之？曰：病名血枯。此得之年少时，有所大脱血。若醉入房中，气竭肝伤，故月事衰少不来也。曰：治之奈何？曰：以四乌 骨一 茹二物并合之，丸以雀卵，大如小豆，以五丸为后饭，饮以鲍鱼汁，利肠中及伤肝也。<br />
　　按乌 骨、 茹、鲍鱼汁，皆攻积血，散恶血，雀卵治阴痿，起阴之药，并非生血治血枯剂，学人详之。<br />
　　曰：病有少腹盛，上下左右皆有根，此为何病？可治否？曰：病名伏梁。曰：何因而得之？曰：裹大脓血，居肠胃之外，不可治，治之每切按之致死。曰：何以然？曰：此下则因阴，必下脓血，上则迫胃脘，上鬲，挟胃脘内痈，此久病也，难治。居脐上为逆，居脐下为从，勿动亟夺。<br />
　　此伏梁，冲脉之为病。以其裹大脓血，居肠胃之外，上行循腹，下行络阴，上则迫近于胃脘，下则因薄于阴器。若因薄于阴，则便下脓血；若迫近于胃，则病气上出于鬲，复侠胃脘，内长其痈也。所以然者，以本有大脓血在肠胃之外故也，久则难治。居脐上为近心，故为逆；居脐下为远心，故为从。亟，数也。<br />
　　夺，去也。言其不可移动，但数数去之斯可矣。<br />
　　曰：人有身体髀股 皆肿，环脐而痛，是为何病？曰：病名伏梁，此风根也。其气溢于大肠而着于肓，肓之原在脐下，故环脐而痛也。不可动之，动之为水溺涩之病。<br />
　　此亦冲脉之病，所以髀股 皆肿，亦名伏梁。其气溢于大腹着肓之原，故环脐而痛。不可动，谓不可用大毒之药，击动而峻下之，则为水而溺涩也。<br />
　　<br />
　　病能篇<br />
　　 帝曰：人病胃脘痈者，诊当何如？岐伯对曰：诊此者当候胃脉，其脉当沉细，沉细者气逆，逆者人迎甚盛，盛则热。人迎者胃脉也，逆而盛则热聚于胃口而不行，故胃脘为痈也。<br />
　　此言胃痈病，胃脉不常沉细。胃脉细故人迎脉大。人迎，结喉两旁之动脉也。人迎大则热聚于胃口，故成胃脘痈，由气逆热盛而致之也。<br />
　　曰：有病颈痈者，或石治之，或针灸治之，而皆已，其真安在？曰：此名同异等者也。夫痈气之息者，宜以针开除去之。夫气盛血聚者，宜石而泻之，此所谓同病异治也。<br />
　　此言痈虽同而治异也。痈为气之息，故气盛血聚宜用砭石针之，泻去恶血而自愈，今用排针者是也。<br />
　　帝曰：有病怒狂者，此病安生？曰：生于阳也。曰：阳何以使人狂？曰：阳气者，因暴折而难决，故善怒也，病名曰阳厥。曰：何以知之？曰：阳明者常动，巨阳少阳不动，不动而动大疾，此其候也。<br />
　　阳脉动则人迎脉常动者也。巨阳脉在天容位分，少阳脉在天窗位分，二脉不常动而反动，故病也。<br />
　　曰：治之奈何？曰：夺其食则已。夫食入于阴，长气于阳，故夺其食则已。（食少则气衰，故节去其食，则病自已。）使之服以生铁洛为饮。（则铁浆也。）夫生铁洛者，下气疾也。（气上逆则狂，饮铁洛所以下其逆上之气也。）曰：有疾身热解堕，汗出如浴，恶风少气，此为何病？曰：病名曰酒风。曰：治之奈何？曰：以泽泻、术各十分，麋衔五分，合以三指撮为后饭。<br />
　　泽泻去风湿益气，术止汗去火风，麋衔治风湿筋痿。后饭，药先食后，故曰后饭。<br />
　　<br />
　　奇病篇<br />
　　 帝曰：病胁下满气逆，二三岁不已，是为何病？岐伯对曰：病名曰息积，此不妨于食，不可灸刺，积为导引服药，药不能独治也。<br />
　　气逆息难，故曰息积。气不在胃，故不妨食，灸则火邪内攻，刺则正气外泻，故皆不可。惟宜积为导引而气流行，兼药治，则可矣。若不导引，只以药攻亦难治也。<br />
　　帝曰：人有病头痛以数岁不已，此安得之？名为何病？岐伯曰：当有所犯大寒，内至骨髓，髓者以脑为主，脑逆故令头痛，齿亦痛，病名曰厥逆。帝曰：善。<br />

                    <br>
                        　　此寒邪客逆，久而不散，故为厥逆头痛也。<br />
　　帝曰：有病口甘者，病名为何？何以得之？曰：此五气之溢也，名曰脾瘅。（瘅，热也。）夫五味入口，藏于胃，脾为之行其精气，津液在脾故令人口甘也。此肥美之所发也，此人必数食甘美而多肥也。肥者令人内热，甘者令人中满，故其气上溢，转为消渴。治之以兰，除陈气也。<br />
　　食甘肥则内热，郁积而不外泄，令人中满，气上溢为消渴。治之以兰草，兰辛能发散陈久肥甘不化之气，故曰以兰除陈气也。<br />
　　曰：有病口苦者，病名为何？何以得之？曰：病名胆瘅。（胆汁味苦，故口苦。）夫肝者，中之将也，取决于胆，咽为之使。此人者，数谋虑不决，故胆虚气上溢，而口为之苦，治之以胆募俞。<br />
　　肝者，将军之官，谋虑出焉。胆者，中正之官，决断出焉。咽为之使，恐咽字之误也，常作因为之使，故胆虚气上溢而口苦也。胸腹曰募，背脊曰俞，胆募则在期门下五分，俞在脊第十椎下两旁，各开一寸半。支秉中曰：胆上溢入咽，故口苦，咽为使是也。<br />
　　<br />
　　金匮真言论<br />
　　 曰：春气者病在头，夏气者病在脏，秋气者病在肩背，冬气者病在四肢。<br />
　　故春善病鼽衄，仲夏善病胸胁，长夏善病洞泻寒中，秋善病风疟，冬善病痹厥。<br />
　　此四时不节而各致其病也，故下云：能节养者皆不病也。<br />
　　故冬不按跷，春不鼽衄，春不病颈项，仲夏不病胸胁，长夏不病洞泻寒中，秋不病风疟，冬不病痹厥。<br />
　　此言冬不按跷，则四时不能为病也，何也？冬乃藏精秘密，若冬按跷，则精不能藏而致四时病。<br />
　　夫精者，身之本也。故藏于精者，春不病温。夏暑汗不出者，秋成风疟。<br />
　　<br />
　　五脏生成篇<br />
　　 曰：诸脉者皆属于目，诸髓者皆属于脑，诸筋者皆属于节，诸血者皆属于心，诸气者皆属于肺。故人卧则血归于肝，肝受血而能视，足受血而能步，掌受血而能握，指受血而能摄。<br />
　　血气者人之神，故受血者，皆能神于运用。<br />
　　<br />
　　宣明五气论<br />
　　 曰：五味所入：酸入肝，辛入肺，苦入心，咸入肾，甘入脾，是谓五入。<br />
　　五气所病：心为噫，肺为咳，肝为语，脾为吞，肾为欠为嚏，胃为气逆为哕为恐，大肠小肠为泄，下焦溢为水，膀胱不利为癃，不约为遗溺，胆为怒，是为五病。<br />
　　胆为中正决断无私，其刚决故为怒也，十一脏皆取决于胆也。<br />
　　五精所并：精气并于心则喜，并于肺则悲，并于肝则忧，并于脾则畏，并于肾则恐，是谓五并，虚而相并者也。<br />
　　五脏以胜相并，故有五志。如肺虚，心精并之故喜。故曰：虚而相并也。<br />
　　五脏所恶：心恶热，肺恶寒，肝恶风，脾恶湿，肾恶燥，是谓五恶。<br />
　　五脏化液：心为汗，肺为涕，肝为泪，脾为涎，肾为唾，是谓五液。<br />
　　五病所发：阴病发于骨，阳病发于血，阴病发于肉，阳病发于冬，阴病发于夏，是谓五发。<br />
　　五邪所乱：邪入于阳则狂，邪入于阴则痹，搏阳则为颠疾，搏阴则为喑，阳入之阴则静，阴出之阳则怒，是为五乱。<br />
　　五脏所藏：心藏神，肺藏魄，肝藏魂，脾藏意，肾藏志，是谓五脏。<br />
　　同精而出入者谓之魄，同神而往来者谓之魂，心有所忆谓之意，专意不移谓之志。<br />
　　五脏所主：心主脉，肺主皮，肝主筋，脾主肉，肾主骨，是谓五主。<br />
　　五劳所伤：久视伤血，久卧伤气，久坐伤肉，久立伤骨，久行伤筋，是谓五劳所伤。<br />
　　<br />
　　刺志论<br />
　　 帝曰：愿闻虚实之要。岐伯对曰：气实形实，气虚形虚，此其常也，反此者病。谷盛气盛，谷虚气虚，此其常也，反此者病。脉实血实，脉虚血虚，此其常也，反此者病。<br />
　　形气相反，谷气不应，血脉不浮，故皆反，法当病。<br />
　　曰：何谓反？气虚身热，此谓反也。谷入多而气少，此谓反也。谷不入而气多，此谓反也。<br />
　　脉盛血少，此谓反也。<br />
　　气盛身寒，得之伤寒。气虚身热，得之伤暑。<br />
　　寒伤形，故气盛身寒。热传气，故气虚身热。<br />
　　谷入多而气少者，得之有所脱血，湿居下也。<br />
　　气小则脱血而下，故湿居下也。<br />
　　谷入少而气多者，邪在胃及与肺也。<br />
　　谷少气多，乃胃中邪气并入于肺，而非正气之多也。<br />
　　脉少血多者，饮中热也。<br />
　　饮留胃中而作热也。<br />
　　脉大血少者，脉有风气，水浆不入，此之谓也。<br />
　　风气盛满则水浆不入也。<br />
　　<br />
　　阴阳应象篇<br />
　　 曰：天之邪气，感即害人五脏；水谷之寒热，感则害人六腑；地之湿气，感则害人皮肤筋脉。<br />
　　四时之气，天之邪也，感之则害五脏。饮食寒热，感之则伤六腑。地之湿气，感则有伤经脉，故害于皮肤筋脉，各以其近而受害也。<br />
　　<br />
　　太阴阳明篇<br />
　　 曰：阳者，天气也，主外；阴者，地气也，主内。故阳道实，阴道虚。<br />
　　故犯贼风虚邪者，阳受之；饮食不节起居不时者，阴受之。阳受之则入六腑，阴受之则入五脏。<br />
　　入六腑则身热不时卧，上为喘呼；入五脏则腹满闭塞，下为飧泄，久为肠 。<br />
　　此言贼风虚邪，阳受之入六腑。饮食起居，阴受之入五脏。与阴阳应象论：天之邪气害人五脏，水谷寒热害人六腑，两说相反，其理安在？此谓虚邪外伤有余，饮食内伤不足，二者之伤互有所受，不可执一而言伤也。惟湿从外伤，故及皮肤；湿从内成，亦伤脏腑。此又不可一途而云然也。<br />
　　故曰：阳病者，上行极而下，阴病者，下行极而上。<br />
　　此言物极则反，理之常也。<br />
　　伤于风者，上先受之；伤于湿者，下先受之。<br />
　　风，阳气也。湿，阴气也。阳从上，阴从下，火就燥，水流湿，类也。<br />
　　<br />
　　阴阳应象篇<br />
　　 曰：天有四时五行，以生长收藏，以生寒暑燥湿风。人有五脏化五气，以生喜怒忧思悲恐，喜怒伤气，寒暑伤形。暴怒伤阴，暴喜伤阳。厥气上行，满脉去形，喜怒不节，寒暑过度，生乃不固。故重阴必阳，重阳必阴。<br />
　　《灵枢经》曰：智者之养生也，必顺四时而适寒暑。若五志不常，寒暑过度，戕贼天真，何可长久？<br />
　　六元正纪篇<br />
　　 曰：风胜则动，热胜则肿，燥胜则干，寒胜则浮，湿胜则濡泄，甚则水闭肿。<br />
　　湿胜濡泄，水气内胜，则伤脾胃，而泻利也。其则脾胃之气一行水道，溢于皮肤，则为水闭。肉如泥，按之陷下而不起也，故曰 肿。<br />
　　<br />
　　太阴阳明论<br />
　　 帝曰：脾病而四肢不用何也？岐伯对曰：四肢皆禀气于胃，而不得至径，（胃气不得径至，以达四肢。）必因于脾，乃得禀也。今脾病不能为胃行其津液，四肢不得禀水谷气，气日以衰，脉道不利，筋骨肌肉皆无气以生，故不用焉。<br />
　　四肢禀气于胃，袭脾而布化。脾不布化，故四肢不用，胃气不能独施故也。<br />
　　<br />
　　脉要精微篇<br />
　　 曰：阴盛则梦涉大水恐惧，阳盛则梦大火燔灼，阴阳俱盛则梦相杀毁伤。<br />
　　上盛则梦飞，下盛则梦坠。甚饱则梦与，其饥则梦取。肝气盛则梦怒，肺气盛则梦哭。短虫多则梦聚众，长虫多则梦相击毁伤。<br />
　　<br />
　　气厥论篇<br />
　　 帝曰：五脏六腑，寒热相移者何？岐伯曰：肾移热于肝，痈肿少气。脾移寒于肝，痈肿筋挛。肝移寒于心，狂鬲中，心移寒于肺，肺消，肺消者饮一溲二，死不治。肺移寒于肾，为涌水，涌水者按腹不坚，水气客于大肠，疾行则鸣濯濯如囊裹浆，水之病也。脾移热于肝，则为惊衄。肝移热于心，则死。心移热于肺，传为鬲消。肺移热于肾，传为柔 。肾移热于脾，传为虚，肠 死，不可治。胞移热于膀胱，则癃溺血。膀胱移热于小肠，鬲肠不便，上为口糜。小肠移热于大肠，为虑瘕，为沉。大肠移热于胃，善食而瘦，又谓之食亦。胃移热于胆，亦曰食亦。胆移热于脑，则辛 鼻渊。鼻渊者，浊涕下不止也。传为衄 瞑目，故得之气厥也。<br />
　　脏腑相移，各以所司而为病，皆由气厥逆而得也。 ，伏同。<br />
　　<br />
　　调经论篇<br />
　　 帝曰：经言阳虚则外寒，阴虚则内热，阳盛则外热，阴盛则内寒，余已闻之矣，不知其所由然也。岐伯曰：阳受气于上焦以温皮肤分肉之间，今寒气在外，则上焦不通，上焦不通，则寒气独留于外，故寒栗。<br />
　　寒气在皮肤之外，则上焦不通，而发寒栗。<br />
　　帝曰：阴虚生内热奈何？岐伯曰：有所劳倦，形气衰少，谷气不盛，上焦不行，下脘不通，胃气热，热气熏胸中，故内热。<br />
　　王安道曰此阴字，指人身之阴与水谷之味也。夫有所劳倦者，过动属火也。形气衰小者，壮火食气也。谷气不盛者，劳伤元气，则少食而气衰也。上焦不行者。清阳不升也。下脘不通者，浊阴不降也。夫胃受水谷，则清阳升而浊阴降，以传化出入，滋养一身也。今胃不能纳，而谷气衰少，则清无升浊无降矣，故内热。汪寅谷曰：人身之中，阴气虚损为热。盖劳倦伤脾，胃气因虚下陷，重压下脘气道之分，而上焦之气，因以不行，少火郁为壮火，而为内热伤气等证。其治以东垣补中益气为宜。斯所谓劳伤形体，饮食失节而致热者乎？内伤之说，盖原于此。<br />
　　帝曰：阳盛生外热奈何？岐伯曰：上焦不通。则皮肤致密，腠理闭塞，玄府不通，卫气不得泄越，故外热。<br />
　　外伤寒毒内薄、诸阳外盛，则皮肤收。皮肤收，则腠理密，故卫气蓄聚无所留行矣。寒气外薄，阳气内争，积火内燔，故生外热也。<br />
　　帝曰：阴盛生内寒奈何？岐伯曰：厥气上逆，寒气积于胸中而不泻，不泻则温气去，寒独留，则血凝，血凝则脉不通，其脉盛大以涩，故中寒。<br />
　　温气，阳气也。阴逆内满，则阳气去于皮外也。<br />
　　<br />
　　举痛论<br />
　　 帝曰：余知百病生于气也，怒则气上，喜则气缓，悲则气消，恐则气下，寒则气收，炅则气泄，惊则气乱，劳则气耗，思则气结。九气不同，何病之生？（气皆能致病，故问之。）岐伯对曰：怒则气逆，甚则呕血及飧泄，故气上矣。<br />
　　怒则阳气逆上，肝气乘脾，故甚则呕血及飧泄。何以明之？怒则面赤，甚则色苍，经曰：盛怒不止，则伤志明。<br />
　　喜则志气和达，荣卫通利，故气缓矣。悲则心系急，肺布叶举，而上焦不通，荣卫不散，热气在中，故气消矣。恐则精却，却则上焦闭，闭则气还，还则下焦胀，故气不行矣。寒则腠理闭，气不行，故气收矣。<br />
　　腠谓津液渗泻之所，理谓文理逢会之中。身寒则卫气沉，故皮肤文理及渗泻之处，皆秘闭而气不流行，卫气收敛于中而不发泄也。<br />
　　炅则腠理开，荣卫通，汗大泄，故气泄矣。惊则心无所倚，神无所根据，虑无所定，故气乱矣。<br />
　　劳则喘且汗出，外内皆越，故气耗矣。<br />
　　劳于力役，则气奔速，而阳外发。喘息汗出，外内皆逾越常纪，故气耗损。<br />
　　思则心有所存，神有所归，正气留而不行，故气结矣。<br />
　　九气致病，于此可详矣。<br />
　　<br />
　　卷之二　内经要旨（下）<br />
　　论治篇第四<br />
　　岐伯曰：神有余则笑不休，神不足则悲。治神有余，则泻其小络之血，（小络，当是手少阴心经之小络。）出血勿之深斥，无中其大经，神气乃平。<br />
　　<br />
　　异法方宜篇<br />
　　 帝曰：医之治病，一病而治各不同，皆愈何也？岐伯对曰：地势使然也。<br />
　　不同，谓针石灸 毒药导引按摩之不同。地势有高下燥湿之势也。<br />
　　故东方之域，天地之所始生也，鱼盐之地，海滨傍水。其民食鱼而嗜咸，皆安其处，美其食。<br />
　　鱼者使人热中，盐者胜血，故其民皆黑色疏理，其病皆为痈疡。其治宜砭石，故砭石者亦从东方来。<br />
　　东方之域，鱼盐之地，海滨之民多食鱼，鱼发疮而热中，盐发渴而胜血，故民黑色病疮疡，治宜砭石。砭石，以石为针，而决脓血。<br />
　　西方者，金玉之域，砂石之处，天地之所收引也。其民陵居而多风，水土刚强。其民不衣而褐荐，华食而脂肥，故邪不能伤其形体。其病生于内，其治宜毒药，故毒药者，亦从西方来。<br />
　　西方之民，水土刚强，腠理闭密，外邪不能伤，故病多内伤七情，饮水色欲而已。治宜毒药攻其内也。<br />
　　北方者，天地所闭藏之域也。其地高陵居，风寒冰冽。其民乐野处而乳食，藏寒生满病。其治宜灸 ，故灸 者，亦从北方来。<br />
　　北方水寒冰冽，故病脏寒，其治宜艾灸烧灼，谓之灸 。<br />
　　南方者，天地所长养，阳之所盛处也。其地下，水土弱，雾露之所聚也。其民嗜酸而食 ，故其民皆致理而赤色。其病挛痹，其治宜微针。故九针者，亦从南方来。<br />
　　南方之民嗜酸，故腠理致密。又卑下之湿内郁而不得发泄，故病挛痹。用微针所以疏泻之是也。<br />
　　中央者，其地平以湿，天地所以生万物也众。其民食杂而不劳，故其病多痿厥寒热，其治宜导引按跷，故导引按跷者，亦从中央出也。<br />
　　中央之地湿，故生物众，四方辐辏，故民食杂不劳　然湿气在下，民多病痿厥寒热。治宜导引，谓摇其筋骨，动其支节，按跷，谓抑皮肉捷举手足是也。<br />
　　故圣人杂合以治，各得其所宜，故治所以异而病皆愈者，得病之情，知治之大体也。<br />
　　圣人治人，随方而各得其宜也。<br />
　　<br />
　　阴阳应象篇<br />
　　 曰：善治者治皮毛，止于始萌。其次治肌肤，（救其已生。）其次治筋脉，（攻其已病。）其次治六腑，（治其已甚。）其次治五脏，治五脏者，半死半生也。<br />
　　此言治病当治其未病，则易愈。延及腑脏，则病深而难愈，故曰半死半生。<br />

                    <br>
                        　　病之始起也，可刺而已。<br />
　　始起者，轻微在于经腠，外邪未及深入，可剌以针而泻之。已，止也。<br />
　　其盛者，可待衰而已。<br />
　　邪气盛甚，而遽止之，非惟不足以祛邪，而正气亦反受其伤也，故必待其衰而治之。如藏疟者，不可于其势之方兴而止，痢者，必俟其势，将艾，如兵法避锐盛而击惰归之意也。<br />
　　因其轻而扬之。<br />
　　因，从其所因也。因其邪气轻，浮于表，而用气轻薄之剂，而发扬之。如伤寒一、二日，用葛根之类是也。<br />
　　因其重而减之。<br />
　　重，则沉重而下坠者，如痢后重者，减去之，即泻其实也。<br />
　　因其衰而彰之。<br />
　　彰，犹杨也。此指伤寒邪气已衰，欲作正汗者，因而扬于外也。朱肱氏云：伤寒七八日，忽然两手无脉或一手无脉，此是正汗来，用甘草、细辛之类助其汗，正谓此也。<br />
　　其高者，因而越之。<br />
　　越，过也。如膈上痰壅盛者，用稀涎之类吐之，使上越也。<br />
　　其下者，引而竭之。<br />
　　引，导引也。如湿气胜而为濡泻等证，用五苓散之类。又如积痢在下而为里急后重等证，用承气汤、牵牛散之类，引而竭之也。<br />
　　中满者，泻之于内。<br />
　　中满，心下满闷，而外无胀急之形，痞病是也，斯乃湿热之为，以黄连、枳实、浓朴之类泻之，使内消而无滓秽形之于外也。<br />
　　其有邪者，渍形以为汗。<br />
　　此言热邪内郁，宜于汗解，因其腠理干燥而汗不得出者，以温水微渍形体，使之腠理滋润，以接其汗之出也。今用热汤围浴而出汗者是也。<br />
　　其在皮毛者，汗而发之。<br />
　　伤寒二三日，邪在表者，用麻黄之类，以发其汗也。<br />
　　其 悍者，按而收之。<br />
　　疾悍暴，按降收敛也。盖谓阴虚火炎上而为喘嗽等证，宜以滋阴降火之剂，如四物汤加柏、知、五味子之类，故曰：按而收之。<br />
　　其实者，散而泻之。<br />
　　散，汗解也。泻，下也。盖谓疫瘟之邪，从内而达于外者，并表里兼治，如防风通圣之属，故曰：散而泻之。<br />
　　血实宜决之。<br />
　　瘀血壅盛者，宜红花、苏木之属通之。如产后积恶经闭聚胀等证，用黑神散以决之。<br />
　　气虚宜掣引之。<br />
　　掣引，犹言升提也。脾胃不足，阳气下陷，而用升提之药，补中益气之类是也。又导引家使其气行通畅亦是。<br />
　　形不足者，补之以气；精不足者，补之以味。<br />
　　气，神气也，味，五味也。形不足宜温养神气而调和之，精不足宜饮食药品之滋味以补之也。<br />
　　有余者泻之。<br />
　　邪气有余者为实，实者泻之。如汗下吐法是也。<br />
　　不足者补之。<br />
　　正气不足为虚，虚者补之。《本草》云：补可以去弱，人参羊肉之属是也。<br />
　　高者抑之。<br />
　　邪气在上者抑之，如吐衄等证。而内实者，用桃仁承气汤之类下之。<br />
　　下者举之。<br />
　　正气下陷，举而升之，如泻泄痢疾久则下陷，宜用升麻、柴胡、补中益气汤之类是也。<br />
　　坚者削之。<br />
　　坚积于内，以三棱、莪术之类削之。<br />
　　客者除之。<br />
　　邪客于经者，除去之。<br />
　　劳者温之。<br />
　　温，温养也。劳倦内伤者，当澄心息虑，以温养之。<br />
　　结者散之。<br />
　　阳气结滞者，如气郁不舒，用青皮、香附、枳壳、紫苏之类散之。<br />
　　留者攻之。<br />
　　留，不去也。攻，攻击也。积块不移，各从所恶攻之，如 砂、水银去肉积，神曲、麦芽去酒积，水蛭、虻虫去血积，木香、槟榔去气积，附子、硫黄去寒积。又云气血留积为毒者，不以毒药攻击之可乎？如紫苏去鱼腥积，丁香、桂心去菜积，如贝母、南星、硝、黄草药之属，敷贴而攻之亦是。<br />
　　燥者润之。<br />
　　《本草》云：润可以去燥，如麻仁、当归之属是。<br />
　　濡者燥之。<br />
　　燥可以去湿，如桑白皮、赤小豆之属是也。<br />
　　急者缓之。<br />
　　如火气上逆而急者，生甘草之属缓之。<br />
　　散者收之。<br />
　　阳气精神耗散者，以五味子、酸枣仁之类收之。<br />
　　逸者行之。<br />
　　过乎安逸，气血凝滞而成病者，使之行动，以道其阻也。<br />
　　惊者平之。<br />
　　惊者，有所激而然，宜和而平之，或用平惊之药，或以平常习见之法平之，则不惊也。如《病机赋》云：有人闻声则惊，药治之不效。一医命患者高坐堂上，堂下以木击其物，且谕之曰：物之能鸣，平常也，何惧之有？且言且击，患人目见，久之而心自定，以后则不惊惧。此则平之之法也。<br />
　　上之，下之，摩之，浴之，薄之，却之，开之，发之，适事为故。<br />
　　总结上文，量病证候，适事而用之。<br />
　　<br />
　　汤液醪醴论<br />
　　 岐伯曰：夫上古作汤液，故为而弗服也。中古之世，道德稍衰，邪气时至，服之万全。当今之世，必齐毒药攻其中， 石针艾治其外也。帝曰：形弊血尽而功不足者何？曰：神不使也。曰：何谓神不使？曰：针石，道也。精神不进，志意不治，故病不可愈。<br />
　　病而至于形弊血尽，精神脱去，可知虽有汤药针石皆弗之能起也，故病不可愈。此今世之人斫丧故也。<br />
　　今精神坏去，荣卫不可复收，何者？嗜欲无穷，而忧患不止，精气弛坏，荣卫并除，故神去之而病不愈也。<br />
　　神去则机息。精神者，生之原。荣卫者，气之主。神气俱无，生意则不使矣，病何由痊？<br />
　　移精变气论<br />
　　 岐伯曰：中古之治病，至而治之，汤液十日，以去八风五痹之病。（八风，八方之风也。五痹，骨脉筋皮肌是也。）十日不已，治以草苏草 之枝，本末为助。标本已得，邪气乃服。<br />
　　草苏谓药煎，草 谓草根。枝，茎也。凡用药有用苗者，有用根者，有用茎者。用而不愈，则兼其苗、 、华实而用之，俾其相佐助而去病也。故云：本末为助。<br />
　　暮世之治病也。则不然。治不本四时，不知日月，不审逆从。<br />
　　四时之气，各有所在，如春气在经脉，治当随所在而伏其邪。日有寒温明暗，月有空满亏盈。<br />
　　逆从，如升降浮沉当顺寒热温凉逆从是也。<br />
　　病形已成，乃欲微针治其外，汤液治其内。粗工凶凶，以为可攻，故病未已，新病复起。<br />
　　粗工，粗略者也。凶凶，不料事宜之可否也。如此则旧病不愈，反增新病也。<br />
　　<br />
　　藏气法时篇<br />
　　 帝曰：合人形以法四时五行而治，何如而从？何如而逆？岐伯对曰：五行者金木水火土也。更贵更贱，（易时则贵，失时则贱。）以知死生，以决成败，而定五脏之气，间甚之时，死生之期也。<br />
　　五脏之气，歇为间，旺为甚，则死生之期也。<br />
　　肝主春，足厥阴少阳主治，其日甲乙，肝苦急，（气有余也。）急食甘以缓之。<br />
　　急，急速也。风伤肝，风性急速，内为飧泄等证，以升提之药如甘草之甘缓之，故曰：风淫于内，治以辛凉，佐以苦甘云云。<br />
　　心主夏，手少阴太阳主治，其日丙丁，心苦缓，心气虚也。急食酸以收之。<br />
　　缓，舒缓也。心主热，在液为汗，心热则腠理舒缓，而为汗泄等证，以酸枣仁五味子之酸收之。<br />
　　脾主长夏，足太阴阳明主治，其日戊己，脾苦湿，急食苦以燥之。<br />
　　脾主湿，湿气内袭，而为肿满等证，以苍、白术之苦燥之。<br />
　　肺主秋，手太阴阳明主治，其日庚幸，肺苦气上逆，急食苦以泄之。<br />
　　肺主气，肺气上逆，而为咳嗽等证，则以葶苈、黄芩、诃子皮之苦泄而降之。<br />
　　肾主冬，足少阴太阳主治，其日壬癸，肾苦燥，急食辛以润之。<br />
　　肾主水，肾热则液涸，而为阴火等证，以黄柏、知母之辛润之。或肾液枯而大便结燥者，用当归、红花之辛润之，故曰：大便难者取足少阴，此也。<br />
　　病在肝，愈于夏，夏不愈，甚于秋，秋不死，持于冬，起于春，禁当风。肝病者，平旦慧，（爽也。）下晡甚，金旺然也。）夜半静。肝欲散，急食辛以散之，用辛补之，酸泻之。<br />
　　酸味收，故泻宜当咸泻之，然肝欲散，不当又以酸收咸软为补之、为泻之也。肝主筋，风邪伤筋则挛，以川芎之辛散之则补，以芍药之酸收之则泻。<br />
　　病在心，愈在长夏，长夏不愈，甚于冬，年不死，持于春，起于夏，禁温食热衣。心病者，日中慧，夜半甚，平旦静。心欲 ，急食咸以 之，用咸补之，甘泻之。<br />
　　取其柔软、舒缓之意。心主脉，火邪内结，则脉坚实，以芒硝之咸软之则补，以甘草之甘缓之则泻。<br />
　　病在脾，愈于秋，秋不愈，甚于春，春不死，持于夏，起于长夏，禁温食鲍食湿地濡衣。脾病者，日 慧，（ ，昃也。）日出甚，下晡静。脾欲缓，急食甘以缓之，用苦泻之，甘补之。<br />
　　脾恶湿，所以湿与饱皆伤脾，脾伤则胃气下陷，少火郁为壮火，以甘草之甘缓之则补，以黄连、大黄之苦下之则泻。<br />
　　病在肺，愈于冬，冬不愈，甚于夏，夏不死，持于长夏，起于秋，禁寒饮食寒衣。肺病者，下晡慧，日中甚，夜半静，肺欲收，急食酸以收之，用酸补之，辛泻之。<br />
　　肺主气，肺热则清气耗散，而为汗出喘嗽等证，以五味、乌梅之酸收之则为补，以麻黄、桂枝之辛散之则为泻。<br />
　　病在肾，愈于春，春不愈，甚于长夏，长夏不死，持于秋，起于冬，禁犯 HT （烦热也。）热食温炙衣。肾病者，夜半慧，四季甚，下晡静。肾欲坚，急食苦以坚之，用苦补之，咸泻之。<br />
　　肾主二便，泻痢则下虚，以黄连、黄芩之苦坚之，则下元固闭，而为补。以芒硝之咸软之，则下元失守，而为泻。<br />
　　夫邪气之客于身也，以胜相加，至其所生而愈，至其所不胜而甚，至于所生而持，自得其位而起，必先定五脏之脉，乃可言间甚之时，死生之期也。<br />
　　以胜相加，如病肝木，则肺金以胜而加之，至己所生则愈，至克己之气所不胜而甚，至生己之气而持，至己自旺之位而起。先定五脏之脉，谓肝弦心钩肺浮肾营脾代之类。如经曰：必先知经脉，然后知病脉，乃可言间甚、死生之期云。<br />
　　<br />
　　血气形志篇<br />
　　 曰：形乐志苦，病生于脉，治之以灸刺。<br />
　　谓形不劳而志思苦者，结虑深思，荣卫乖否，宜盛泻虚补，灸刺为宜之，此顺气之道也。<br />
　　形乐志乐，病生于肉，治之以针石。<br />
　　筋骨不劳，心神悦怿。病生于肉，卫气留满，以针泻之，结聚脓血，以石破之，今世之用针以破决之是也。<br />
　　形苦志乐，病生于筋，治之以熨引。<br />
　　劳形者伤筋，治以药熨及导引，则筋自舒而愈也。<br />
　　形苦志苦，病生于咽嗌，治之以百药。<br />
　　形志俱苦，则气血两耗，而咽嗌为之不利也。治以百药，乃荣卫益理，气药、血药并行是也。<br />
　　形数惊恐，经络不通，病生于不仁，治以按摩醪药。<br />
　　按摩，所以导其闭塞，而使之通其经络者也。醪药，则药酒也。药以酒渍，使其能通经络血脉，而善行气者也。<br />
　　<br />
　　汤液醪醴论篇<br />
　　 帝曰：其有不从毫毛生，而五脏阳以竭也，津液充郭，其魄独居，孤精于内，气耗于外，形不可与衣相保，此四极亟而动中，是气拒于内，而形施于外，治之奈何？此水气胀满之病，其本不从毫毛生，五脏阳气竭耗，而脉气孤危，故魄独居。此四极亟而动中，气拒内，形施外，故不与衣相保。<br />
　　岐伯对曰：平治于权衡，去宛陈 ，是以微动四极，温衣，缪刺其处，以复其形，开鬼门，洁净府。<br />
　　此言量其内外轻重而施治，如水气在内，则用以微动四极，缪剌其处，以复其形，以牵牛、甘遂之类泻之，去其积，故曰去宛陈 ；水气在表，用苍术、羌活之类汗之，故曰开鬼门；水气在下，用五苓散之类，以利小水，故曰洁净府。<br />
　　<br />
　　藏气法时论<br />
　　 曰：肝病者，两胁下痛引小腹，令人善怒，虚则目KT KT 无所见，耳无所闻，善恐如人将捕之，取其经厥阴与少阳，气逆则头痛耳聋不聪颊肿。取血者。<br />
　　此肝经之病，而合于胆。凡经络到处，皆为之病，两胁下痛引小腹，善怒，此为肝经实病。<br />
　　目KT KT 无见，耳无所闻，善恐，此肝脉系胆脉，风火上攻故也。胁中血满，独异于常，随其左右而利之也。<br />
　　心病者，胸中痛，胁支满，胁下痛，膺背肩甲间痛，两臂内痛，虚则胁腹大，胁下与腰相引而痛，取其经，少阴太阳舌下血者。其变病，剌 中血者。<br />
　　此心经之病，而合于小肠。舌下，为舌本，心之系。 中，为心脉，在掌后去腕半寸。<br />
　　脾病者，身重善饥肉痿，足不收行，善 脚下痛，虚则腹满肠鸣，飧泄食不化，取其经，太阴阳明少阴血者。<br />
　　此脾经之病，而合于脾者，善行 ，故取足太阴阳明少阴出血也。<br />
　　肺病者，喘咳逆气，肩背痛，汗出，尻阴股膝髀 足皆痛，虚则少气不能报息，耳聋咽干，取其经，太阴足太阳之外厥阴内血者。<br />
　　此肺经之病，实则喘咳逆气，肩背股膝俱痛，虚则少气耳聋，太阳之外，厥阴之内，有血满异于常者则取之。<br />
　　肾病者，腹大胫肿，喘咳身重，寝汗出憎风，虚则胸中痛，大腹小腹痛，清厥意不乐。取其经，少阴太阳血者。<br />
　　此肾经之病，凡剌虚则补，剌实则泻，不盛不虚以经取之，是谓得道。经络有血，剌而去之，是谓守法，犹当揣形定气，先取血脉，而后乃调有余不足。<br />
　　<br />
　　腹中论<br />
　　 帝曰：夫子数言热中消中，不可服膏粱芳草石药，石药发颠，芳草发狂。夫热中消中者，皆富贵人也，今禁膏粱，是不合其心，禁芳草石药，是病不愈，愿闻其说。<br />
　　热中多饮溲数，消中多食数溲，皆脾气上溢，肥甘所致，故禁膏粱石药芳草之浓美也。<br />

                    <br>
                        　　岐伯对曰：夫芳草之气美，石药之气悍，二者其气急疾坚劲，故非缓心和人，不可以服此二者。曰：不可以服此者，何以然？曰：夫热气 悍，（ ，疾也。）药气亦然。二者相遇，恐内伤脾，脾者土也，而恶木，服此药者，至甲乙日更论。<br />
　　热气 盛，则木气有余，躁怒伤脾，故至甲乙日，更论脾病之增减。<br />
　　<br />
　　五常政大论篇<br />
　　 帝曰：天不足西北，左寒而右凉；地不满东南，右热而左温，其故何也？岐伯对曰：阴阳之气，高下之理，大小之异也。东南方，阳也，阳者其精降于下，故右热而左温。西北方，阴也，阴者其精奉于上，故左寒而右凉。是以地有高下，气有温凉，高者气寒，下者气热，故适寒凉者胀，之温热者疮。下之则胀已，汗之则疮已。此腠理开闭之常，大小之异耳。曰：其于寿夭何如？曰：阴精所奉其人寿，阳精所降其人夭。<br />
　　阴精所奉，高之地也。阴方之地，阳不妄泄，寒气外持，邪不数中，而正坚守，故寿延。<br />
　　阳精所降，地之下也。阳方之地，阳气耗散，发泄无度，风湿数中，真气倾竭，故夭折。即事验之，今中原之境，西北方人多寿，东南方人多夭，其中各有微甚耳。此方土之异也。<br />
　　帝曰：其病治之奈何？曰：西北之气散而寒之，东南之气收而温之，所谓同病异治也。<br />
　　西北方皮肤闭腠理密，人皆食热，故宜散宜寒。东南方人腠理疏，冬皆长冷，故宜收宜温散，不解表。<br />
　　故曰：气寒气凉，治以寒凉，行水渍之。气温气热，治以温热，强其内守。必同其气，可使平也，假者反之。<br />
　　寒方以寒，热方以热，是正治也。西北方有病冷，假热方以除之；东南方有病热，假凉方以除之。是则假者，反上之正法以取之。<br />
　　岐伯曰：补上下者从之，治上下者逆之。<br />
　　上者天气，下者地气。不及则顺而和之，太过则逆而治之也。<br />
　　以所在寒热盛衰而调之，故曰：上取下取，内取外取，以求其过。能毒者以浓药，不胜毒者以薄药，此之谓也。<br />
　　药之浓薄，药之气味浓薄也。上下内外求治其过，当因人之体气浓薄而施，则可以求其过也。<br />
　　气反者，病在上，取之下；病在下，取之上；病在中，傍取之。<br />
　　气反者，谓病下而反上，病上而反下。病反在上，而治取于下，病反在下，而治取于上，病在中，而治取于傍。如寒逆于下，热反攻于上，不利于下，气盈于上，则温下以调之，余仿此。<br />
　　治热以寒，温而行之；治寒以热，凉而行之；治温以清，冷而行之；治清以温，热而行之。<br />
　　故消之削之，吐之下之，补之泻之，久新同法。<br />
　　治法要审轻重刚柔逆顺以施之，新久则皆同一理法也。<br />
　　曰：病在中而不实不坚，且聚且散奈何？曰：无积者求其藏，虚则补之，药以祛之，食以随之，行水渍之，和其中外，可使必已。曰：有毒无毒，服有约乎？曰：病有新久，方有大小，有毒无毒，固宜常制矣。（有约，常制，即下文云。）大毒治病，十去其六，常毒治病，十去其七，小毒治病，十去其八，无毒治病，十去其九，谷肉菜果，食养尽之，无使过之，伤其正也。不尽，行复如法。<br />
　　约，节约也。假如无毒治病，病已十去其九，须以此为节约，再勿药也。须以谷肉菜果，随五脏所宜，食之养之，以尽其余病也。若违约节而过用之，必至于伤正气也。<br />
　　<br />
　　六元正纪论<br />
　　 帝曰：论言热无犯热，寒无犯寒，予欲不远热，不远寒奈何？上之寒热二字，所用之寒热也，下之寒热二字，因气之寒热也。远，犹避也。不远寒，不远热，犹言可以热治热，而寒治寒者也。<br />
　　岐伯对曰：发表不远热，攻里不远寒。<br />
　　出汗宜热药，故不避热。下利宜寒药，故不避寒。如是则夏亦可用寒，皆谓不获已而用之也。<br />
　　帝曰：不发不攻而犯寒犯热何如？曰：寒热内贼，其病益甚。曰：愿闻无病何如？曰：无者生之，有者甚之。<br />
　　犯寒热者，其病益甚，无病犯禁，犹能生病故曰：无则生，有则甚。<br />
　　曰：生者何如？曰：不远热则热至，不远寒则寒至。寒至则坚痞腹满，痛急下利之病生矣。<br />
　　热至则身热，吐下霍乱，痈疽疮疡，瞀（音冒。闷也。）郁注下， 肿胀，呕鼽衄头痛，骨节变肉痛，血溢血泄，淋闭之病生矣。曰：治之奈何？曰：时必顺之，犯者治以胜也。<br />
　　春宜凉，夏宜寒，秋宜温，冬宜热，此时之宜，不可不顺。犯热治以酸寒，犯寒治以甘热，犯凉治以苦温，犯温治以辛凉，所谓胜也。<br />
　　帝曰：妇人重身，毒之何如？岐伯曰：有故无殒，亦无殒也。曰：愿闻其故何谓也？岐伯曰：大积大聚，其可犯也，衰其大半而止，过者死。帝曰：善。<br />
　　重身，谓怀妊也。毒之，谓有毒病用毒药以攻之。有大积大聚之故，治其大半则止，过之者死。非重身者，大毒治病，十去其六而止，当有约也。况重身者，岂无约乎？曰：郁之甚者，治之奈何？曰：木郁达之，火郁发之，土郁夺之，金郁泄之，水郁折之，然调其气，过者折之，以其畏也，所谓泻之。<br />
　　郁，郁滞也。达发夺泄折五者，欲其通达之意也。王注以达为吐，以发为汗，以夺为下，以泄为利小水，皆非也。如气凄清之甚，则肺金太过，而木郁之病生焉。治以轻扬味薄之剂散之，使之郁气解，而肝木之气伸矣。治郁之余，仍以辛热之味，以泻肺气，畏其热则气斯服。肝肺之气，各得其平，无获郁滞之患，故曰：过者折之，以其畏也。余皆仿此。王安道曰：此段十三句，通为一章，当分三节。自帝曰至水郁折之九句为一节，治郁法之问答也，然调其气一句为一节，治郁之余法也。过者折之，以其畏也，所谓泻之三句为一节，调气之余法也。过病之起，多由乎郁，郁者，滞而不通之义。或因所乘而为郁；或不因所乘而本气自郁，皆郁也。岂惟五运之变，能使然哉？郁既非五运之变可拘，则达之、发之、夺之、泻之、折之之法，固可扩而充之矣。可扩而充，其应变不穷之理也。且夫达者，通畅之也，如肝性急怒，气逆 胁，或胀大时上炎，治以苦寒辛散而不愈者，则用升发之药，加以厥阴报使，而从治之。又如久风入中为飧泄，及不因外风之入而清气在下为飧泄，则以轻扬之剂举而散之。凡此之类皆达之之法也。王氏以吐训达，以汗为发，不能使人无疑。以为肺金盛，而抑制肝木欤？则泻肺气，举肝气可矣，不必吐也；以为脾胃浊气下流，而少阳清气不升欤？则益胃升阳可矣，不必吐也。虽然，木郁固有吐之之理，今以吐宇总该达字，则凡木郁皆当用吐矣，其可乎哉？帝曰：假者何如？岐伯曰：有假其气，则无禁也。所谓主气不足，客气胜也。<br />
　　假，借也。主气不足，客气胜之，故假借寒热暖凉，以资夫正气，则客可犯之谓也。主气谓五脏应四时春夏秋冬也。客气谓六气加临之气。<br />
　　<br />
　　至真要大论<br />
　　 曰：上淫乎下，所胜平之，外淫乎内，所胜治之。<br />
　　上淫乎下，天之气也，所谓司天之气。风淫所胜，平以辛凉，佐以苦甘，以甘缓之，以酸泻之之类是也。外淫乎内，地之气也，所谓在泉之气。风淫于内，治以辛凉，佐以苦甘，以甘缓之，以辛散之是也，皆随所制胜以平之也。司天之气曰平，在泉之气曰治，此其义见矣。<br />
　　谨察阴阳所在而调之，以平为期，正者正治，反者反治。<br />
　　阴病阳不病，阳病阴不病，正也。以寒治热，以热治寒，正治也。阴位以见阳脉，阳位以见阴脉，反也。以寒治寒，以热治热，反治也。<br />
　　夫气之胜也，微者随之，甚者制之，气之复也，和者平之，暴者夺之，皆随胜气，安其屈伏，无问其数，以平为期，此其道也。<br />
　　随制平夺，皆不以数之多少，以气和平为度。<br />
　　帝曰：气有多少，病有盛衰，治有缓急，方有大小，愿闻其约。岐伯对曰：气有高下，病有远近，证有中外，治有轻重，适其至所为故也。<br />
　　脏腑有高下远近，证候有表里，药治有轻重。调其多少，和其紧慢，令药气之病所为故，勿令太过与不及也。<br />
　　《大要》曰：君一臣二，奇之制也；君二臣四，偶之制也；君二臣三，奇之制也；君三臣六，偶之制也。<br />
　　古之单方，独用一物曰奇。病在上而近者，宜奇方。古之复方曰偶，有二味相配之偶，有二方相合之偶。病在下而远者，宜偶方。制者，谓因时制宜之义，以病有远近，治有轻重所宜，故云制也。若以君臣药味数之，阴阳奇偶则亦然也。<br />
　　故曰：近者奇之，远者偶之，汗者不可以奇，下者不可以偶。<br />
　　奇者单行而力微，故近者奇之可也；偶者并行而力大，故远者必以偶也。汗不可以奇，盖谓汗难出，故以偶；下不以偶，谓下易行，故以奇。及观仲景制方，桂枝汤汗药也，亦以三味为奇。<br />
　　大承气汤下药也，亦以四味为偶。此见方因时制宜，不必拘泥奇偶，而失其治之大体。<br />
　　补上治上制以缓，补下治下制以急。急则气味浓，缓则气味薄，适其所至，此之谓也。<br />
　　王注谓补上治上之方，若迅急则上不住而反迫于下，所以宜制气味之薄方，欲其升浮而使之至于病所，而后可以疗其病也。补下治下之方，若慢缓则滋道路而力微，所以宜制气味之浓方，欲其降沉急而至于病所，而后可以疗其病也。适，宜也。凡制方须宜至其病所，而无太过不及之谓也。<br />
　　病所远而中道气味之者，食而过之，无越其制度也。<br />
　　又有病在于下焦，其势不容于遽急而用和缓之气味者，虑其中道而止也，宜于药后，以食送之至病所，要亦无违上下之制。是故平气之道，近而奇偶，制小其服也；远而奇偶，制大其服也。大则数少，小则数多。多则九之，少则二之。<br />
　　大方有二：有药味数少专攻之大方；有君一臣二佐九之大方。凡治肝肾及在下而远者，宜服数少之大方。病有兼证而邪不专，不可以一二味治者，宜服君一臣二佐九之大方，故肾之二服，可分作肺之九服、肝之三服也。<br />
　　奇之不去则偶之，是谓重方。偶之不去，则反佐以取之，所谓寒热温凉反从其病也。<br />
　　重方则复方也。奇偶不去则反复以取之，所谓寒热温凉反从其病。如黄连治口疮，佐以干姜而速之类是也，故曰：反佐取之。<br />
　　帝曰：五味之用何如？岐伯对曰：辛甘发散为阳，酸苦涌泄为阴，咸味涌泄为阴，淡味渗泄为阳。六者或收或散，或缓或急，或燥或润，或 或坚，以所利而行之，调其气使其平也。<br />
　　五味辛以散之，半夏、白芷、防风之辛皆散；甘以缓之，甘草、大枣之甘皆缓；酸以收之，白芍药、五味子之酸皆收；苦以泻之，大黄、黄连之苦皆泄；咸以软之，芒硝、海石之咸皆软；淡以渗之，茯苓、白术之淡皆渗是也。<br />
　　寒者热之，热者寒之，微者逆之，甚者从之。<br />
　　病之微者，可以逆治，以寒攻热，以热攻寒是也。病之甚者，不可逆治，当顺其性而从之，所谓以热而攻热也。如伤寒发热，反以麻黄、姜、桂之辛，从其性而攻发之之类是也。<br />
　　帝曰：何谓逆从？岐伯曰：逆者正治，从者反治，从少从多，观其事也。<br />
　　逆其病而施，谓之正；从其病势而用方，谓之反。反从之方，或一二味而从之，是谓从少；或三四味而从之，是谓从多。从少从多，当观病之微甚，事之轻重。<br />
　　帝曰：反治何谓？岐伯曰：热因寒用，寒因热用，塞因塞用，通因通用。必伏其所主，而先其所因，其始则同，其终则异。<br />
　　汪氏《质疑》注：经文反治者，即从治之法，上文曰从者反治是也。热因寒用者，谓热药因病之热，以其本病之寒而用也。如伤寒肾气素本虚寒，而寒盛于内，格阳于外，病变面赤身热，脉数无力者，经曰脉至而从，按之不鼓，诸阳皆然是也。有因内伤过服凉药，以致肌肤大热，或谵语口干，脉无力者，此皆本于寒而变病似热，实非热也，宜以热药反治之也。寒因热用者，谓寒药因病之寒，以其本病之热而用也。如伤寒热甚失于汗下，亢阳内郁，拒阳于外，病变浑身厥冷而脉实者，经曰：诸阴之反脉至而从，按之鼓甚而盛也是也。有积热于内，而外反恶寒者，有火炎于内，反觉冷气自腹冲上者，此皆本于热而变病似寒，实非寒也，宜以寒药反治之也。塞因塞用者，言补塞之药，因壅塞之病而用也。释者谓气虚中满而用补药，特其一耳。有因气虚而胸中痞者，有气虚腹中有块作痛，或上或下，或有或无者，有气虚大便里急后重者，有气虚小便秘涩者，有气虚而肢节肿痛者，有气虚而背肩胀急者，此皆本于气虚不能营运而变病似塞，实非塞也，宜补气及收涩之药反治，此塞因塞用之类也。通因通用者，言通利之药，因通塞之病而用也。<br />
　　释者谓热结塞凝而致泄者，以通利之药，亦特其一耳。有因食积而痢者，宜通积化食之药；有下焦积热而小便不禁，或遗精滞浊者，宜通窍解热之药；有患疟郁热于表，外蒸汗出者，宜清热解表之药；有伤风热怫于表，外蒸汗出者，宜散风之药；有患痹湿气熏蒸汗出者，宜散湿之药；有血积于内，以致血隧壅遏而傍流之血妄行者，宜通血之药。此皆本于塞而变病似通，实非通也，宜通利之药反治。此通因通用之类也。必伏其所主者，正治之法藏诸用也。而先其所因者，因其势而利导之之意也。伏其吾之所以主治者，而先其所因以顺从而渐杀之法，法主于治其通，而先通因通用，积去而利止，则先通之者，所以塞之也，而吾主治之意，至是显诸仁矣。反治之法主于双病，本其始而言，亦正治也，故言乎其始，药治亦顺，与正治之法同。言乎其终，药治似逆，与正治之法异，故曰始同终异也。夫反治之法微，故宜加深长之思，此章之义博，不可以偏之致自异也。而释者不察得失相参，如谓中满宜补，泻痢宜下之者可也。至谓蜜煎乌头，醇酒冷冻饮料之类，皆察其小而遗其大者，余宁已于言哉？可使破积，可使溃坚，可使气和，可使必已。<br />

                    <br>
                        　　此结上文反治之效也。<br />
　　帝曰：病之中外何如？岐伯曰：从内之外者，调其内。<br />
　　内伤元气，不能外卫腠理，而为汗泄等证，宜补中益气之类以调其内，则外证自除，是谓治其本也。<br />
　　从外之内者，治其外。<br />
　　风寒外郁而为喘嗽，或为鼻衄等证，宜麻黄、桂枝之类以疏其外，则内患自除，是亦治其本也。<br />
　　从内之外而盛于外者，先调其内而后治其外。<br />
　　如积热于内而为痈肿疮疡等证，先以苦寒疏其内实，后用通经关郁排脓之剂，或针砭等法，以治其外，斯则内外悉平，是谓先本而后标者也。<br />
　　从外之内而盛于内者，先治其外而后调其内。<br />
　　邪气外郁内热而为痰火壅实等证，先以辛散之味以解其外，后用消痰降火之剂以治其内，斯则内外俱安，是亦先本而后标之者也。<br />
　　中外不相及，则治其主病。<br />
　　病在中，或在外，两不相干，而非从内之外，从外之内者，则于内于外，专治其主病而已矣。<br />
　　曰：论言治寒以热，治热以寒，而方士不能废绳墨而更其道也。有病热者寒之而热，有病寒者热之而寒，二者皆在，新病复起，奈何治？此问治病不衰，而反因药之寒热，而随生寒热之新病也。<br />
　　岐伯曰：诸寒之而热者取之阴，诸热之而寒者取之阳，所谓求其属也。<br />
　　阴，肾也。阳，心也。其心属火，肾属水也。此言肾之真阴已亏而发热，误投寒药以治，则热反炽，岂知热之不衰，由于真水之不足乎？宜求滋肾之剂，如山药、枸杞、地黄之类，所谓壮水之主，以制阳光是也。又如心之元阳已亏而身寒者，误投热药以治，则寒反甚。岂知寒之不衰，由于真火之不足乎？宜求补心之剂，如人参、附子之类，所谓益火之原，以消阴翳是也。如果益心，寒亦通行；如果强肾，热之犹可。心也，肾也，水火之原也，阴阳之本，所谓属也。<br />
　　服寒而反热，服热而反寒，治其旺气，是以反也。<br />
　　旺气，时旺之气也。如夏月感寒，郁而为热，宜辛散之药。医见其身热，其时旺之气亦热，乃以寒药治之。寒性收敛，表邪不能发散而热反甚矣。发冬月伤寒，失于汗下，邪气传变，亢阳内郁而身寒者，宜苦攻之。医见身寒，时旺之气亦寒，乃以热药治之。热性 悍，内邪未得疏通而寒反甚矣。是皆治其旺气而有所失也，正发表不远热，攻裹不远寒，相同一意。<br />
　　曰：不治旺而然者何也？曰：不味旺味属也。<br />
　　此承上文而言，上味玩味也，下味药味也。如肺之气虚而身寒，其寒也由于肺气之不足也，宜补其气则生阳矣。若误投以辛热之药味。则阳虚阴必凑而身寒反甚。盖徒知寒者热之，而不玩味乎味之辛者旺于秋，而属于肺，辛先入肺，以散肺气，如之何其弗寒也？如心血虚内身热，其热也由于心血之不足也，宜补其血则生阴矣。若误投以苦寒之味，则阴虚阳必乘而身热反炽。盖徒知热者寒之，而不玩味乎味之苦者旺于夏，而属于心，苦先入心，以泻心血，如之何其弗热也？故曰不味旺味，而有所犯也。<br />
　　五味入胃，各归所喜攻，酸先入肝，苦先入心，甘先入脾，辛先入肺，咸先入肾，久而增气，物化之常也。气增而久，夭之由也。<br />
　　五味久服，各增其气，如黄连服久而反热，故曰久而增气，物化之常。增气不已，脏气偏胜，气有偏胜则有偏绝，故曰夭之由也。<br />
　　<br />
　　五常政大论<br />
　　曰：必先岁气，无伐天和，无盛盛，无虚虚，而遗人夭殃；无致邪，无失正，绝人长命。<br />
　　此言人应天地阴阳，虚实寒热，治之宜各察其岁气天和，无实实虚虚之误，庶不失其正而夭人命也。<br />
　　《大要》曰：无伐化，无违时，必养必和，待其来复，此之谓也。<br />
　　此承上文而言，引古经以证无伐天和之义也。<br />
　　<br />
　　五脏别论<br />
　　 曰：拘于鬼神者，不可与言至德；恶于针石者，不可与言至巧。<br />
　　<br />
　　藏气法时论<br />
　　 曰：肝色青，宜食甘，粳米牛肉枣葵皆甘。心色赤，宜食酸，小豆犬肉李齑皆酸。肺色白，宜食苦，麦羊肉杏薤皆苦。脾色黄，宜食咸，大豆豕肉栗藿皆咸。肾色黑，宜食辛，黄黍鸡肉桃葱皆辛。毒药攻邪，五谷为养，五果为助，五畜为益，五菜为充，气味合而服之，以补精益气。<br />
　　毒药，谓金玉土石草木菜果虫鱼鸟兽之类，然辟邪安正，惟毒药为能，故通谓毒药也。五谷，粳米小豆大豆麦黄黍；五果，桃李杏栗枣；五菜，葵藿薤葱韭。食以存性，药以防命，气味温补以存精形，此谓气味合，而服之以补精益气也。<br />
　　<br />
　　宣明五气篇<br />
　　 五味所禁：辛走气，气病无多食辛；咸走血，血病无多食咸；苦走骨，骨病无多食苦；甘走肉，肉病无多食甘；酸走筋，筋病无多食酸。是谓五禁，无令多食。<br />
　　五味太过则致病，病者则愈甚，故无多食。下文之义可见矣。<br />
　　<br />
　　五脏生成篇<br />
　　 多食咸，则脉凝泣而色变；多食苦，则皮槁而毛拔；多食辛，则筋急而爪枯；多食酸，则肉胝KT 而唇揭；多食甘，则骨痛而发落。此五味之所伤也。<br />
　　五味入口，内养五脏，各有所欲。所欲太过，则互有所伤，故不宜过欲也。<br />
　　<br />
　　阴阳应象大论<br />
　　 阳为气，阴为味。味浓者为阴，薄为阴之阳。气浓者为阳，薄为阳之阴。味浓则泄，薄则通。气薄则发泄，浓则发热。辛甘发散为阳，酸苦涌泄为阴。<br />
　　味浓者为阴中之阴则泄，如大黄之类。味薄者为阴中之阳则通，如苦茶之类。气浓者为阳中之阳则发热，如附子之类。气薄者为阳中之阴则发泄，如麻黄、桂枝之类是也。故辛甘发散为阳，酸苦涌泄为阴也。<br />
　　<br />
　　卷之二　内经要旨（下）<br />
　　脉候篇第五<br />
　　<br />
　　脉要精微篇<br />
　　 黄帝问曰：诊法何如？岐伯对曰：诊法常以平旦，阴气未动，阳气未散，饮食未进，经脉未盛，络脉调匀，血气未乱，故乃可诊有过之脉。<br />
　　平旦未劳于事，阴气未扰，阳气未耗，故可以候有过之病脉也。<br />
　　切脉动静而视精明，神气也。察五色，观五脏有余不足，六腑强弱，形之盛衰，以此参伍，决死生之分。<br />
　　参伍，视察五色等事，与所切脉参合比伍，而其决死生之分也。<br />
　　夫脉者，血之府也，长则气治，安也。短则气病，数则烦心，大则病进，上盛则气高，下盛则气胀，上盛，谓寸口；下盛，谓尺中。代则气衰，细则气少，涩则心痛，浑浑革至如涌泉，病进而色弊，绵绵其去如弦绝者，死。<br />
　　浑浑，脉混乱也。革至，谓脉弦实。如涌泉，脉迫迫而出不反也。绵锦其去，脉来绵绵，相续不见其去，如弦之数绝，主病色而死矣。<br />
　　微妙在脉，不可不察。察之有纪，从阴阳始。始之有经，从五行生。生之有度，四时为宜。<br />
　　察脉在手阴阳升降之妙，故曰纪纲。始之有经，言知其经常之大概，次从五行之生旺，次从四时之所宜，所谓有度也。如此，微妙皆可察而知也。<br />
　　是故声合五音，色合五行，脉合阴阳。<br />
　　此申上文微妙不可不察，而各有合之之理是也。<br />
　　持脉有道，虚静为宝。（虚心静性。）春日浮，如鱼之游在波；（不甚浮也。）夏日在肤，泛泛乎万物有余；盛大充足。秋日下肤，蛰虫将去，（随气而降，故曰下肤，观蛰虫可见。）冬日在骨，蛰虫周密，君子居室。（深沉之义。）此言四时之常脉，所谓始之有经是也。<br />
　　尺内两旁则季胁，（季，末也，极下也。）尺外以候肾，尺里以候腹，中附上，（关上也。）左外以候肝，内以候鬲；右外以候胃，内以候脾。上附上，寸上也。右外以候肺，内以候胸中；左外以候心，内以候膻中。前以候前，后以候后。上竟上者，胸喉中事也；下竟下者，少腹腰股膝足中事也。<br />
　　自尺内至于上附上，六部之分位，以诊十二候也。上竟上者之四句，总结上文诊候之各得其宜也。<br />
　　<br />
　　平人气象篇<br />
　　 帝曰：平人何如？岐伯对曰：人一呼脉再动，一吸脉再动，呼吸定息脉五动，闰以定息，命曰平人。<br />
　　一呼一吸，脉各再动，定息脉又一动，为五动也，曰平。<br />
　　人一呼脉一动，一吸脉一动，曰少气。<br />
　　呼吸定息五动曰平。今呼吸各一息，脉为迟，以减平人之半，少气可知矣。<br />
　　人一呼脉三动，一吸脉三动而躁，尺热曰病温，尺不热脉滑曰病风，脉涩曰痹。<br />
　　躁，烦躁也。尺热，尺分皮肤热，是为病瘟。尺不热而滑为风，涩为血少，故病痿痹。<br />
　　是为数脉也。<br />
　　人一呼脉四动以上曰死，脉绝不至曰死，乍疏乍数曰死。<br />
　　一呼四动，一吸亦四动，是倍平人之半，此数而又甚者也。脉绝不至，乍疏乍数，皆其谷气绝亡，故皆主死。<br />
　　平人之常气禀于胃，胃者，平人之常气也。人无胃气曰逆，逆者死。<br />
　　无胃气，四时之脉不得其本脏和气也。观下文，可以知之。<br />
　　春胃微弦曰平，弦多胃少曰肝病，但弦无胃曰死，胃而有毛曰秋病，毛甚曰今病。<br />
　　春胃气则弦而软是也。弦多，谓弦甚。五注如始张弓弦。胃气少者，乃本气自病。纯弦绝无胃气者死，胃而毛秋病，毛甚者金克木，故即病。<br />
　　夏胃微钩曰平，钩多胃少曰心病，但钩无胃曰死，胃而有石曰冬病，石甚曰今病。<br />
　　夏胃气则弦而滑是也。但钩谓洪大而坚，有石谓沉伏得冬脉，故冬病石甚，水克火，故即病也。<br />
　　长夏胃微 弱曰平，弱多胃少曰脾病，但代无胃曰死， 弱有石曰冬病，弱甚曰今病。<br />
　　长夏胃气软弱是也。弱多，无力也，代，不能还也，主死。弱而沉为冬病，弱甚曰即病。<br />
　　秋胃微毛曰平，毛多胃少曰肺病，但毛无胃曰死，毛而有弦曰春病，弦甚曰今病。<br />
　　秋胃气浮是也。毛多，浮微也，为肺气不足而病也。浮微而欲绝者死，浮而弦为春病，弦甚曰为即病。<br />
　　年胃微石曰平，石多胃少曰肾病，但石无胃曰死，石而有钩曰夏病，钩甚曰今病。<br />
　　冬胃气沉是也。石多，沉伏也，为肾气不充也。但石沉而坚也，石而有钩，沉滑也，而病于夏。石甚为即病也。<br />
　　<br />
　　玉机真藏篇<br />
　　 曰：春以胃气为本。病肝脉来，盈实而滑，如循长竿，（长而紧也。）曰肝病。死肝脉至，急益劲，如新张弓弦，曰肝死。真肝脉至，中外急，如循刀刃责责然，如按琴瑟弦，色青白不泽，毛折，乃死。<br />
　　夏以胃气为本。病心脉来，喘喘连属，其中微曲，曰心病。死心脉来，前曲后居，如操带钩，曰心死。<br />
　　带钩，陷下不动也。真心脉至坚而搏，如循薏苡子累累然，色赤黑不泽，毛折，乃死。<br />
　　长夏以胃气为本。病脾脉来，实而盈数，如鸡举足，曰脾病。死脾脉来，锐坚如鸟之啄，如鸟之距，如屋之漏，如水之流，曰脾死。真脾脉至，弱而乍疏乍数，色黄青不泽，毛折，乃死。<br />
　　秋以胃气为本。病肺脉来，不上不下，如循鸡羽，曰肺病。死肺脉来，如物之浮，如风吹毛，曰肺死。（浮而散也。）真肺脉至，大而虚，如以毛羽中人肤，色赤白不泽，毛折，乃死。<br />
　　冬以胃气为本。病肾脉来，如引葛，按之益坚，曰肾病。死肾脉来，发如夺索，辟辟然如弹石，曰肾死。（促而肾也。）真肾脉至，搏而绝，如指弹石辟辟然，色黑黄不泽，毛折，乃死。<br />
　　<br />
　　玉机真藏论<br />
　　 岐伯曰：春脉者肝也，东方木也，万物之所以始生也。故其气来， 弱轻虚而滑，端直以长，曰弦，反此者病。其气来实而强，此谓太过，病在外；其气来不实而微，此谓不及，病在中。<br />
　　太过为阳居表，故在外；不及为阴居中，故在内。<br />
　　太过令人善怒，忽忽眩冒而颠疾；其不及则令人胸痛引背，下则两胁 满。<br />
　　太过肝气实则怒，视眩冒闷，气上为颠疾；不及肝气不流，故胁痛 满也。<br />
　　夏脉者心也，南方火也，万物之所以盛长也。故其气来盛去衰，曰钩，（即前曲后居，来疾去迟也。）反此者病。其气来盛去亦盛，此谓太过，病在外；其气来不盛去反盛，此谓不及，病在中。太过则令人身热而肤痛，为浸淫；不及则令人烦心，上见咳唾，下为气泄。<br />
　　心脉太过，则身热而肤痛，浸淫流布而痛；不及为心烦咳唾，下则气泄。<br />
　　秋脉者肺也，西方金也，万物之所以收成也。故其气来，轻虚以浮，来急去散，故曰浮，反此者病。其气来，毛而中央坚，两旁虚，此谓太过，病在外；其气来，毛而微，此谓不及，病在中。太过则令人逆气背痛，愠愠然；不及则令人喘，呼吸少气而咳，上气见血，下闻病音。<br />
　　上见血，喘而咯血；下闻病音，复又咳嗽也。<br />
　　冬脉者肾也，北方水也，万物之所以合藏也。故其气来沉以搏，曰营，反此者病。其气来如弹石，此谓太过，病在外；其去如数，此谓不及，病在中。太过则令人懈 ，（懈，倦也，似热不热，似寒不寒，似弱不弱，似强不强，无可名状，谓之懈 病也。）脊脉痛而少气不欲言。其不及则令人心悬如病饥， 中清，脊中痛，少腹满，小便变。<br />
　　中，季胁之下，侠脊两旁空软处也，肾外当 ，故曰 。清，清冷也。脊中，两肾之中。<br />
　　少腹， 之前。小腹满，肾气不行也，故小便变，或赤或涩也。<br />
　　帝曰：脾脉独何主？曰：脾脉者土也，孤藏以灌四旁者也。善者不得见，恶者可见。（脾寄旺于四季，故善不可见，恶可见。）其来如水之流，此为太过，病在外；如鸟之啄，此谓不及，病在中。太过则令人四肢不举，不及则令人九窍不通。<br />
　　中气不足，不能灌溉于四旁，则五脏不和，故九窍不通也。<br />

                    <br>
                        　　<br />
　　平人气象篇<br />
　　 曰：欲知太过与不及，寸口之脉中手短者，曰头痛。寸口脉中手长者，曰足胫痛。寸口脉中手促上击者，曰肩背痛。寸口脉沉而坚者，曰病在中。寸口脉浮而盛者，曰病在外。寸口脉沉而弱，曰寒热及疝瘕少腹痛。寸口脉沉而横，曰胁下有积，腹中有横积痛。寸口脉沉而喘，曰寒热。脉盛滑坚者，曰病在外。脉小实而坚者，病在内。脉小弱以涩，谓之久病。<br />
　　脉滑浮而疾者，谓之新病。脉急者，曰疝瘕少腹痛。脉滑曰风。脉涩曰痹。缓而滑曰热中。盛而紧曰胀。尺脉缓涩，谓之解 。安卧脉盛，谓之脱血。尺涩脉滑，谓之多汗。尺寒脉细，谓之后泄。脉尺粗常热谓之热中。妇人手少阴脉动甚者，孕子也。<br />
　　少阴在掌后陷中，当小指而应手者也。动谓动也，经脉别论曰：阴搏阳别，谓之有子。<br />
　　经脉别论篇曰：食入于胃，浊气归心，淫精于脉，脉气流经，精气归肺，肺朝百脉，输精于皮毛。毛脉合精，行气于腑，腑精神明，留于四脏，气归于权衡。权衡以平，气口成寸，以决死生。<br />
　　气口乃手太阴肺脉，为脉之大会，百脉尽朝，故以其分决死生，是成寸口脉法，寸关尺三部是也。<br />
　　饮入于胃，游溢精气，上输于脾，脾气散精，上归于肺，通调水道，下输膀胱，水精四布，五经并行，合于四时五脏阴阳，揆度以为常也。<br />
　　水精布经，五脏四时俱以常度，不相失也。<br />
　　<br />
　　平人气象篇<br />
　　 曰：人以水谷为本，故人绝水谷则死，脉无胃气亦死。所谓无胃气者，但得真藏脉不得胃气也。所谓脉不得胃气者，肝不弦肾不石也。<br />
　　石弦而曰不，谓不似微弦微石之和也。五脏仿此。<br />
　　<br />
　　玉机真藏论<br />
　　 曰：见真藏曰死，何也？岐伯曰：五脏者皆禀气于胃，胃者五脏之本也。<br />
　　藏气者，不能自致于手太阴，必因于胃气，乃至于手太阴也，故五脏各以其时，自为（自为其状而至太阴。）而至于手太阴也。故邪气胜者，精气衰也，故病甚者，胃气不能与之俱至于手太阴，故真藏之气独见者，病胜藏也，故曰死。<br />
　　高保衡《新校正》云：真藏脉者，无余物和杂，故名真也。如弦是肝脉，若微弦则和，而有胃气微弦，二分胃气，一分弦气，故曰微弦。若三分俱弦，则为真藏脉矣。<br />
　　<br />
　　脉要精微篇<br />
　　 曰：心脉搏坚而长，当病舌卷不能言；其 而散者，当消环自已。肺脉搏坚而长，当病唾血；其 而散者，当病灌汗，至令不复发散也。肝脉搏坚而长，色不青，当病坠若搏，（若搏，或坠，或击伤而搏也。）因血在胁下，令人喘逆；其 而散者色泽，当病溢饮。<br />
　　溢饮者渴暴多饮，而溢入肌皮肠胃之外也。胃脉搏坚而长，其色赤，当病折髀；（髀抵伏兔，故病如折也。）其 而散者，当病食痹。脾脉搏坚而长，其色黄，当病少气；其 而散色不泽者，当病足 肿，若水状也。肾脉搏坚而长，其色黄而赤者，当病折腰；其 而散者，当病少血，至令不复也。<br />
　　搏坚，皆为太过；软而散，皆为不及。五脏各因太过不及而病也。<br />
　　<br />
　　阴阳别论篇<br />
　　 曰：脉有阴阳，知阳者知阴，知阴者知阳。凡阳有五，五五二十五阳。<br />
　　所谓阴者，真藏也，见则为败，败必死也。所谓阳者，胃脘之阳也。别于阳者，知病处也；别于阴者，知死生之期。三阳在头，三阴在手，所谓一也。<br />
　　汪心谷云：阴者五脏之阴也，阳者胃之阳气也。二十五阳一岁，五脏脉变，各经阳气有五，合为二十五也。三阳三阴，手足三阳三阴经也。一，同也。夫经脉者，由于胃气冲灌，而行贯乎四时，曰春弦夏钩秋毛冬石，兼微曰平，如胃之阳气少者曰病，以寸尺候其病处，或在肾在腹在膻中之类。若胃之阳气已绝，不能与脉俱至于手之太阴，而五脏之阴气独见，见则为败，败必死也。其死必于所不胜之期，如肝见庚辛，心见壬癸，脾见甲乙，肺见丙丁，肾见戊己，故曰知死生之期。王氏及《素问钞》，皆以人迎气口牵强注释，于理益晦，知者审之。<br />
　　凡持真脉之藏脉者，肝至悬绝急，十八日死。<br />
　　汪氏：真脉之脏脉者，谓真脏脉之至数，以分五脏之属也。至，脉之应也。悬绝，止绝也。<br />
　　急，劲也。十八，肝脏之得数也。日，日干庚辛是也，脉绝死于所不胜之期。凡脉至流行，内应五脏肝心脾肺肾之气，外应先天五行水一火二木三金四土五之数，故脉五至为小息，五十至为一大息。若五十至之中，有胃气无止绝曰平。无胃气兼止绝有常数者曰死。凡脉止绝，法以至绝至复数起，周五脏而得其余数，则应所属之脏气已绝，至于所不胜之期日而死。肝至十八日死者，除五脏三五一十五余三，属木内应于肝，故知肝气已绝，庚辛日干为死之期也。<br />
　　心至悬绝，九日死。<br />
　　肝至十八加心至九数，共二十七数，除五脏五周，五五二十五余二，属火内应于心，故知心气已绝，壬癸日干为死之期也。<br />
　　肺至悬绝，十二日死。<br />
　　肝心已共二十七数，加肺十二数，共合三十九数，除五脏七周，五七三十五数余四，属金内应于肺，故知肺气已绝，丙丁日干死之期也。<br />
　　肾至悬绝，七日死。<br />
　　肝心肺已共三十九数，加肾七数，共合四十六数，除五脏九周，五九四十五数余一，属水内应于肾，故知肾气已绝，戊己日干死之期也。<br />
　　脾至悬绝，四日死。<br />
　　肝心肺肾已共四十六数，加脾四数，共合五十大衍之数，五脏十周终数而止为天五，属土内应乎脾，故知脾气已绝，甲乙日干死之期也。《脉诀》云：五十不止身无病，数内有止皆知定，亦此义也。<br />
　　<br />
　　脉要精微篇<br />
　　 岐伯曰：反四时者，有余为精，不足为消。<br />
　　精，增进也。消，消灭也。脉有阴阳盛衰四时有余不足之应人迎气口是也。<br />
　　应太过，不及为精；应不足，有余为消。阴阳不相应，病名曰关格。<br />
　　当大而细，当细而大，谓之反四时。当不足响应有余为精，当有余响应不足为消。此则为精至于有余，为消至于不足者也。春夏阴气消灭，寸口主阴，当应不足，而响应之太过，是不及者，反为精进也。春夏阳气增进，人迎主阳，当应有余，而响应之不足，是有余者，反为消灭也。<br />
　　故曰：应不足，有余为消。阴阳不相应，即人迎之阳脉而响应之不足，气口之阴脉而响应之有余，故曰：阴阳不相应，病名曰关格。关主不得便溺，格主吐逆是也。<br />
　　<br />
　　六节藏象篇<br />
　　 曰：人迎一盛，（一倍也。）病在少阳，二盛病在太阳，三盛病在阳明，四盛以上为格阳。<br />
　　人迎为足阳明胃脉，动在结喉两旁。比之寸口盛一倍者，病在少阳；盛二倍者，病在太阳；盛三倍者，病在阳明，四倍以上，阳盛之极，故格拒而食不得入。所谓格，则吐逆者是也。<br />
　　寸口一盛病在厥阴，二盛病在少阴，三盛病在太阴，四盛以上为关阴。<br />
　　寸口为手太阴肺经动脉，穴出经渠，比之人迎盛一倍者，病在厥阴；盛二倍者，病在少阴；盛三倍者，病在太阴；四盛以上，阴盛之极，故关闭而溲不得通也。<br />
　　人迎与气口俱盛四倍以上为关格，关格之脉羸，不能极于天地之精气，则死矣。<br />
　　不能极于天地之精气，不得天地阴阳之中正也，如北极之处乎中，故曰极也。<br />
　　<br />
　　至真要大论篇<br />
　　 曰：脉从而病反者，其诊何如？岐伯对曰：脉至而从，按之不鼓，诸阳皆然。曰：诸阴之反，其脉何如？曰：脉至而从，按之鼓甚而盛也。<br />
　　此言病热而脉敝，按之不鼓手，乃阴盛格阳而致之，非热也，诸阳然也。病寒，脉按之鼓击手下而盛者，乃阳盛拒阴而然，非寒也。<br />
　　<br />
　　脉要精微篇<br />
　　 曰：粗大者，阴不足阳有余，为热中也。来疾去徐，上实下虚，为厥颠疾；来徐去疾，上虚下实，为恶风也。故中恶风者，阳气受也。有脉俱沉细数者，少阴厥也；沉细数散者，寒热也；浮而散者，为 仆。（浮为虚，散为不足，故头眩而仆倒也。）诸浮不躁者皆在阳，则为热；其有躁者在手。（热在手之三阳也。）诸细而沉者皆在阴，则为骨痛；其有静者在足。（病在足之三阴经。）诸过者切之，涩者阳气有余也，（阳有余，故血少。）滑者阴气有余也。（阴有余，故血多。）阳气有余为身热无汗，阴气有余为多汗身寒，阴阳有余则无汗而寒。<br />
　　推而外之，内而不外，有心腹积也。（内外脉经之两旁，内而不外，侵外也。）推而内之，外而不内，身有热也。（脉侵外为阳气有余，故身热。）推而上之，上而不下，腰足清也。（脉涌上出，为阳气在上，故足冷也。）推而下之，下而不上，头项痛也。（脉在下，是阴气有余，故头痛。）按之至骨，脉气少者，腰脊痛而身有痹也。<br />
　　<br />
　　平人气象篇<br />
　　 曰：病热而脉静，泄而脉大，脱血而脉实，病在中脉虚，病在外脉涩坚者，皆难治。<br />
　　此病脉虚实相反者，曰难治。<br />
　　脉盛滑坚者，曰病在外。脉小实而坚者，病在内。<br />
　　盛滑为阳，病在外；小实为阴，病在内。<br />
　　脉小弱以涩，谓之久病。脉滑浮而疾者，谓新病。<br />
　　小弱以涩为血气虚，故为久病。浮滑而疾为阳气足，故为新病。<br />
　　<br />
　　三部九候篇<br />
　　 帝曰：决死生奈何？岐伯曰：形盛脉细，少气不足以息者危。形瘦脉大，胸中多气者死。形气相得者生。参伍不调者病。三部九候皆相失者死。上下左右之脉相应如参舂者病甚。上下左右相失不可数者死。<br />
　　此皆言失常候者病，相失不可数者死，数之极也。<br />
　　中部之候虽独调，与众脏相失者死。中部之候相减者死。目内陷者死。<br />
　　独调，至数匀也。众脏相失，言皆不应也。相减者，减于上下，谓其偏少也。<br />
　　帝曰：何以知病之所在？岐伯曰：察九候独小者病，独大者病，独疾者病，独迟者病，独热者病，独寒者病，独陷下者病。<br />
　　相失之候，凡有七诊者，此也。参伍不调，随其独异者，言病耳。<br />
　　以左手足上，上去踝五寸按之，庶右手足当踝而弹之，其应过五寸以上，蠕蠕然者不病。其应疾，中手浑浑然者病，中手徐徐然者病，其应上不能至五寸，弹之不应者死。<br />
　　此言足阳明胃经冲阳之脉，诊之以决生死。以左手足上，上去踝五寸按之，谓以自手而诊足上之脉也。庶，次也。次以右手诊其右足。弹之，按而动移也，寻其脉之有无也，其应手上不能至五寸者死。王注：手足踝上皆有动脉，盖差误也。<br />
　　必先知经脉，然后知病脉。<br />
　　经脉，四时胃气之脉。凡诊必先察胃气，然后察病脉。<br />
　　脱肉身不去者死。<br />
　　形肉瘦脱，身体不能动移者，主死。<br />
　　形肉已脱，九候虽调，犹死；七诊虽见，九候皆从者不死。<br />
　　形肉脱瘦，九候调亦死也。然四时之气顺，七诊互见不死。<br />
　　必审其所始病，与今之所方病，而后各切循其脉，视其经络浮沉，以上下逆从循之。其脉疾者不病，其脉迟者病。脉不往来者死，精神去，胃气绝。皮肤着者死。骨枯干也。<br />
　　<br />
　　通评虚实论<br />
　　 曰：脉实满，手足寒，头热，何如？岐伯曰：春秋则生，冬夏则死。<br />
　　春秋月建为三阳司天，而应头之三阳经，属阳而主热也。三阴在泉，而应手足阴经，宜得阴气而寒也。脉实满为阳邪之实，宜通身壮热，阳证相应斯为顺也。今头热而手足寒者，其在春秋亦应时为顺也。冬夏月建三阴司天，而三阳在泉，当头寒而手足热，故冬、夏为逆，则主死也。<br />
　　亦如南北政，岁当三阳司天，三阴在泉，宜寸大而尺细；岁当三阴司天，三阳在泉，宜寸小而尺大。亦此义也。<br />
　　<br />
　　卷之二　内经要旨（下）<br />
　　色诊篇第六<br />
　　<br />
　　脉要精微篇<br />
　　 帝曰：夫精明五色者，气之华也。赤欲如帛裹朱，不欲如赭；白欲如鹅羽，不欲如盐；青欲如苍璧之泽，不欲如蓝；黄欲如罗裹雄黄，不欲如黄土；黑欲如重漆色，不欲如地苍。五色精微之象见矣，其寿不久也。<br />
　　<br />
　　五脏生成篇<br />
　　 曰：色见青如草兹者死，黄如枳实者死，（色青黄也。）黑如 （煤也。）者死，赤如 血者死，（败恶凝聚之血是也。）白如枯骨者死，此五色之见死者也。<br />
　　青如翠羽者生，赤如鹅冠者生，黄如蟹腹者生，白如豕膏者生，黑如乌羽者生，此五色之见生者也。<br />
　　生于心，如以缟裹朱；生于肺，如以缟裹红；生于肝，如以缟裹绀；生于脾，如以缟裹栝蒌实；生于肾，如以缟裹紫，此五脏所生之外荣也。<br />
　　<br />
　　玉机真藏篇<br />
　　 帝曰：吾得脉之大要，天下至数，五色脉变，揆度奇恒，道在于一，神转不回，回则不转，乃失其机。<br />
　　得脉之大要，天下之至极之术数，何也？五色合五脏之脉，应时而变，揆度奇恒，道在于一而不二也。莫非其神乎？神转不回，回则不转，乃失其机，亦神去则机息之义同也。<br />
　　<br />
　　卷之二　内经要旨（下）<br />
　　脏象篇第七<br />
　　<br />
　　六节脏象篇<br />
　　 黄帝问曰：脏象何如？岐伯对曰：心者，生之本，神之处也。其华在面，其充在血脉，为阳中之太阳，通于夏气。<br />
　　肺者，气之本，魄之处也。其华在毛，其充在皮，为阳中之太阴，通于秋气。<br />
　　肾者，主蛰封藏之本，精之处也。其华在发，其充在骨，为阴中之少阴，通于冬气。<br />
　　肝者，罢极之本，魂之居也。其华在爪，其充在筋，以生血气，其味酸，其色苍。此阳中之少阳，通于春气。<br />

                    <br>
                        　　脾胃大肠小肠三焦膀胱者，仓廪之本，营之居也，名曰器，能化糟粕，转味而出入者也。其华在唇四白，其充在肌，此至阴之类，通于土气。凡十一脏，取决于胆也。<br />
　　后当云：脾者仓廪之本，营之居也。支氏曰：自脾及胃大小肠膀胱云者，乃兼统论也。<br />
　　<br />
　　金匮真言论<br />
　　 帝曰：五脏应四时，各有收受乎？岐伯对曰：东方青色，入通于肝，开窍于目，藏精于肝，其病发惊骇。其味酸，其类草木，其畜鸡，（巽方鸡。）其谷麦，（五谷之长。）其应四时，上为岁星，（木之精气上为岁星，十二年一周天。）是以春气在头也。（万物发荣上，故在头也。）其音角，其数八，（成数八也。）其臭臊，是以知病之在筋也。其在声为呼，其变动为握。在志为怒，怒伤肝，悲胜怒。风伤筋，燥胜风，酸伤筋，辛胜酸。<br />
　　南方赤色，入通于心，开窍于耳，（手少阴之络会于耳。）藏精于心，其病在五脏。其味苦，其类火，其畜羊，其谷黍，（黍赤色。）其应四时，上为荧惑星，（火之精气上为荧惑，七百四十日一周天。）是以知病之在脉也。其音征，其数七，（成数七也。）其臭焦。其在声为笑，在变动为忧，在志为喜，喜伤心，恐胜喜。热伤气，寒胜热，苦伤气，咸胜苦。<br />
　　中央黄色，入通于脾，开窍于口，藏精于脾，故病在舌本。其味甘，其类土，其畜牛，其谷稷，（色黄味甘。）其应四时，上为镇星，（土之精气上为镇星，二十八年一周天。）是以知病之在肉也。其音宫，其数五，其臭香。在声为歌，在变动为哕。在志为思，思伤脾，怒胜思，思伤肉，风胜湿，甘伤肉，酸胜甘。<br />
　　西方白色，入通于肺，开窍于鼻，藏精于肺，故病在背。其味辛，其类金，其畜马，（干为马。）其谷稻，（色白。）其应四时，上为太白星，（金之精气，上为太白星，三百六十五日一周天。）是以知病之在皮毛也。其音商，其数九，（成数九。）其臭腥。其在声为哭，在变动为咳，在志为忧，忧伤肺，喜胜忧。热伤皮毛，寒胜热，辛伤皮毛，苦胜辛。<br />
　　北方黑色，入通于肾，开窍于二阴，藏精于肾，故病在溪，其味咸，其类水，其畜彘，（亥为豕。）其谷豆，（黑色。）其应四时，上为辰星，（水之精气上为辰星，三百六十五日一周天。）是以知病之在骨也。其音羽，其数六，（成数六，）其臭腐。其在声为呻，在变动为栗，在志为恐。恐伤肾，思胜恐。寒伤血，燥胜寒，咸伤血，甘胜咸。<br />
　　<br />
　　灵兰秘典篇<br />
　　 帝曰：愿闻十二藏相使，贵贱何如？岐伯对曰：心者，君主之官也，神明出焉。肺者，相傅之官，治节出焉。肝者，将军之官，谋虑出焉。胆者，中正之官，决断出焉。<br />
　　膻中者，臣使之官，喜乐出焉。脾胃者，仓廪之官，五味出焉。大肠者，传导之官，变化出焉。<br />
　　小肠者，受盛之官，化物出焉。肾者，作强之官，伎巧出焉。三焦者，决渎之官，水道出焉。膀胱者，州都之官，津液藏焉，气化则能出矣。凡此十二官不得相失也，故主明则下安，以此养生则寿，殁世不殆，以为天下则大昌。主不明则十二官危，使道闭塞而不通，形乃大伤，以此养生则殃，以为天下者，其宗大危，戒之戒之。<br />
　　<br />
　　卷之二　内经要旨（下）<br />
　　经度篇第八<br />
　　<br />
　　血气形志篇<br />
　　 曰：夫人之常数，太阳常多血少气，少阳常少血多气，阳明常多血多气，少阴常少血多气，厥阴常多血少气，太阴常多气少血，此天之常数。<br />
　　人身之经络气血多少，与天道寒热盛衰相应。气为阳，而配乎热；血为阴，而配乎寒。夫太阳为天之六气，斯时天气寒盛而热衰，应人手足太阳二经，多血而少气；少阳为天之三气，斯时天气热盛而寒衰，应人手足少阳二经，少血而多气；阳明为天之五气，斯时天气先热而后寒，应人手足阳明二经，多气而多血；少阴为天之二气，斯时天气寒少而热多，应人手足少阴二经，少血而多气；厥阴为天之初气，斯时天气寒盛而热衰，应人手足厥阴二经，多血而少气；太阴为天之四气，斯时天气热盛而寒衰，应人手足太阴二经，多气而少血，故曰：天道之常数云尔。<br />
　　足太阳与少阴为表里，少阳与厥阴为表里，阳明与太阴为表里，是为足之阴阳也。<br />
　　手太阳与少阴为表里，少阳与心主为表里，阳明与太阴为表里，是为手之阴阳也。<br />
　　<br />
　　阴阳离合篇<br />
　　 帝曰：愿闻三阴三阳之离合也。岐伯曰：圣人南面而立，前曰广明，后曰太冲。<br />
　　南方丙丁火位，阳气盛明，故曰广明。广，大也，向明而治，故圣人南面而立。然在人身中则心脏在南，故谓前曰广明。冲脉在北，故后谓太冲。然太冲者，肾脉与冲脉合而盛大，故曰太冲。<br />
　　太冲之地，名曰少阴，少阴之上，名曰太阳。<br />
　　肾脏为阴，膀胱腑为阳。阴气在下，阳气在上，此为表里合一之经气。<br />
　　太阳根起于至阴，结于命门，名曰阴中之阳。<br />
　　太阳居少阴之地，故曰阴中之阳。<br />
　　中身而上，名曰广明，广明之下，名曰太阴。<br />
　　身之上曰广明，身之下曰太阴。又曰心脏下则太阴脾脏是也。<br />
　　太阴之前，名曰阳明。<br />
　　阳明胃脉行脾脉之前，太阴脾脉行胃脉之后。<br />
　　阳明根起于厉兑，名曰阴中之阳。<br />
　　阳明居太阴之前，故曰阴中之阳。<br />
　　厥阴之表，名曰少阳。<br />
　　少阳居厥阴之表，为阴中之少阳。<br />
　　少阳根起于窍阴，名曰阴中之少阳。是故三阳之离合也。<br />
　　离，谓别离应用。合，为配合于阴。别离则正位于三阳，配合则表里为脏腑。<br />
　　太阳为开，阳明为阖，少阳为枢。<br />
　　太阳司动静之机，故为开。阳明执禁固之权，故为阖。少阳司动静之微，故为枢。<br />
　　三经者，不得相失也，搏而勿浮，命曰一阳。<br />
　　搏而勿浮，为有胃气之脉也。既有胃气则三阳齐一而不相失也，故命曰一阳。<br />
　　愿闻三阴何如？岐伯曰：外者为阳，内者为阴，然则中为阴，（中则内也。）其冲在下，名曰太阴。<br />
　　冲脉在脾之下，故言在下，皆言脏位及经脉之次也。<br />
　　太阴根起于隐白，名曰阴中之阴。太阴之后，名曰少阴。<br />
　　脾脏之下近后，则肾之位。太阴脉起于大指端，少阴脉起于小指下。<br />
　　少阴根起于涌泉，名曰阴中之少阴，少阴之前，名曰厥阴。<br />
　　厥阴根起于大敦，名曰阴中之绝阴。是故三阴之离合也，太阴为开，厥阴为阖，少阴为枢。<br />
　　三经者，不得相失，博而勿沉，名曰一阴。<br />
　　厥者尽也，阴至此而尽，故曰阴中之绝阴。胃脏之前，近肝之位，厥阴脉交出太阴之后。<br />
　　搏而勿沉，不至于弱伏，是亦胃气之脉者也。<br />
　　<br />
　　经脉篇<br />
　　 手太阴肺经之脉，起于中焦，下络大肠，还循胃口，上鬲属肺，从肺系横出腋下，循 内，行少阴心主之前，循臂内上骨下廉，入寸口，上鱼际，循鱼际，出大指之端；其支者，从腕后出次指内廉，出其端。<br />
　　手阳明大肠经之脉，起于大指次指之端，循指上廉，出合谷两骨之间，上入两筋之中，循臂上廉，入肘外廉，循 外前廉，上肩，出 骨之前廉，上出柱骨之会于大椎，下入缺盆，络肺下鬲属大肠；其支别者，从缺盆上颈贯颊，入下齿缝中，还出侠口，交人中，左之右，右之左，上侠鼻孔。<br />
　　足阳明胃之脉，起于鼻交 中，旁约大肠之脉，下循鼻外，入上齿中，还出侠口环唇，下交承浆，却循颐下后廉，出大迎，循颊车，上耳前，过客主人，循发际，至额颅；其支别者，从大迎前下人迎，循喉咙，入缺盆，下鬲属胃络脾；其直者，从缺盆下乳内廉，下侠脐，入气冲；其支者，起胃口，下循腹里，下至气冲而合，以下髀关，抵伏免，下入膝膑中，下循 外廉，下足跗，入中指内间；其支者，下膝三寸而别，以下入中指外间；其支者，别跗上，入大指间，出其端。<br />
　　足太阴脾经之脉，起于大指之端，循指侧白肉际，过核骨后，上内踝前廉，上 内，循 骨后，交出厥阴之前，上循膝股内前廉，入腹属脾络胃，上鬲挟咽，连舌本，散舌下；其支别者，复从胃，别上鬲，注心中。<br />
　　手少阴心经之脉，起于心中，出属心系，下鬲络小肠；其支者，从心系侠咽，系目；其直者，复从心系却上肺，出腋下，下循 肉后廉，行太阴心主之后，下肘内廉，循臂内后廉，抵掌后兑骨之端，入掌内后廉，循小指之内出其端。<br />
　　手太阳小肠经之脉，起于小指之端，循手外侧上腕，出踝中，直上循臂骨下廉，出肘内侧两筋之间，上循 外廉，出肩解，绕肩胛，交肩上，入缺盆络心，循咽下鬲，抵胃属小肠；其支别者，从缺盆循颈上颊，至目锐 ，却入耳中，其支者，别循颊上 抵鼻，至目内 。<br />
　　足太阳膀胱经之脉，起于目内 ，上额交巅上；其支别者，从巅至耳上角；其直行者，从巅入脑，还出别下项，循肩膊后，侠脊抵腰中，入循膂，络肾属膀胱；其支别者，从腰中下贯臀，入中；其支别，从膊内左右，别下贯胛，侠脊内，过髀枢，循髀外从后廉下合 中，以下贯内出外踝之后，循京骨至小指外侧端。<br />
　　足少阴肾经之脉，起于足小指之下，斜趋足心，出然谷之下，循内踝之后，别入跟中，上内，出 内廉，上股内后廉，贯脊属肾络膀胱；其直者，从肾上贯肝鬲，入肺中，循喉咙，挟舌本；其支者，从肺出络心，注胸中。<br />
　　手厥阴心包络之脉，起于胸中，出属心包，下鬲历络三焦；其支者，循胸出胁，下腋三寸，上抵腋下，下循 内，行太阴少阴之间，入肘中，下臂行两筋之间，入掌中，循中指出其端；其支别者，从掌中，循小指次指出其端。<br />
　　手少阳三焦经之脉，起于小指次指之端，上出两指之间，循手表腕，出臂两骨之间，上贯肘，循外上肩，交出足少阳之后，入缺盆，布膻中，散络心包，下鬲循属三焦；其支者，从膻中上出缺盆，上项，挟耳后直上，出耳上角，以屈下颊至 ；其支者，从耳后入耳中，却出至目锐 。<br />
　　足少阳胆经之脉，起于目锐 ，上抵头角，下耳后，循颈行手少阳之前，至肩上，却交出少阳之后，入缺盆；其支者，从耳后入耳中，出走耳前，至目锐 后，下大迎，合手少阳于 ，下临颊车，下颈合缺盆，下胸中，贯鬲络肝属胆，循胁里，出气冲，下毛际，横入髀厌中；其直者，从缺盆下腋，循胸过季胁，下合髀厌中，以下循髀外，出膝外廉，下外辅骨之前，直下抵绝骨之端，下出外踝之前，循足跗之上，入小指次指之间；其支别者，别跗上入大指，循歧骨内出其端，还贯入爪甲，出三毛。<br />
　　足厥阴肝经之脉，起于大指聚毛之上，循足 上廉，去内踝一寸，上踝三寸，交出太阴之后，上内廉，循股入阴中，环阴器，抵少腹，挟胃属肝络胆，上贯鬲，布胁肋，循喉咙之后，上入颃颡，连目系，上出额，与督脉会于巅；其支者，从目系下颊里，环唇内；其支者，复从肝别贯鬲，上注肺。<br />
　　督脉起于下极之余，并于脊里，上至风府入脑，上巅循额，至鼻柱，属阳脉之海。<br />
　　任脉起于中极之下，以上毛际，循腹里上关元，至喉咙，属阴脉之海。<br />
　　<br />
　　卷之二　内经要旨（下）<br />
　　运气篇第九<br />
　　<br />
　　六节藏象篇<br />
　　 黄帝问曰：余闻天以六六之节，以成一岁，人以九九制会，计人有三百六十五节以为天地，久矣。不知其谓也。<br />
　　六六谓六甲之日，以成一岁之节限；九九制会，谓九同于九野之数，以制人形之会通也。<br />
　　岐伯对曰：昭乎哉问也，请遂言之。夫六六之节，九九制会者，所以正天之度，气之数也。<br />
　　六六之节，天之度也。九九之制会，天之数也。所谓气数者，生成之气也。周天之分，凡三百六十五度四分度之一，以十二节气均之，则气有三百六十日而终，兼之小月，日又不足其数矣。是以六十四气而常置闰焉，何者？以其积差分故也。天地之生育，本祖于阴阳，人神之运用为始，终于九气。《律书》曰；黄钟之律，管长九寸，冬至之日，气应灰飞，由此则万物之生，咸因于九气矣。<br />
　　天度者，所以制日月之行也，气数者，所以纪生化之用也。<br />
　　制，谓准度。纪，谓纪纲。准日月之行度者，所以明日月之行迟速世；纪化生之为用者，所以彰气至而斯应也。气应无差，则生成之理不替；迟速以度，大小之月生焉。故日异长短，月移寒暑，收藏生长无失时宜也。<br />
　　天为阳，地为阴，日为阳，夜为阴。行有分纪，周有道理。日行一度，月行十三度而有奇焉。<br />
　　故大小月三百六十五日而成岁，积气余而盈闰矣。<br />
　　日行迟，故昼夜行天之一度，而三百六十五日一周天，而犹有度之奇分矣。月行速，故昼夜行天之十三度余，而二十九日一周天也。言有奇者，谓十三度外，复行十九分度之七，故云月行十三度而有奇也。《书》曰：期三百有六旬有六日，以闰月定四时成岁，则其义也。积余盈闰者，盖以月之大小，不尽天度故也。<br />
　　立端于始，表正于中，推余于终，而天度毕矣。<br />
　　端，首也。始，初也。表，彰示也，正，斗建也。中，月半也。推，退位也。言立首气于初节之日，示斗建于月半之辰，退余闰于相望之后。是以闰之前，则气不及月；闰之后，则月不及气。<br />
　　故常月之制，建初立中；闰月之纪，无初无中。纵历有之，皆他节气也。故历无云其候闰某月节闰某月中也，推终之义断可知乎！故曰：立端于始，表正于中，推余于络也。由斯推日成闰，故能令天度毕焉。<br />

                    <br>
                        　　天有十日，日六竟而周甲，甲六复而终岁，三百六十日法也。<br />
　　十日，谓甲乙内丁戊己庚辛壬癸之日也。十者，天地之至数也。《易》曰天九地十，是也。<br />
　　六十日而周甲子之数，甲子六周而复始，则终一岁之日，是三百六十日之岁法，非天度之数也。此盖十二月各三十日者，若除小月，其日又差之也。<br />
　　帝曰：夫子言积气盈闰，愿闻何谓气？岐伯曰：五日谓之候，三候谓之气，六气谓之时，四时谓之岁，而各从其主治焉。<br />
　　各从其主治，谓一岁之日，各归从五行之一气，而为之主以旺也。故下文曰云云。<br />
　　五运相袭，而皆治之。终期之日，周而复始。时立气布，如环无端，候以同法。故曰：不知年之所加，气之盛衰；虚实之所起，不可以为工矣。曰：五运之始，如环无端，其太过不及何如？曰：五运更立，各有所胜，盛虚之变，此其常也。曰：平气何如？曰：无过者也。曰：太过不及奈何？曰：在经有也。曰：何谓所胜？曰：春胜长夏，长夏胜冬，冬胜夏，夏胜秋，秋胜春，所谓得五行时之胜，各以气命其脏。曰：何以知其胜？曰：求其至也，皆归始春。未至而至，此谓太过，则薄所不胜，而乘所胜也，命曰气淫，不分邪僻内生，工不能禁。至而不至，此谓不及，则所胜妄行，而所生受病，所不胜薄之也，命曰气迫。所谓求其至者，气至之时也。<br />
　　凡气之至，皆谓立春前十五日，乃候之初也。未至而至，谓所直之气未应至而先期至也。<br />
　　先期而至，是气有余，故曰太过。至而不至，谓所直之气应至不至而后期至，后期而至，是气不足，故曰不及。太过则薄所不胜，而乘所胜；不及则所胜妄行，而所生受病，所不胜薄之也。凡五行之气，我克者为所胜，克我者为所不胜，生我者为所生。假令肝木有余，是肺金不足，金不制木，故木太过。木气既余，则反薄肺金，而乘于脾土矣。此皆五脏之气内相淫并为疾，故命曰气淫也。余太过例同。又如肝木气少，不能制土，土气无畏，而遂妄行，水被土凌，故云：所胜妄行而所生受病也。肝木之气不平，肺金之气自薄，故曰：所不胜薄之。然木气不平，土金交薄，相迫为疾，故曰气迫也。余不及皆同例。<br />
　　谨候其时，气可与期，失时反候，五治不分，邪僻内生，工不能禁。曰：有不袭乎？岐伯曰：苍天之气，不得无常也。气之不袭，是谓非常，非常则变矣。曰：非常而变奈何？曰：变至则病，所胜则微，所不胜则甚。<br />
　　汪氏曰：变者，非常也。至，气至也。所胜，我克彼也。所不胜，彼克我也。重，复也。<br />
　　时，六气之时也。此言六气失序，而邪有微甚之殊。夫六气者，主气是也。初气厥阴风木，二君火，三相火，四湿土，五燥金，六寒水，由初逮终，以应六六之气，是气相袭而顺，否为逆而且病焉。如初病厥阴风木司令，若风气弗应，而变湿气大行者，邪属太阴土也，木能克土，乃所不胜者，故邪为微。若风木之气弗应，而变燥气大行者，邪属阳明金也，金来克木，乃所不胜者，故邪为甚。是在丁年谓之重感。经曰：乘年之虚，则邪甚也；失守之和，亦邪甚也。因而重感于邪，则病危矣。夫丁属阴干，从化为不及，木运不及，则不胜之燥金凌之。然木内应于肝，而肝以感年运所不胜之邪，于时重感之矣，是一岁而受二伤，故曰：重感于邪则死矣。若丁木不及之年，燥金之变不当风木之时者，亦为微邪，故曰：非时则微，当时则甚，余仿此。王注谓直年至后，二三四五岁病，岂理也哉？<br />
　　天元纪论篇<br />
　　 帝曰：五运相袭而皆治之，终期之日，周而夏始，余已知之矣。愿闻其与三阴三阳之候奈何合之？鬼臾区曰：夫五运阴阳者，天地之道也，万物之纪纲，变化之父母，生杀之本始，神明之府也，可不通乎？故物生谓之化，物极谓之变；阴阳不测谓之神，神用无方谓之圣。夫变化之为用也，在天为玄，在人为道，在地为化，化生五味，道生智，玄生神。神在天为风，在地为木；在天为热，在地为火；在天为湿，在地为土；在天为燥，在地为金；在天为寒，在地为水。<br />
　　此五行变化，以应天地运气之理，与阴阳应象颇同。<br />
　　故在天为气，在地成形，形气相感而化生万物矣。然天地者，万物之上下也；左右者，阴阳之道路也；水火者，阴阳之征兆也；金木者，生成之始终也。气有多少，形有盛衰，上下相召而损益彰矣。曰：何谓气有多少，形有盛衰？（气谓风热燥湿寒。形谓木火土金水。）曰：阴阳之气各有多少，故曰三阴三阳也。形有盛衰，谓五行之治，各有太过不及也。故其始也，有余而往，不足随之；不足而往，有余从之。知迎知随，气可与期。应天为天符，承岁为岁直，三合为治。<br />
　　〔应天〕为木运之岁，上见厥阴；火运之岁，上见少阳、少阴；土运之岁，上见太阴；金运之岁，上见阳明；水运之岁，上见太阳。此五者天气下降，如合符运，故曰应天，为天符也。<br />
　　〔承岁〕谓木运之岁，岁当亥卯；火运之岁，岁当寅午；土运之岁，岁当辰戌丑未；金运之岁，岁当巳酉，水运之岁，岁当申子。此五者岁之所宜，故曰承岁，为岁直也。〔三合〕谓火运之岁，上见少阴，年辰临午；土运之岁，上见太阴，年辰临丑未；金运之岁，上见阳明，年辰临酉。此三者，天气运气与年辰俱会，故云三合为治也。〔岁治〕亦曰岁位，三合亦为天符。六微旨论曰：天符岁会曰太乙天符，谓天运与岁相会。<br />
　　帝曰：上下相召奈何？鬼臾区曰：寒暑燥湿风火，天之阴阳也，三阴三阳上奉之。木火土金水火，（相火。）地之阴阳也，生长化收藏下应之。天以阳生阴长，地以阳杀阴藏。天有阴阳，地亦有阴阳，故阳中有阴，阴中有阳。所以欲知天地之阴阳者，应天之气，动而不息，故五岁而右迁。应地之气，静而守位，故六期而环会。<br />
　　天有六气，地有五位。天以六气临地，地以五位承天，盖以天气不加君火故也。以六加五，即五岁而余一气，故迁一位。若以五承六，则常六岁乃备尽天元之气，故六岁而环会，所谓周而复始也。地气左行，往而不返；天气东转，常自火运数五岁已。其次气正当君火之上，法不加临，则右迁君火气上，以临相火之上，故曰五岁而右迁也。由斯动静上下相临，而天地万物之情、变化之机可见矣。<br />
　　动静相召，上下相临，阴阳相错，而变由生也。曰：上下周纪，其有数乎？曰：天以六为节，地以五为制。周天气者，六期为一备；终地纪者，五岁为一周。君火以明，相火以位，五六相合而七百二十气，为一纪，凡三十岁；千四百四十气，凡六十岁，而为一周，不及太过斯皆见矣。<br />
　　君火在相火之右，但立名于君位，不立岁气，故天之六气不偶其气以行君火之正，守位而奉天之命，以宣行火令耳。以名奉天，故曰君火以名；守位禀命，故曰相火以位也。<br />
　　鬼臾区曰：甲己之岁，土运统之；乙庚之岁，金运统之；丙辛之岁，水运统之；丁壬之岁，木运统之；戊癸之岁，火运统之。帝曰：其于三阴三阳，合之奈何？曰：子午之岁，上见少阴；丑未之岁，上见太阴；寅申之岁，上见少阳；卯酉之岁，上见阳明；辰戌之岁，上见太阳；巳亥之岁，上见厥阴。少阴所谓标也，厥阴所谓终也。厥阴之上，风气主之；少阴之上，热气主之；太阴之上，湿气主之；少阳之上，相火主之；阳明之上，燥气主之；太阳之上，寒气主之。所谓本也，是谓六元。<br />
　　<br />
　　五营运论<br />
　　 曰：丹天之气经于牛女戊分， 天之气经于心尾己分，苍天三气经于危室柳鬼，素天之气经于亢氐昴毕，玄天之气经于张翼娄胃。所谓戊己分者，奎璧角轸，则天地之门户也。<br />
　　戊土属干，己土属巽。《遁甲经》曰：六戊为天门，六己为地户。晨暮占雨以西北东南，义取此也。雨为土用，湿气主之，故曰占焉。<br />
　　帝曰：论言天地者，万物之上下；左右者，阴阳之道路，未知其所谓也。岐伯对曰：所谓上下者，岁上下见阴阳之所在也。左右者，诸上见厥阴，左少阴右太阳；见少阴，左太阴右厥阴；见太阴，左少阳右少阴；见少阳，左阳明右太阴；见阳明，左太阳右少阳；见太阳，左厥阴右阳明。所谓面北而命其位，言其见也。<br />
　　面向北而言之也，上，南也。下，北也。左，西也。右，东也。<br />
　　帝曰：何谓下？岐伯曰：厥阴在上，则少阳在下，左阳明右太阴；少阴在上，则阳明在下，左太阳右少阳；太阴在上，则太阳在下，左厥阴右阳明；少阳在上，则厥阴在下，左少阴右太阳；阳明在上，则少阴在下，左太阴右厥阴；太阳在上，则太阴在下，左少阳右少阴。所谓面南而命其位，言其见也。<br />
　　主岁者，位在南，故面北而言其左右；在下者，位在北，故面南而言其左右也。上，天位也。下，地位也。面南，左东也，右西也，上下异而左右殊也。<br />
　　上下相遘，寒暑相临，气相得则和，不相得则病。曰：相得而病者何也？曰：以下临上，不当位也。间气何如？岐伯曰：随气所在，期于左右。<br />
　　于左右尺寸四部，分位承之，以知应与不应，过与不过也。<br />
　　曰：期之奈何？曰：从其气则和，逆其气则病。<br />
　　逆谓当浮不浮，当沉不沉。至真要论曰：厥阴之至其脉弦，少阴之至其脉钩，太阴之至其脉沉，太阳之至大而浮，阳明之至短而涩，少阳之至大而长。至而和则平，至而甚则病，至而反则病，至而不至者病，未至而至者病，阴阳易者危。<br />
　　不当其位者病。<br />
　　见于他位也。<br />
　　迭移其位者病。<br />
　　谓左见右脉，右见左脉，气差错故耳。<br />
　　失守其位者危。<br />
　　已见于他乡，本宫见贼杀之气。<br />
　　尺寸反者死。<br />
　　子午卯酉四岁有之，反，谓岁当阴在寸，而反见于尺；岁当阳在尺，而反见于寸。尺寸俱反，乃谓反也。若尺独然，或寸独然，是不应气，非反也。<br />
　　阴阳交者死。先立其年，以知其气，左右应见，然后乃可以言生死之逆顺。<br />
　　阴阳交，寅申巳亥辰戌丑未八年有之。交，谓岁当阴，在右脉反见左；岁当阳，在左脉反见右。左右交见是谓交。若左独然，或右独然，是不应之气，非交也。<br />
　　<br />
　　至真要论篇<br />
　　 曰：夫子言察阴阳所在而调之，论言人迎与寸口相应，若引绳大小齐等，命曰平，阴之所在寸口何如？岐伯对曰：视岁南北，可知之矣。曰：愿卒闻之。曰：北政之岁，少阴在泉，则寸口不应；厥阴在泉，则右不应；太阴在泉，则左不应。南政之岁，少阴司天，则寸口不应；厥阴司天，则右不应；太阴司天，则左不应。诸不应，反其诊则见矣。曰：尺候何如？曰：北政之岁，三阴在下，则寸不应；三阴在上，则尺不应。南政之岁，三阴在天，则寸不应，三阴在泉，则尺不应。左右同。故曰：知其要者，一言而终；不知其要，流散无穷。此之谓也。<br />
　　帝曰：主岁何如？岐伯对曰：气有余，则制己所胜而侮所不胜；其不及，则己所不胜侮而乘之，己所胜轻而侮之，侮反受邪，寡于畏也。<br />
　　<br />
　　六微旨篇<br />
　　 帝曰：愿闻天道六六之节盛衰何也？岐伯对曰：上下有位，左右有纪。<br />
　　故少阳之右，阳明治之；阳明之右，太阳治之；太阳之右，厥阴治之；厥阴之右，少阴治之；少阴之右，太阴治之；太阴之右，少阳治之。此所谓气之标，盖南面而待之也。少阳之上，火气治之，中见厥阴；阳明之上，燥气治之，中见太阴；太阳之上，寒气治之，中见少阴；厥阴之上，风气治之，中见少阳；少阴之上，火气治之，中见太阳；太阴之上，湿气治之，中见阳明。所谓本也，本之下，中之见也。见之下，气之标也。标本不同，气应异象。<br />
　　曰：其有至而至，有至而不至，有至而太过何也？曰：至而至者和；至而不至，来气不及也；未至而至，来气有余也。曰：至而不至，未至而至何如？曰：应则顺，否则逆，逆则变生，变生则病。<br />
　　<br />
　　至真要论<br />
　　 帝曰：胜复之动，时有常乎？气有必乎？岐伯曰：时有常位，而气无必也。曰：愿闻其道。曰：初气终三气，天气主之，胜之常也。四气尽终气，地气主之，复之常也。<br />
　　有胜则复，无胜则否。帝曰：复已而胜何如？曰：胜至则复，无常数也，衰乃止耳。复已而胜，不复则害，此伤生也。曰：复而反病何也？曰：居非其位，不相得也。大复其胜则主胜之，故反病也，所谓火燥热也。帝曰：治之奈何？曰：夫气之胜也，微者随之，甚者制之；气之复也，和者平之，暴者夺之。皆随胜气，安其屈伏，无问其数，以平为期，此其道也。<br />
　　帝曰：气之上下何谓也？曰：身半以上，其气三矣，天之分也，天气主之；身半以下，其气三矣，地之分也，地气主之。以名命气，以气命处，而言其病。半则所谓天枢也。<br />
　　身半，谓脐中也，所谓天枢也。天枢穴当脐两旁同身寸之二寸。其气三者，假如少阴司天，则上有热，中有太阳，兼之三也。六气皆然。司天者其气三，司地者其气三，故身半以上三气，身半以下三气也。以名言其气，以气言其处，以气处寒热而言其病之形证也。<br />
　　故上胜而下俱病者，以地名之。下胜而上俱病者，以天名之。<br />
　　上胜下病，地气郁也，故从地郁以名地病；下胜上病，天气塞也，故从天塞以名天病。夫以天名者，方顺天气为制，逆地气而攻之，以地名者，方从天气为制则可。假如阳明司天，少阴在泉，上胜而下俱病者，是拂于下而生也。天气正胜天可逆之，故顺天之气方同清也。少阴等司天上下胜，同法。<br />

                    <br>
                        　　所谓胜至，报气屈伏而未发也。复至则不以天地异名，皆如复气为法。<br />
　　胜至未复而病生，以天地异名为式，复气以发，则所生无问上胜下胜，悉皆根据复气为病，寒热之主也。<br />
　　<br />
　　卷之二　内经要旨（下）<br />
　　标本篇第十<br />
　　<br />
　　标本病传论篇<br />
　　 帝曰：病有标本，刺有逆从奈何？岐伯曰：凡刺之方，必别阴阳，前后相应，逆从得施，标本相移，故曰有其在标而求之于标，有其在本而求之于本，有其在标而求之于本，有其在本而求之于标。故治有取标而得者，有取本而得者，有逆取而得者，有从取而得者。故知逆与从，正行无问。知标本者，万举万当；不知标本，是谓妄行。夫阴阳逆从标本之为道也，小而大，言一而知百病之害。少而多，浅而博，言一而知百也。以浅而知深，察近而知远，言标与本，易而勿及。<br />
　　标本之道包括虽大，若有志于此，则亦易而可知矣。世人自尽莫有能及之者。<br />
　　治反为逆，治得为从。先病而后逆者治其本，先逆而后病者治其本，先寒而后生病者治其本，先病而后生寒者治其本，先热而后生病者治其本，先热而后生中满者治其标，先病而后泄者治其本，先泄而后生他病者治其本，必且调之，乃治其他病。先病而后生中满者治其标，先中满而后烦心者治其本。人有客气有同气。（客气为标本不同，同气为标本相同。）大小不利治其标，大小利治其本。病发而有余，本而标之，先治其本，后治其标；病发而不足，标而本之，先治其标，后治其本。<br />
　　<br />
　　至真要大论篇<br />
　　 帝曰：病生于本，余知之矣。生于标者，治之奈何？岐伯曰：病反其本，中标之病；治反其本，中标之方。<br />
　　六气标本，所从不同奈何？岐伯曰：气有从本者，有从标本者，有不从标本者。少阳太阴从本，少阴太阳从本从标，阳明厥阴不从标本，从乎中也。故从本者化生于本，从标本者有标本之化，从中者以中气为化也。<br />
　　少阳之本火，太阴之本湿，本末同，故从本也。少阴之本热，其标阴，太阳之本寒，其标阳，本末异，故从本从标。阳明之中太阴，厥阴之中少阳，本末与中不同，故不从标本，从乎中也。从本从标从中皆以其化生之用也。汪注：阳明本燥标阳中湿，厥阴本风标阴，惟此二经，本末与中不同，故治从乎中也。<br />
　　是故百病之起，有生于本者，有生于标者，有生于中气者；有取本而得者，有取标而得者，有取中气而得者，有取标本而得者，有逆取而得者，有从取而得者。逆，正顺也。若顺，逆也。<br />
　　故曰知标与本，用之不殆；明知逆顺，正行无问，此之谓也。不知是者，不足以言诊，足以乱经。<br />
　　<br />
　　卷之二　内经要旨（下）<br />
　　针刺篇第十一<br />
　　<br />
　　阴阳应象篇<br />
　　 岐伯曰：善用针者，从阴引阳，从阳引阴，以右治左，以左治右，以我知彼，以表知里，以观过与不及之理，见微得过，用之不殆。<br />
　　从阴引阳二句，言在上者治下，在下者治上。以我知彼，欲体察也。以表知里，达内外也。<br />
　　过与不及，总结上文，观夫阴阳左右表里之过与不及也。善针者不待病形已具，方知过与不及，若微见征兆便知其过，其明如此，用针岂有至危殆哉？<br />
　　八正神明篇<br />
　　 岐伯曰：天温日明，则人血淖（多也）液而卫气浮，故血易泻而气易行；天寒日阴，则人血凝泣而卫气沉。月始生，则气血始精，卫气始行；月郭满，则血气实，肌肉坚；月郭空，则肌肉减，经络虚，卫气去，形独居。是以因天时而调血气也。是以天寒无刺，天温无凝。月生无泻，月满无补，月郭空无治，（攻也）。是谓得时而调之。因天之序，盛虚之时，移光定位，正立而待之。故月生而泻，是谓脏虚；月满而补，血气扬溢，络有留血，命名重实；月郭空而治，是谓乱经。阴阳相错，真邪不辨，沉以留止，外虚内乱，淫邪乃起。<br />
　　帝曰：星辰八正何候？岐伯曰：星辰者，所以制日月之行也。八正者，所以候八风之虚邪以时至者也。四时者，所以分春秋冬夏之气所在，以时调之也。八正之虚邪，而避之勿犯也。以身之虚，而逢天之虚，两虚相感，其气至骨，入则伤五脏，工候救之，弗能伤也，故曰：天忌不可不知也。（人忌于天，故云天忌。）帝曰：善。其法星辰者，余闻之矣。愿闻法往古者。岐伯曰：法往古者，先知《针经》也。验于来今者，先知日之寒温，月之虚盛，以候气之浮沉，而调之于身，观其立有验也。观其冥冥者，言形气荣卫之不形于外，而工独知之。<br />
　　观其冥冥者，言形气荣卫之不形于外，而工独知之，以日之寒温、月之虚盛、四时气之浮沉，参伍相合，而调之至常，先见之，然而不形于外，故曰：观于冥冥。<br />
　　帝曰：余闻补泻，未得其意。岐伯对曰：泻必用方，方者，以气方盛也，以月方满也，以日方温也，以身方定也，以息方吸而内针，乃复候其方吸而转针，乃复候其方呼而徐引针，故曰泻必用方，其气而行焉。补必用员，员者行也，行者移也，刺必中其荣，复以吸排针也。吸则内针，无令气忤。静以久留，无令邪布。吸则转针，以得气为故。候呼引针，呼尽乃去。大气皆出，故命曰泻。<br />
　　补则久留，今泻而曰静以久留而先补者，若真气不足，针乃泻之，则经脉不满，邪气无所排遣，故先补真气令足，后乃泻出其邪矣。引，谓引出。去，谓离穴，候呼而引至其门，呼尽乃离穴户，则经气审以平定，邪气无所拘留，故大邪之气随针而出也。呼，谓气出。吸，谓气入。<br />
　　转，谓转动大气。大邪之气，谓错乱阴阳者。<br />
　　<br />
　　宝命全角篇<br />
　　 岐伯曰：凡刺之真，必先治神，五脏已定，九候已备，后乃存针，众脉不见，众凶弗闻，内外相得，无以形先，可玩往来，乃施于人。人有虚实，五虚勿近，五实勿远，至其当发，间不容 。（瞬也。）手动若务，针耀而匀，静意视义，观适之变，是谓冥冥，莫知其形。<br />
　　见其乌乌，见其稷稷，从见其飞，不知其谁。<br />
　　乌乌，叹其气至。稷稷嗟其已应，言所针得失，如从空中见飞鸟之往来，岂复知其所使之元主耶？是但见脉经盈虚而为信，亦不知其谁之所召遣尔。<br />
　　伏如横弩，起如发机。<br />
　　血气之未应针，伏如横弩之安静，其应针也，则起如机发之迅速。<br />
　　帝曰：何如而虚？何如而实？岐伯曰：刺虚者须其实，刺实者须其虚。经气已至，慎守勿失。<br />
　　浅深在志，远近若一。如临深渊，手如握虎，无营于众物。<br />
　　<br />
　　离合真邪篇<br />
　　 岐伯曰：天地温和，则经水安静；天寒地冻，则经水凝泣；天暑地热，则经水沸溢；卒风暴起，则经水波涌而陇起。夫邪之入于脉也，寒则血凝泣，暑则气淖泽，虚邪因而入客，亦如经水之得风也，经之动脉，其至也亦时陇起，其行于脉中循循然。其至寸口中手也，时大时小，大则邪至，小则平。其行无常处，在阴与阳，不可为度。从而察之，三部九候，卒然逢之，早遏其路。曰：候气奈何？曰：夫邪去络入经也，舍于血脉之中，其寒温未相得，如涌波之起也，时来时去，故不常在。故曰方其来也，必按而止之，止而取之，无逢其冲而泻之。<br />
　　冲，谓应水刻数之平气也。《灵枢经》曰：水下一刻，人气在太阳；水下二刻，人气在少阳；水下三刻，人气在阳明；水下四刻，人气在阴分。然气在太阳，则太阳独盛；气在少阳，则少阳独盛。夫见独盛者，便谓邪来，以针泻之，则反伤其真气，故下文云云。<br />
　　真气者，经气也，经气太虚，故曰其来不可逢，此之谓也。故曰候邪不审，大气已过，泻之则真气脱，脱则不复，邪气复至，而病益蓄，故曰其往不可追，此之谓也。不可挂以发者，待邪之至时而发针泻矣。若先若后者，血气已尽，其病不可下，故曰知其可取如发机，知其不可取如扣椎，故曰知机道者不可挂以发，不知机者扣之不发，此之谓也。<br />
　　帝曰：不足者补之奈何？岐伯曰：必先扪而循之，切而散之，推而按之，弹而怒之，抓而下之，通而取之，外引其门，以闭其神，呼尽内针，静以久留，以气至为故，如待所贵，不知日暮，其气以至，适而自护，候吸引针，气不得出，各在其处，推阖其门，令神气存，大气留止，故命曰补。<br />
　　候吸引针，大气不泄，补之为义，断可知矣。推阖其门以下，乃解上文三句义也。大气谓大经之气，流行营卫者也。<br />
　　<br />
　　调经篇<br />
　　 岐伯曰：泻实者气盛乃内针，针与气俱内，以开其门而利其户。针与气俱出，精气不伤，邪气乃下。外门不闭，以出其疾，摇大其道，而利其路，是谓大泻。必切而出，大气乃屈。补虚者持针勿置，以定其意，候呼内针。气出针入，针孔四塞，精无从去，方实而疾出针。<br />
　　气入针出，热不得还，闭塞其门，邪气布散，精气乃得存。动气候时，近气不失，远气乃来，是谓追之。<br />
　　<br />
　　离合真邪篇<br />
　　 帝曰：补泻奈何？岐伯对曰：此攻邪也，疾出以去盛血，而复其真气。<br />
　　此邪新客，溶溶未有定处也，推之则前，引之则止。逆而刺之，刺出其血，其病立已。<br />
　　去血，须视血盛而邪拥甚，故刺去其血而立已。<br />
　　<br />
　　针解篇<br />
　　 岐伯曰：刺虚则实之者，针下热也，气实乃热也。满而泄之者，针下寒也，气虚乃寒也。菀陈则除之者，出恶血也。邪盛则虚之者，出针勿按。徐而疾则实者，徐出针而疾按之。疾而徐则虚者，疾出针而徐按之。刺实须其虚者，留针阴气隆至，乃去针也。刺虚须其实者，阳气隆至，针下热乃去针也。<br />
　　经气已至，慎守勿失者，勿更改也。浅深在志者，知病之内外也。远近如一者，浅深其候等也。<br />
　　<br />
　　刺志论篇<br />
　　 曰：夫实者，气入也。虚者，气出也。气实者，热也。气虚者，寒也。<br />
　　入实者，右手开针空也。入虚者，左手闭针空也。<br />
　　右手持针，左手捻穴，故实者右手开针空以泻之；虚者左手开针空以补之。<br />
　　<br />
　　三部九候篇<br />
　　 曰：经病者治其经，孙络病者治其孙络血。<br />
　　有血留正，剌而去之。《灵枢》曰：经脉为里，支而横者为络，络之别者为孙络。是以知孙络则络之别支而横者也。<br />
　　血病身有痛者治其经络，其病者在奇邪，奇邪之脉则缪刺之。<br />
　　奇谓奇缪不偶之气，而与脉经缪处也，故缪刺。缪剌者剌络脉，左取右，右取左也。<br />
　　留瘦不移，节而刺之，上实下虚，切而从之，索其结络脉，刺出其血，以见通之。<br />
　　<br />
　　通评虚实篇<br />
　　 帝曰：春亟治经络，夏亟治经俞，秋亟治六腑，冬则闭塞。闭塞者，用药而少针石也。所谓少针石者，非痈疽之谓也，痈疽不得顷时回。<br />
　　<br />
　　诊要经终篇<br />
　　 曰：凡刺胸腹，必避五脏，中心者环死，其动为噫。中肝者五日死，其动为语。中脾者十日死，其动为吞。中肾者二日死，其动为嚏。中肺者三日死，其动为咳。中胆者一日半死，其动为呕。中鬲者皆为伤中，其病虽愈，不过一岁必死。刺避五脏者，知逆从也。<br />
　　所谓从者，鬲与脾肾之处，不知者反之。刺胸腹者，必以布HT 着之，乃从单布上刺，刺之不愈，复刺必肃，刺肿摇针，经刺勿摇，此刺之道也。<br />
　　<br />
　　刺禁论<br />
　　 岐伯曰：藏有要害，不可不察。肝生于左，肺藏于右，心部于表，肾治于里，脾谓之使，胃为之市。鬲肓之上，中有父母，（父母，心肺阴阳是也。）七节之傍，中有小心，从之有福，逆之有咎。<br />
　　刺 上中大脉，血出不止者死。（跗为足跗，大脉动而不止者，乃胃之大经。）刺面中溜脉，不幸为盲。刺头中脑户，入脑立死。刺舌下中脉太过，出血不止为喑。刺足下布络中脉，血不出为肿。刺 中大脉，令人仆脱色。刺气街中脉，血不出，为肿鼠伏。（如伏鼠也。）刺脊间中髓，为伛。刺乳上中乳房，为肿根蚀。刺缺盆中内陷，气泄，令人喘逆咳。刺手鱼腹内陷，为肿。无刺大醉，令人气乱。无刺大怒，令人气逆。无刺大劳人，无刺新饱人，无刺大饥人，无刺大渴人，无刺大惊人。<br />
　　《灵枢经》云：新内无刺，已剌无内；大怒无剌，已刺无怒；大劳无剌，已剌勿劳；大醉无刺，已刺勿醉；大饱无刺，已刺勿饱；大饥无剌，已剌勿饥；大渴无刺，已刺勿渴；大惊大恐，必定其气，乃刺之也。<br />
　　刺阴股中大脉，血出不止死。刺客主人内陷中脉，为内漏为聋。刺膝髓出液，为跛。刺臂大阴脉，出血多立死。刺足少阴脉，重虚出血，为舌难以言。刺膺中陷中肺，为喘逆仰息。刺肘中内陷，气归之，为不屈伸。<br />
　　刺阴股下三寸内陷，令人遗溺。刺腋下胁间内陷，令人咳。刺少腹中膀胱溺出，令人少腹满。<br />
　　刺肠内陷，为肿。刺匡目眶。上陷骨中脉，为漏为盲。刺关节中液出，不得屈伸。<br />
　　<br />
　　调经论篇<br />
　　 帝曰：夫子言虚实者有十，生于五脏五脉耳。夫十二经脉皆生其病，今夫子独言五脏。夫十二经脉者，皆络三百六十五节，节有病必被经脉，经脉之病皆有虚实，何以合之？岐伯曰：五脏者，故得六腑与为表里，经络支节，各生虚实，其病所居，随而调之。病在脉，调之血；病在血，调之络；病在气，调之卫；病在肉，调之分肉；病在筋，调之筋；病在骨，调之骨。燔针劫刺其下及与急者；病在骨， 针药熨；病不知所痛，两跷为上；身形有痛，九候莫病，则缪刺之；痛在于左，而右脉病者，巨刺之。必谨察其九候，针道备矣。<br />

                    <br>
                        　　<br />
　　离合真邪篇<br />
　　 帝曰：真邪以合，波陇不起，候之奈何？岐伯对曰：审扪循三部九候之盛虚而调之，察其左右上下相失及相减者，审其病脏以期之。不知三部者，阴阳不别，天地不分。<br />
　　地以候地，天以候天，人以候人，调之中府，以定三部。故曰刺不知三部九候病脉之处，虽有太过且至，工不能禁也。<br />
　　禁，禁止也。然候邪之处，尚未能知，复能禁止其候气耶？虽有太过之邪，至于其经，工亦不能用针以禁绝也。<br />
　　诛伐无过，命曰大惑。反乱大经，真不可复。用实为虚，以邪为真，用针无义，反为气贼，夺人正气。以从为逆，荣卫散乱，真气已失，邪独内着。绝人长命，予人夭殃，不知三部九候，故不能久长。<br />
　　三部，言人身中之有上中下三部，经队由之，故察候存亡，悉由于是。部各有三候，如上部天，两额之动脉以应手也，足少阳脉气所行。上部地，两颊之动脉，在鼻孔下两旁动脉应手，近巨 之分，足阳明脉气所行。上部人，在前耳动脉应手少阳脉气所行。中部天，在掌后寸口经渠动脉。中部地，在阳明合谷之分动脉。中部人，在少阳神门之分动脉。下部天，足厥阴羊矢下一寸半五里之分，卧而取之，动脉应手；女子取太冲，在足大指本节后二寸。下部地，足少阴太溪之分动脉。下部人，足太阴在鱼腹上，起筋间，直五里下箕门之分动脉。下部巩足单衣沉取乃得至。如候胃气者，当取足上冲阳之分动脉应手。此二部中之三部也。<br />
　　<br />
　　卷之二　内经要旨（下）<br />
　　骨空篇第十二<br />
　　<br />
　　骨空论<br />
　　 髓空在脑后五分，颅际锐骨之下。（即风府穴是也。）一在断基下，一在项下中复骨下，一在脊骨上空在风府上。脊骨下空，在尻骨下空。数髓空在面侠鼻，或骨空在口下当两肩。两膊骨空，在膊中之阳。臂骨空在臂阳，去踝四寸两骨空之间，股骨上空在股阳，出上膝四寸。 骨空在辅骨之上端。股际骨空在毛中动下。尻骨空在髀骨之后，相去四寸。扁骨有渗理凑，无髓孔，易骨无空。<br />
　　此言人身骨节有空，则髓有孔。若骨无空，体亦无孔，何以渗凑精微而相滋养者也？凡灸关节，多用此空。<br />
　　<br />
　　卷之三　翼医通考（上）<br />
　　大明会典医政官制<br />
　　国初置医学提举司，后改太医监，又改太医院，设院使、同知及典簿等官职，专诊视疾病、修合药饵等事。洪武十四年定为五品等衙门，更设太医院令、丞、吏目及御医，始根据文职授散官。<br />
　　二十二年复改院令为院使，丞为院判。其属置惠民药局，又于本衙门置生药库，各设大使副使。<br />
　　<br />
　　卷之三　翼医通考（上）<br />
　　大明会典医政官制<br />
　　凡本院习业分十三科，自御医以下，与医土医生各专一科。<br />
　　凡本院院使、院判、御医，日于内府御药局分两班轮直供事。<br />
　　凡医士俱以父祖世业代补，或令在外访保医官、医士以充，其精通医术者，本院奏进御药局供事。<br />
　　凡收受四方进贡及诸蓄上用药品，俱于内府收掌供用。药饵国初令医官就内局修制。本院官诊视御脉，御医参看校同，会内臣就内局合药，将药贴连名封记，具本开泻本方药性、治证之法于日用之下，医官、内臣书名以进，置簿历，用中书省印合缝进药。奏本既具，随即附簿，年月下书名，内臣收掌，以凭稽考。烹调御药，本院官与内臣监视，每二服合为一服，候熟分为二器，其一器御医先尝，次院判，次内臣，其一器进御。<br />
　　凡各王府差人请医视疾，本院奉旨差官或医士往视。若文武大臣及外夷酋长有疾，亦奉旨往视，其治疗可否，皆具本覆奏。或军中缺医，亦凭总兵巡抚官奏请拨用。<br />
　　凡医家子弟，旧例选入本院教习医术，弘治五年奏复行之，推堪任教师者二三人教习。每季考试，三年或五年堂上官一员同医官二员考试，通晓本科者收充医士，食粮当差；未通晓者听令习学一年再试，三试不中者黜之。若五年考试成材多，其教师奏请量加升授。<br />
　　凡医士医生，洪武间各有额数，其后增减不一，俱于本院修合药饵。若医官医士仍差委各处用药。<br />
　　东直房（医士三十六名）安乐堂（医官三员医士三十六名）司礼监（医士二名）书堂（医士六名）干明门（医士三名）浣衣局（医士二名）天寿山（医士二名）松林灵台（医士三名）团营（医官一员医士十二名）五军营（医士三名）三千营（医士四名）锦衣卫（医士三名）神机营（医官一员，医士四名）府军前卫（医士三名）惠民局（医士三名）会同馆（医士三名）大慈恩寺（医士三名）宣府（医士一名）紫荆关（医士二名）居庸关（医士一名）龙门千户所（医士一名）万全右卫（医士一名）怀来卫（医士一名）山海关（医士一名）广宁卫（医士二名）寺子峪（医士一名）开原（医士一名）永宁卫（医士一名）独石（医士一名）倒马关（医士一名）白羊口（医士一名）凡医士食粮月支七斗，医生月支四斗，医官先年月支二石，弘治间照医士例止支七斗。<br />
　　凡各王府缺良医，从本院推举医士，送吏部选用。<br />
　　凡本院取充医役者，洪武以来例免原籍民差。弘治二年令御药局供事者免二丁，本院应役者免一丁。<br />
　　凡医官生理残障，及年七十以上不堪应役者放免。<br />
　　凡天下岁办药材，俱于出产地方派纳，永乐以后，例共五万五千四百七十四斤。成化以来，其数渐增，今共计一十六万三千五百五十七斤有零，蜈蚣、蛇六十四条，蛤蚧、天雄二十一对，虫蛀木瓜二十个。<br />
　　【浙江布政司】三万一千八百五十一斤七两，金箔一百八贴，银箔七十二贴。<br />
　　【江西布政司】七千五百五十六斤一十二两。<br />
　　【湖广布政司】四千八百四十九斤七两七钱二分六厘，白花蛇九条，乌蛇十条。<br />
　　【福建布政司】二千七百六十五斤一两九钱一分。<br />
　　【四川布政司】一万六千四百二十斤八两，天雄四对。<br />
　　【广东布政司】九千九百二十九斤三两四钱，蛤蚧一十七对。<br />
　　【广西布政司】九千七百二十三斤一十两。<br />
　　【山西布政司】八千九百五十五斤四钱五分。<br />
　　【山东布政司】八千七百三十八斤六两。<br />
　　【河南布政司】八千六百四十九斤四两。<br />
　　【陕西布政司】一万一千七百四十四斤七两。<br />
　　【辽东都司】八百斤。<br />
　　【应天府】三千六百五十八斤八两。<br />
　　【镇江府】三千七百一十七斤六两六钱，赤头蜈蚣四十五条。<br />
　　【苏州府】一万八千七十九斤三两。<br />
　　【松江府】一千四百四十斤。<br />
　　【徽州府】九百四十九斤八两。<br />
　　【宁国府】四千九百九十四斤一十两二钱，乌烂虫蛀下木瓜二十个。<br />
　　【太平府】一百八十一斤七两六钱。<br />
　　【池州府】六百一十三斤。<br />
　　【凤阳府】二千七斤。<br />
　　【扬州府】七百四十五斤三两二钱。<br />
　　【淮安府】三千一百二十七斤八两。<br />
　　【庐州府】八十五斤一十二两五钱九分。<br />
　　【安庆府】四百五十八斤。<br />
　　【广德州】六百三十斤。<br />
　　【滁州】一千五百九十二斤一十一两二钱五分。<br />
　　【徐州】六十三斤。<br />
　　【和州】二百二十三斤一十四两。<br />
　　【永平府】二百一十五斤。<br />
　　【庆州】七百斤。<br />
　　【保安州】七百斤。<br />
　　【大名府】一千五十斤。<br />
　　【河间府】二千一百七十七斤。<br />
　　【保定府】五十斤。<br />
　　【真定府】七百六十五斤。<br />
　　凡天下解纳药材，俱贮本院生药库，以御医二员与大使一员辨验收放，礼部仍委官一员监收。<br />
　　至年终照例造册二本，一留本院备照，一送礼部查考。<br />
　　凡药材如丹砂、鹿茸等项，先因在外镇守等官额外进贡，沿途害人，成化二十三年诏禁止勿进。<br />
　　凡军中马病，本院给与药饵。<br />
　　凡天下府州县举到医士，堪任医官者，俱从礼部送本院考试，仍委该司官一员会考。中者送吏部选用；不中者发回原籍为民，原保官吏治罪。<br />
　　凡本院合用纸札，俱令府州县举到医士考中者量纳应用，后不行，成化十八年奏准仍照旧例。<br />
　　<br />
　　卷之三　翼医通考（上）<br />
　　大明会典医政官制<br />
　　凡本院药饵，俱南京礼部收到湖广等布政司解来药制造。<br />
　　凡南京各营该用药饵，俱拨医士随病供应。<br />
　　凡医士、医生，俱以世业子弟习学，考选分拨各科。<br />
　　凡医士、医生月粮，照北太医院例。<br />
　　<br />
　　卷之三　翼医通考（上）<br />
　　神农尝百草论<br />
　　《淮南子》云：神农尝百草，一日遇七十毒。予尝诵其书，每至于此，未始不叹夫孟子所谓尽信书，则不如无书。夫神农，立极之大圣也，悯生民之不能以无疾，故察夫物性之可以愈疾者以贻后人，固不待乎物物必尝而始知。如待必尝而始知，则不足谓之生知之圣也；以生知之圣言之，则虽不尝亦可知矣。设使其所知果有待乎必尝，则愈疾之功，非疾不能以知之，其神农众疾俱备而历试之乎？况秽污之药不可尝者，其亦尝乎？且味固可以尝而知，其气、其性、其分经主治，及畏恶反忌之类，亦可以尝而知乎？苟尝其所可尝，而不尝其所不可尝，不可尝者既可知，而可尝者亦不必待乎尝之而后知矣。谓其不尝不可也，谓其悉尝亦不可也。然经于诸药名下，不着气性等字，独以味字冠之者，由药入口唯味为先故也。又药中虽有玉石虫兽之类，其至众者惟草为然，故遂曰尝百草耳，岂独尝草哉！夫物之有毒，尝而毒焉有矣，其中毒者日必七十乎！设以其七十毒偶见于一日而记之，则毒之小也，固不死而可解；毒之大也，则死矣，孰能解之？亦孰能复生之乎？先正谓淮南子之书多寓言，夫岂不信！（《溯洄集》）<br />
　　卷之三　翼医通考（上）<br />
　　亢则害承乃制论<br />
　　予读《内经　六微旨论》，至于亢则害，承乃制，喟然叹曰：至矣哉，其造化之枢纽乎！王太仆发之于前，刘河间阐之于后，圣人之蕴殆靡遗矣。然学人尚不能释然，得不犹有未悉之旨也欤？谨按《内经》，帝曰：愿闻地理之应六节气位何如？岐伯曰：显明之右，君火之位也。君火之右，退行一步，相火治之；复行一步，土气治之；复行一步，金气治之；复行一步，水气治之；复行一步，木气治之；复行一步，君火治之。相火之下，水气承之；水位之下，土气承之；土位之下，风气承之；风位之下，金气承之；金位之下，火气承之；君火之下，阴精承之。帝曰：何也？岐伯曰：亢则害，承乃制，制生则化。外列盛衰，害则败乱，生化大病。尝观夫阴阳五行之在天地间也，高者抑之，下者举之；强者折之，弱者济之。盖莫或使然，而自不能不然也。不如是，则高者愈高，下者愈下；强者愈强，弱者愈弱，而乖乱之政日以极矣，天地岂能位乎！虽然，高也，下也，弱与强也，亦莫或使然而自不能不然也。故易也者，造化之不可常也。惟其不可常，故神化莫能以测。莫测，故不息也；可常，则息矣。亢则害，承乃制者，其莫或使然而自不能不然者欤？夫太仆、河间已发挥者，兹不赘及。其未悉之旨，请推而陈之。夫自显明之右，止君火治之十五句，言六节所治之位也。自相火之下，止阴精承之十二句，言地理之应乎岁气也。亢则害，承乃制二句，言抑其过也。制生则化，止生化大病四句。言有制之常与无制之变也。承，犹随也。<br />
　　然不言随而曰承者，以下言之，则有承奉之象，故曰承。虽谓之承，而有防之之义存焉。亢者，过极也。害者，害物也。制者，克胜之也。然所承也，其不亢，则随之而己，故虽承而不见；既亢，则克胜以平之，承斯见矣。然而迎之不知其所来，迹之不知其所止，固若有不可必者。然可必者，常存杳冥恍惚之中，而莫之或欺也。<br />
　　河间曰：己亢过极，则反似胜己之化。似也者，其可以形质求哉？故后篇厥阴所至为风生，终为湿；少阴所至为热生，终为寒之类，其为风生为热生者，亢也；其为湿为寒者，制也。又水发而为雹雪，土发而为飘骤之类，其水发土发者，亢也；其雹雪飘骤者，制也。若然者，盖造化之常，不能以无亢，亦不能以无制焉耳。<br />
　　夫前后二篇，所主虽有岁气、运气之殊，然亢则害，承乃制之道，盖无往而不然也。惟其无往而不然，故求之于人，则五脏更相平也，一脏不平，所不胜平之。五脏更相平，非不亢而防之乎？一脏不平，所不胜平之，非既亢而克胜之乎？姑以心火而言，其不亢，则肾水虽心火之所畏，亦不过防之而已；一或有亢，则起而克胜之，余脏皆然。<br />
　　制生则化，当作制则生化，盖传泻之误，而释之读之者不觉，求之不通，遂并遗四句而弗取。<br />
　　殊不知上二句言亢而害，害而制耳，此四句乃害与制之外之余意也。苟或遗之，则无以见经旨之周悉矣。制则生化，正与下文害则败乱相对，辞理俱顺，不劳曲说而自通。制则生化者，言有所制，则六气不至于亢而为平，平则万物生生而变化无穷矣。化为生之盛，故生先于化也。外列盛衰者，言六气分布主治，迭为盛衰，昭然可见，故曰外列盛衰。害则败乱，生化大病者，言既亢为害而无所制，则败坏乖乱之政作矣，败坏乖乱之政行，则其变极矣，其灾甚矣，万物其有不病乎？生化，指所生所化言，谓万物也。以变极而灾甚，故曰大病。上生化，以造化之用言；下生化，以万物言。以人论之，制则生化，犹元气周流，滋荣一身，凡五脏六腑四肢百骸九窍，皆藉焉以为动静云为之主。生化大病，犹邪气恣横，正气耗散，凡五脏六腑四肢百骸九窍，举不能遂其运用之常也。<br />

                    <br>
                        　　或以害为自害，或以承为承袭，或以生为自无而有，化为自有而无，或以二生化为一意，或以大病为喻或者造化之机息。此数者，皆非也。且夫人之气也，固亦有亢而自制者，苟亢而不能自制，则汤液针石导引之法以为之助。若天地之气，其亢而自制者，固复于平；亢而不制者，其孰助哉？虽然，造化之道，苟变至于极，则亦终必自反而复其常矣。学人能本之太仆、河间，而参之此论，则造化枢纽之详亦庶矣乎。<br />
　　然张戴人《治法心要》曰：假令水为母，木为子，当春旺之时，冬令犹在，即水亢也。水亢极则木令不至矣。木者，继冬而承水也。水既亢则害其所承矣，所以木无权也。木无权则无以制土，土既旺则水乃受制也。土者，继长夏之令也。水受土制，热克其寒也。变而为湿，此其权也。<br />
　　又如火为母，土为子，当长夏之时，暄令犹在，即火亢也。火既亢极，则湿令不至矣。湿者，继夏而承火也。火既亢则害其所承矣，所以湿无权也。湿无权则无以制水，水既旺则火乃受制也。<br />
　　水者，严冬之令也，火受水制，寒克其热也，变而为土湿，土斯得其权也。斯言也，推之愈详而违经愈远矣。或曰：《心要》者，他人成之，盖得于所闻之讹耳。（《溯洄集》）支秉中曰：昔孔子谓诗三百，以思无邪一言足以蔽之。愚读亢则害承乃制之论，亦欲以一平字蔽之。夫天之六气以平为主。平则生生化化将无穷矣。故岐伯曰：制则生化，害则败乱。其意谓亢则过而至于害，必承之乃可以制之。盖承之一字，如承继相承，又承上之意。谓以所可胜者承之于后，乃能制之，使归于平也。以下文相火之下水气承之一语推之，则其义自明矣。<br />
　　<br />
　　卷之三　翼医通考（上）<br />
　　四气所伤论<br />
　　《素问　生气通天论篇》曰：春伤于风，邪气留连，乃为洞泻；夏伤于暑，秋为 疟；秋伤于湿，上逆而咳，发为痿厥；冬伤于寒，春必病温。阴阳应象论篇曰：春伤于风，夏生飧泄；夏伤于暑，秋必 疟；秋伤于湿，冬生咳嗽；冬伤于寒，春必病温。王启玄注云：风中于表，则内应于肝。肝气乘脾，故洞泄或飧泄。夏暑已甚，秋热复收，两热相攻则为 疟。秋湿既胜，冬水复旺，水湿相得，肺气又衰，故乘肺而为咳嗽。其发为痿厥者，盖湿气内攻于脏腑则咳逆，外散于筋脉故痿弱也。厥谓逆气也。冬寒且凝，春阳气发，寒不为释，阳怫于中，寒怫相持，故为温病。《伤寒》引《素问》后篇八句，成无己注云：当春之时，风气大行。春伤于风，风气通于肝，肝以春适旺，风虽入之，不能即发。至夏肝衰，然后始动。风淫末疾，则当发于四肢。夏以阳气外盛，风不能外发，故攻内而为飧泄。当秋之时，湿气大行。秋伤于湿，湿则干于肺。肺以秋适旺，湿虽入之，不能即发。至冬肺衰，然后湿始动也。雨淫腹疾，则当发为下痢。冬以阳气内固，湿气不能下行，故上逆而为咳嗽。当夏之时，暑气大行，夏伤于暑。夏以阴为主内，暑虽入之，势未能动，及秋阴出而阳为内主，然后暑动搏阴而为 疟。当冬之时，寒气大行，冬伤于寒。冬以阳为主内，寒虽入之，势未能动，及春阳出而阴为内主，然后寒动搏阳而为温病。<br />
　　王海藏曰：木在时为春，在人为肝，在天为风。当春之时，发为温令，反为寒折，是三春之月，行三冬之令也。以是知水太过矣。水既太过，金肃愈严，是所胜者乘之而妄行也。所胜者乘之，则木虚明矣。木气既虚，火令不及，是所生者受病也，故所不胜者侮之。是以土乘木之分，变而为飧泄也。所以病发于夏者，以木绝于夏，而土旺于夏，湿本有下行之体故也。不病于春者，以春时风虽有伤，木实当权故也。暑，季夏也。季夏者，湿土也。君火持权，不与之子，暑湿之令不行也，湿令不行则土亏矣。所胜妄行，木气太过，少阳旺也。所生者受病，则肺金不足。所不胜者侮之，故水得以乘土之分。土者，坤也，坤在申之分，申为相火。水入于土，则水火相干；水火相干则阴阳交急，故为寒热。兼木气终见三焦，是少阳相火合也。少阳在湿土之分，故为寒热。肺金不足，洒淅寒热，此皆往来未定之气也，故为 疟。不发于夏而发于秋者，以湿热在酉之分，方得其权故也。秋者，清肃之气，收敛下行之体也。为湿所伤，是长夏之气不与秋令也。秋令不及，所胜妄行，故火得以炎上而克金。心火既刑于肺，故肺气逆而为咳。所不胜者侮之，木气上行，与火同德，动而不息者也。所生者受病，故肾水亏也。长夏已亢，三焦之气盛也。命门者，三焦之合也，故迫肾水上行，与脾土湿热相合为疾，因咳而动于脾之湿，是以咳嗽有声有涎。不发于秋而发于冬者，以其六阴之极肃杀始得其气故也。冬伤于寒者，是冬行春令也，当寒而温，火胜而水亏矣。水既已亏，则所胜妄行，土有余也；所生受病，水不足也；所不胜者侮之，火太过也。火土合德，湿热相助，故为温病。不病于冬而病于春者，以其寒水居卯之分，方得其权，大寒之令复行于春，腠理开泄，少阴不藏，房室劳伤，辛苦之人阳气泄于外，肾水亏于内。当春之月，时强木长，无以滋生化之源，故为温病耳。夫春伤于风，夏伤于暑，冬伤于寒，辞理皆顺，时字伤令字也。独秋伤于湿，说作令字伤时字，读者不可疑也。此四说皆母所亢而害其所承之子也。若说秋字伤湿字，其文与上三句相通，其理与法不得相通矣。大抵理与法通，不必拘于文也。或谓春伤于风是人为风所伤，非也。若是，则止当头痛、恶风、自汗，何以言夏为飧泄哉？今言春伤于风，即是时伤令也明矣。<br />
　　愚按：此四伤诸家注释皆不得经旨者，盖由推求太过故也。孟子曰：道在迩而求诸远，事在易而求诸难，此之谓欤？但在轻轻平易说去，则经旨自明，而无穿凿之患矣。何以言之？夫风暑湿寒者，天地之四气也。其伤于人，岂能于未发之前须知其客于何经络、何脏腑、何部分而成何病乎？及其既发病，然后可以诊候，始知其客于某经络、某脏腑、某部分，成某病耳。注释者苟悟因病始知其原之理，则于此四伤，不劳余力自迎刃而解矣。<br />
　　夫洞泄也、 疟也、咳与痿厥也、温病也，皆是因其发动之时，形诊昭着，乃逆推之而知其昔日致病之原为伤风、伤暑、伤湿、伤寒耳，非是初受伤之时能预定其今日必为此病也。且夫伤于四气，有当时发病者，有过时发病者，有久而后发病者，有过时之久自消散而不成病者，何哉？盖由邪气之传变聚散不常，及正气之虚实不等故也。且以伤风言之，其当时而发，则为恶风、发热、头痛、自汗、咳嗽、喘促等病；其过时与久而发，则为疠风、热中、寒中、偏枯、五脏之风等病。是则洞泄、飧泄者，乃过时而发之中之一病耳。因洞泄、飧泄之病生，以形诊推之，则知其为春伤风，藏蓄不散而致此也。苟洞泄、飧泄之病未生，孰能知其已伤风于前，将发病于后耶？假如过时之久，自消散而不成病者，人亦能知乎？世有太素脉法，虽或预知死亡之期，然亦是因诊之昭着而始能知耳。夏伤暑为 疟，冬伤寒为温病，意亦类此。但秋伤湿上逆为咳嗽，为痿厥，其因病知原，则与三者同；其令行于时，则与三者异。夫春之风、夏之暑、冬之寒，皆是本时之令也。湿乃长夏之令，何于秋言之？盖春夏冬每一时各有三月，故其令亦各就其本时而行也，若长夏则寄旺于六月之一月耳。秋虽亦有三月，然长夏之湿令每侵过于秋而行，故曰秋伤于湿。<br />
　　请陈四气所伤所病之义。夫风者，春之令也。春感之，偶不即病而至夏，邪既不散，则必为疾。其所以为洞泄者，风盖天地浩荡之气，飞扬鼓舞，神速不恒。人身有此，肠胃之职岂能从容传化泌别而得其常乎？故水谷不及分别而并趋下以泄出也。其为飧泄亦类此义。暑者，夏之令也。<br />
　　夏感之，偶不即发而至秋，又伤于风与寒，故为 疟也。寒者，冬之令也。冬感之，偶不即发而至春，其身中之阳，虽始为寒邪所郁，不得顺其渐升之性，然亦必欲应时而出，故发为温病也。<br />
　　若夫秋伤湿，其令行于时之义，上文已论之矣。前篇所谓上逆而咳，发为痿厥，不言过时，似是当时即发者，但既与风暑寒三者并言，则此岂得独为即发者乎？然经无明文，终亦不敢比同后篇，便断然以为冬发病也。虽然，湿本长夏之令，侵过于秋耳。纵使即发，亦近于过时而发者矣。此当只以秋发病为论。湿从下受，故干肺为咳，谓之上逆。夫肺为诸气之主，今既有病，则气不外运，又湿滞经络，故四肢痿弱无力，而或厥冷也。后篇所谓冬生咳嗽，既言过时，则与前篇之义颇不同矣。夫湿气久客不散，至冬而寒气大行，肺恶寒而或受伤，故湿气得以乘虚上侵于肺，发为咳嗽也。观者以此意求之，经旨其或着乎？或者见《素问》于病温、 疟等，间以必言之，遂视为一定不易之辞，而曰：此必然之道。<br />
　　嗟乎！果可必耶？果不可必耶？《素问》之或言必，或不言必者，盖不可胶为一定故也。经中每有似乎一定不易之论，而却不可以为一定不易者。如曰热厥因醉饱入房而得，热中、消中者，皆富贵人也，新沐中风则为首风。如此之类，岂一一皆然哉？读者当活法，勿拘执也。<br />
　　夫王启玄之注，虽未免泥于必字及未得经旨，然却不至太远也。若成无己之说，则似太远矣，然犹未至于甚也。至王海藏立论，则推求过极，欲异于人，殊不知反穿凿缀缉，乖悖经旨，有不可胜言者。此先儒所谓如大军游骑，出太远而无所归矣。姑摭成无己、王海藏之说，辨其甚者一二。<br />
　　夫无已谓风淫末疾则当发于四肢，雨淫腹疾则当发为下痢。窃谓则当二字，决然之辞也。春伤风，遇夏之阳气外盛，而不能外发，故攻内为飧泄。此或若可通矣。经曰：木发无时。倘风不伤于春而伤于他时，不遇夏之阳气外盛，将外发乎？将内攻乎？况风属阳，与夏同气，果欲外出，则当随其散越之势而出，安有不能之理乎？且风善行数变，其为病非一，岂独能为四肢之疾乎？所谓雨淫腹疾之义，其不通亦如此。至若夏伤暑，秋为 疟者，盖因暑疾藏于皮肤之内，肠胃之外，复秋感风，故疾作耳。观《素问　疟论》可见。其与夏阴主内、秋阳内主、暑动搏阴何相干哉？冬伤寒，春为温病者，盖因寒毒中人肌肤，阳受其郁，至春，天地之阳气外发，其人身受郁之阳亦不能不出，故病作也。观《伤寒论》可见。其与冬阳主内、春阴内主、寒动搏阳何相干哉？乃若海藏则又以春伤风、夏伤暑、冬伤寒为时伤令，秋伤湿为令伤时。故于春伤风，谓春行冬令，而温为寒折。于夏伤暑，谓暑者季夏，季夏者湿土，君火持权不与子，而暑湿令不行。于秋伤湿，谓秋为湿所伤，是长夏之气不与秋令。于冬伤寒，谓冬行春令，火胜水亏，大寒之令复行于春，阳气外泄，肾水内亏者病。又谓温病为湿热相助而成，又谓四时伤皆母亢而害所承之子。吁！何支离破碎，徒费辞如此乎？夫经中所言伤风、伤暑之类甚多，皆是以人受风暑等所伤为义，未尝有时伤令、令伤时之意也。若如海藏所言，则疟论所谓夏伤于暑、秋伤于风，与先伤于风、后伤于寒等语，其时伤令欤？令伤时欤？吾固知其不能不屈于此也。且暑为夏令，孰不知之？今以暑为季夏，为湿土，得不怪哉？夫冬果行春令，人若感此，则成冬温病矣，安得为春温病欤？其谓大寒之令复行于春，温病方作，杀是大寒之令不复行于春，其温病当作者遂不作乎？况今之春为温病者比比皆是，未尝见其必由大寒复行于春而后成也。经曰：亢则害，承乃制，其义谓己亢极，则胜己者来制，如火亢，则水来制之。经所谓相火之下，水气承之，水位之下，土气承之之类，皆是胜己者为承。<br />
　　今以亢为母，承为子，将求胜于经欤？抑未达欤？又如制物者为所胜，受制者为所不胜，与经所谓气有余则制己所胜而侮所不胜，及传之于其所胜，死于其所不胜之旨全反矣。余如因时伤令、令伤时之说委曲衍说者，固不暇悉辨也。<br />
　　呜呼！予非好斥前人之非，盖为其有害大义，晦蚀经旨以误后人，故不敢谀顺而嘿嘿耳。然而僭逾之罪，固已自知其不得辞矣，但未知观者以为何如。（《溯洄集》）支秉中曰：春伤风，夏伤暑，秋伤湿，冬伤寒，此感疾之由也。曰飧泄，曰 疟，曰咳嗽，曰病温，此已形之症也。盖人感四时之气，待时传变推迁，则所胜侮其所不胜，遂发为前症。如人之元气本实，亦有过时而不发者矣。辩论已悉，愚不敢赘，但其所谓时伤令、令伤时之说，则有间然矣。夫春夏秋冬，时也；温热凉寒，令也。如春宜温而寒，夏宜热而凉，秋宜凉而热，冬宜寒而温，皆反其令之常为气之变也。人，触之，遂能成疾，岂时令有心于伤人哉？若谓时能伤令，又谓令能伤时，则气相伤而天下之人将同日而俱病矣，有是理乎？<br />
　　卷之三　翼医通考（上）<br />
　　顺气一日分为四时论<br />
　　帝曰：夫百病之所始生者，必起于燥湿、寒暑、风雨、阴阳、喜怒、饮食、居处，气合而有形，得藏而有名，余知其然也。夫百病者，多以旦慧昼安，夕加夜甚，何也？岐伯曰：四时之气使然。曰：愿闻四时之气。曰：春生夏长秋收冬藏，是气之常也。人亦应之，以一日分为四时，朝则为春，日中为夏，日入为秋，夜半为冬。朝则人气始生，病气衰，故旦慧；日中人气长，长则胜邪，故安；夕则人气始衰，邪气始生，故加；夜半人气入脏，邪气独居于身，故甚也。曰：其时有反者何也？曰：是不应四时之气，脏独主其病者，是必以藏气之所不胜时者甚，以其所胜时者起也。曰：治之奈何？曰：顺天之时，而病可与期。顺者为工，逆者为粗。帝曰：善。<br />

                    <br>
                        　　<br />
　　卷之三　翼医通考（上）<br />
　　不治已病治未病论<br />
　　与其救疗于有疾之后，不若摄养于无疾之先。盖疾成而后药者，徒劳而已。是故已病而后治，所以为医家之法；未病而先治，所以明摄生之理。夫如是，则思患而预防之者，何患之有哉？此圣人不治已病治未病之意也。<br />
　　尝谓备土以防水也，苟不以闭塞其涓涓之流，则滔天之势不能遏；备水以防火也，若不以扑灭其荧荧之光，则燎原之焰不能止。其水火既盛，尚不能止遏，况病之已成，岂能治欤？故宜夜卧早起于发陈之春，早起夜卧于蕃秀之夏，以之缓形无怒而遂其志，以之食凉食寒而养其阳，圣人春夏治未病者如此。与鸡俱兴于容平之秋，必待日光于闭藏之冬，以之敛神匿志而私其意，以之食温食热而养其阴，圣人秋冬治未病者如此。<br />
　　或曰：见肝之病，先实其脾之虚，则木邪不能传；见右颊之赤，先泻其肺经之热，则金邪不能盛。此乃治未病之法。今以顺四时调养神志而为治未病者，是何意耶？盖保身长全者，所以为圣人之道；治病十全者，所以为上工之术。不治已病治未病之说，着于《四气调神大论》，厥有旨哉！昔黄帝与天师难疑答问之书，未尝不以摄养为先，始论乎天真，次论乎调神。既以法于阴阳，而继之以调于四气；既曰饮食有节，而又继之以起居有常。谆谆然以养生为急务者，意欲治未然之病，无使至于已病难图也。厥后，秦缓达乎此，见晋侯病在膏肓，语之曰：不可为也。扁鹊明乎此，视齐侯病至骨髓，断之曰：不可救也。噫！惜齐晋之侯不知治未病之理。（丹溪）<br />
　　卷之三　翼医通考（上）<br />
　　治病必求其本论<br />
　　将以施其疗疾之法，当以穷其受病之源。盖疾 之原不离乎阴阳之二邪也，穷此而疗之，厥疾弗瘳者鲜矣。良工知其然，谓夫风热火之病，所以属乎阳邪之所客，病既本于阳，苟不求其本而治之，则阳邪滋蔓而难制；湿燥寒之病，所以属手阴邪之所客，病既本于阴，苟不求其本而治之，则阴邪滋蔓而难图。诚能穷原疗疾，各得其法，万举万全之功可坐而致也。治病必求其本，见于《素问　阴阳应象大论》者如此。<br />
　　夫邪气之机，久而传化，其变证不胜其众也。譬如水之有本，故能游至汪洋浩瀚而趋下以渐大；木之有本，故能荐生茎叶实秀而在上以渐蕃。若病之有本，变化无穷。苟非必求其本而治之，欲去深感之患，不可得也。<br />
　　今夫厥阴为标，风木为本，其风邪伤于人也，掉摇而眩转， 动而螈 ，卒暴强直之病生矣。<br />
　　少阴为标，君火为本，其热邪伤于人也，疮疡而痛痒，暴注而下迫，水液混浊之病生矣。少阳为标，相火为本，其热邪伤于人也，为热而瞀 ，躁扰而狂越，如丧神守之病生矣。善为治者，风淫所胜，平以辛凉；热淫所胜，平以咸寒；火淫所胜，平以咸冷。以其病本于阳，必求其阳而疗之，病之不愈者，未之有也。太阴为标，湿土为本，其湿邪伤于人也，腹满而身肿，按之而没指，诸痉强直之病生矣。阳明为标，燥金为本，其燥邪伤于人也，气滞而 郁，皮肤以皴揭，诸涩枯涸之病生矣。太阳为标，寒水为本，其寒邪伤于人也，吐利而腥秽，水液以澄冷，诸寒收引之病生矣。善为治者，湿淫所胜，平以苦热；燥淫所胜，平以苦温；寒淫所胜，平以辛热。以其病本于阴，必求其阴而治之，病之不愈者，未之有也。岂非将以疗疾之法，当以穷其受病之原者哉？抑尝论之，邪气为病，各有其候。治之之法，各有其要，亦岂止于一端而已？其在皮毛者，汗而发之；其入里者，下而夺之。其在高者，因而越之，谓可吐也； 悍者，按而收之，谓按摩也。脏寒虚夺者，治以灸 ；脉病挛痹者，治以针刺；血实蓄结肿热者，治以砭石；气滞痿厥寒热者，治以导引；经络不通，病生于不仁者，治以醪醴；血气凝泣，病生于筋脉者，治以熨药。<br />
　　始焉求其受病之本，终焉蠲其为病之邪者，无出于此也。<br />
　　噫！昔黄帝处于法宫之中，坐于明堂之上，受业于岐伯，传道于雷公，曰：阴阳者，天地之道也，纲纪万物，变化生杀之妙，盖有不测之神斡旋宰制于其间也。人或受邪生病，不离于阴阳也。病既本于此，为工者岂可他求哉？必求于阴阳可也。至真要大论曰：有者求之，无者求之。<br />
　　此求其病机之说，与夫求于本，其理一也。（丹溪）<br />
　　卷之三　翼医通考（上）<br />
　　阳有余阴不足论<br />
　　人受天地之气以生。天之阳气为气，地之阴气为血，故气常有余，血常不足。何以言之？天地为万物父母。天大也，为阳而运于地之外；地居天之中，为阴，天之大气举之。曰，实也，亦属阳而运于月之外；月，缺也，属阴，禀日之光以为明者也。人身之阴气，其消长若月之盈缺，故人之生也，男子十六岁而精通，女子十四岁而经行。是有形之后，犹有待于乳哺水谷以养，阴气始成而可与阳气为配，以能成人，而为人之父母。古人必近三十、二十而后嫁娶，可见阴气之难成，而古人之善于摄养也。《礼记》注曰：惟五十而后养阴者有以加。《内经》曰：年至四十，阴气自半而起居衰矣。又曰：男子六十四岁而精绝，女子四十九岁而经断。夫以阴气之成，止供给得三十年之视听言动，已先亏矣。人之情欲无涯，此难成易亏之阴气，若之何而可以供给也？经曰：阳者，天气也，主外；阴者，地气也，主内。故阳道实，阴道虚。又曰：至阴虚，天气绝；至阳盛，地气不足。观虚与盛之所在，非予之过论。主闭藏者，肾也；司疏泄者，肝也。二脏皆有相火，而其系上属于心。心，君火也，为物所感则易动。心动则相火亦动，动则精自走，相火翕然而起，虽不交会亦暗流而疏泄矣。所以圣贤只是教人收心养心，其旨深矣。<br />
　　天地以五行更迭衰旺而成四时，人之五脏六腑亦应之而衰旺。四月属巳，五月属午，为火大旺。火为肺金之夫，火旺则金衰。六月属未，为土大旺。土为水之夫，土旺则水衰，况肾水常藉肺金为母，以补助其不足。故《内经》谆谆于资其化源也。古人于夏必独宿而淡味，兢兢业业于爱护也。保养金水二脏，正嫌火土之旺尔。《内经》曰：冬不藏精者，春必病温。十月属亥，十一月属子，正火气闭藏潜伏，以养其本然之真，而为来春发生升动之本。若于此时恣嗜欲以戕贼，至春升之际，下无根本，阳气轻浮，必有温热之病。夫夏月火土之旺，冬月火气之伏，此论一年之虚耳。若上弦前、下弦后、月廓月空，亦为一月之虚，大风大雾、虹霓飞电、暴寒暴热、日月薄蚀、忧愁忿怒、惊恐悲哀、醉饱劳倦、谋虑勤动，又皆为一日之虚。若病患初退，疮痍正作，尤不止于一日之虚。今人多有春末夏初，患头痛脚软，食少体热，仲景谓春夏剧，秋冬瘥，而脉弦大者，正世俗所谓注夏病。若犯此四者之虚，似难免此。夫当壮年便有老态，仰事俯育，一切隳坏。予言至此，深可惊惧。古人谓不见所欲，使心不乱。夫以温柔之盛于体，声音之盛于耳，颜色之盛于目，馨香之盛于鼻，谁是铁汉，心不为之动也？善摄生者，于此五个月出居于外，苟值一月之虚，亦惟暂远帷幕，各自珍重，保全天和，期无负敬身之教，幸甚。<br />
　　<br />
　　卷之三　翼医通考（上）<br />
　　审察病机无失气宜论<br />
　　邪气各有所属也，当穷其要于前；治法各有所归也，当防其差于后。盖治病之要，以穷其所属为先。苟不知法之所归，未免于无差尔。是故疾病之生，不胜其众，要其所属，不出乎五运六气而已。诚能于此审察而得其机要，然后为之治，又必使之各应于运气之宜，而不至有一毫差误之失。若然，则治病求属之道，庶乎其无愧矣。至真要大论曰：审察病机，无失气宜。意蕴诸此。<br />
　　尝谓医道有一言可以尽其要者，运气是也。天为阳，地为阴。阴阳二气，各分三品，谓之三阴三阳。然天非纯阳，而亦有三阴；地非纯阴，而亦有三阳。故天地上下，各有风热火湿燥寒之六气。其斡旋运动乎两间者，而又有木火土金水之五运。人生其中，脏腑气穴亦与天地相为流通。<br />
　　是知众疾之作，而所属之机无出乎是也。然而医之为治，当何如哉？惟当察乎此，使勿失其宜而后可。<br />
　　若夫诸风掉眩，皆属肝木；诸痛疮痒，皆属心火；诸湿肿满，皆属脾土；诸气 郁，皆属肺金；诸寒收引，皆属肾水。此病机属于五运者也。诸暴强直，皆属于风；诸呕吐酸，皆属于热；诸躁扰狂越，皆属于火；诸 强直，皆属于湿；诸涩枯涸，皆属于燥；诸病水液，皆属于寒。此病机属于六气者也。<br />
　　夫惟病机之察，虽曰既审；而治病之施，亦不可不详。故必别阴阳于疑似之间，辨标本于隐微之际。有无之殊者，求之于有无之所以殊；虚实之异者，责其虚实之所以异。为汗吐下，投其所当投；寒热温凉，用其所当用；或逆之以制其微，或从之以导其甚；上焉以远司气之犯，中焉以辨岁运之化，下焉以审南北之宜。使大小适中，先后合度，以是为治，又岂有差殊乖乱之失邪？又考之《内经》曰：治病必求其本。《本草》曰：欲疗者，先察病机。此审病机之意也。六元正纪大论曰：无失天信，无逆气宜。五常政大论曰：必先岁气，无伐天和。此皆无失气宜之意也。故《素问》《灵枢》之经未尝不以气运为言，既曰先立其言，以明其气，复有以戒之曰：治病者必明天道地理，阴阳更胜。既曰不知年之所加，气之盛衰，虚实之所起，不可以为工矣。谆谆然若有不能自已者，是岂圣人私忧过计哉？以医道之要悉在乎此也。观乎《原病式》一书，比类物象，深明乎气运造化之妙，其于病机气宜之理，不可以有加矣。<br />
　　<br />
　　卷之三　翼医通考（上）<br />
　　能合色脉可以万全论<br />
　　欲知其内者，当以观乎外；诊于外者，斯以知其内。盖有诸内者形诸外，苟不以相参而断其病邪之逆顺，不可得也。为工者深烛厥理，故望其五色以青黄赤白黑，以合于五脏之脉，穷其应与不应；切其五脉，急大缓涩沉，以合其五脏之色顺与不顺。诚能察其精微之色，诊其微妙之脉，内外相参而治之，则万举万全之功，可坐而致矣。《素问》曰：能合色脉，可以万全。其意如此。<br />
　　原夫道之一气，判而为阴阳，散而为五行，而人之所禀皆备焉。夫五脉者，人之真，行血气通阴阳以荣于身；五色者，气之华，应五行合四时以彰于面。惟其察色按脉而不偏废，然后察病之机，断之以寒热，归之以脏腑，随证而疗之，而获全济之效者，本于能合色脉而已。假令肝色如翠羽之青，其脉微弦而急，所以为生；若浮涩而短，色见如草滋者，岂能生乎？心色如鸡冠之赤，其脉浮大而散，所以为顺；若沉濡而滑，色见如 血者，岂能顺乎？脾色如蟹腹之黄，其脉当中缓而大，所以为从；若微弦而急，色见如枳实者，岂能从乎？肺色如豕膏之白，其脉当浮涩而短，所以为吉；若浮大而散，色见如枯骨者，岂能吉乎？以至肾色见如乌羽之黑，其脉沉濡而滑，所以为生；或脉来缓而大，色见如 者死。死生之理，夫惟诊视相参。既以如此，则药证相对，厥疾弗瘳者，未之有也。<br />
　　抑尝论之，容色所见，左右上下，各有其部；脉息所动，寸关尺中，皆有其位。左颊者，肝之部，以合左手关位，肝胆之分；应于风木，为初之气。额为心之部，以合于左手寸部，心主之分；应于君火，为二之气。鼻为脾之部，合于右手关脉，脾胃之分；应于湿土，为四之气。右颊，肺之部，合于右手寸口，肺与大肠之分；应于燥金，为五之气。颐为肾之部，以合于左手尺中，肾与膀胱之分；应于寒水，为终之气。至于相火为三之气，应于右手，命门三焦之分也。<br />
　　若夫阴阳五行相生相胜之理，当以合之于色脉而推之也。是故脉要精微论曰：色合五行，脉合阴阳。十三难曰：色之与脉，当参相应。然而治病万全之功，苟非合于色脉者，莫能知也。五藏生成篇云：心之合脉也；其荣色也。夫脉之大小滑涩沉浮，可以指别，五色微诊，可以目察，继之以能合色脉，可以万全。谓夫赤脉之至也喘而坚，白脉之至也喘而浮，青脉之至也长而左右弹，黄脉之至也大而虚，黑脉之至也上坚而大。此先言五色，次言五脉，欲后之学人望而切之以相合也。厥后扁鹊明乎此，述之曰：望而知之谓之神，切脉而知之谓之巧，深得《内经》之理也。<br />
　　下迨后世，有立方者，命之曰神巧万全，厥有旨哉！<br />
　　卷之三　翼医通考（上）<br />
　　泻南方补北方论<br />
　　七十五难曰：经言东方实，西方虚，泻南方，补北方，何谓也？然：金木水火土，当更相平。<br />
　　东方木也，西方金也。木欲实，金当平之；火欲实，水当平之；土欲实，木当平之；金欲实，火当平之；水欲实，土当平之。东方者肝也，则知肝实；西方者肺也，则知肺虚。泻南方火，补北方水。南方火，火者，木之子也；北方水，水者，木之母也。水胜火，子能令母实，母能令子虚，故泻火补水，欲令金不得平木也。经曰：不能治其虚，何问其余？此之谓也。余每读至此，未尝不叹夫越人之得经旨也，而悼夫后人之失经旨也。<br />
　　先哲有言，凡读书不可先看注解，且将经文反复而详味之，待自家有新意，却以注解参校，庶乎经意昭然，而不为他说所蔽。若先看注解，则被其说横吾胸中，自家竟无新意矣。余平生佩服此训，所益甚多。且如《难经》此篇，其言周备纯正，足以为万世法。后人纷纷之论，其可凭乎？夫实则泻之，虚则补之，此常道也；实则泻其子，虚则补其母，亦常道也。人皆知之。今肝实肺虚，乃不泻肺而泻心，此则人亦知之。至不补肺补脾，而补肾，此则人不能知，惟越人知之耳。夫子能令母实，母能令子虚，以常情观之，则曰：心火实，致肝木亦实，此子能令母实也；脾土虚，致肺金亦虚，此母能令子虚也。心火实，固由自旺；脾土虚，乃由肝木制之。法当泻心补脾，则肝肺皆平矣。越人则不然。其子能令母实，子谓火，母谓木，固与常情无异；其母能令子虚，母谓水，子谓木，则与常情不同矣。故曰：水者，木之母也。子能令母实一句，言病因也；母能令子虚一句，言治法也。其意盖曰：火为木之子，子助其母，使之过分而为病矣。今将何以处之？惟有补水泻火之治而已。<br />

                    <br>
                        　　夫补水者何谓也？盖水为木之母，若补水之虚，使力可胜火，火势退而木势亦退。此则母能虚子之义，所谓不治之治也。（此虚字与精气夺则虚之不同，彼虚谓耗其真而致虚，此虚谓抑其过而致虚之也。）若曰不然，则母能令子虚一句，将归之于脾肺乎？既归于脾肺，今何不补脾乎？夫五行之道，其所畏者畏所克耳。今火太旺，水太亏，火何畏乎？惟其无畏，故愈旺而莫能制。苟非滋水以求胜之，孰能胜之？水胜火三字，此越人寓意处，当细观之，勿轻忽也。虽泻火补水并言，然其要又在于补水耳。后人乃曰：独泻火而不用补水。又曰：泻火则是补水。得不大违越人与经之意乎？若果不用补水，经必不言补北方，越人必不言补水矣。虽然，水不虚，而火独暴旺者，固不必补水亦可也。若先因水虚而致火旺者，不补水可乎？水虚火旺而不补水，则药至而暂息，药过而复作，将积年累月无有穷已，安能绝其根哉？虽苦寒之药，通为抑阳扶阴，不过泻火邪而已，终非肾脏本药，不能以滋养北方之真阴也。欲益其阴，非地黄、黄柏之属不可也。且夫肝之实也，其因有二：心助肝，肝实之一因也；肺不能制肝，肝实之二因也。肺之虚也，其因亦有二：心克肺，肺虚之一因也；脾受肝克，而不能生肺，肺虚之二因也。今补水而泻火，火退则木气削，又金不受克而制木，东方不实矣。金气得平，又土不受克而生金，西方不虚矣。若以虚则补母言之，肺虚则当补脾，岂知肝势正盛，克土之深，虽曰补脾，安能敌其正盛之势哉？纵使土能生金，金受火克，亦所得不偿所失。此所以不补土而补水也。<br />
　　或疑木旺补水，恐水生木而木愈旺，故闻独泻火不补水之论，欣然而从之。殊不知木已旺矣，何待生乎？况水之虚，虽峻补尚不能复其本气，安有余力生木哉？若能生木，则能胜火矣。或又谓：补水者，欲其不食于母也，不食于母，则金气还矣。岂知火克金，土不能生金，金之虚已极，尚不能自给，水虽欲食之，何所给乎？若如此，则金虚不由于火之克。土之不生而由于水之食耳，岂理也哉？纵水不食金，金亦未必能复常也。金不得平木一句，多一不字。所以泻火补水者，正欲使余得平木也，不字当删去。不能治其虚，何问其余？虚指肺虚而言也，泻火补水，使金得平木，正所谓能治其虚。不补土，不补金，乃泻火补水，使金自平，此法之巧而妙者。苟不能晓此法，而不能治此虚，则不须问其他，必是无能之人矣。故曰：不能治其虚，何问其余？若夫上文所谓金木水火土更相平之义，不劳解而自明，兹故弗具也。夫越人，亚圣也，论至于此，敢不敛衽？但恨说者之 蚀之，故辨。<br />
　　<br />
　　卷之三　翼医通考（上）<br />
　　积热沉寒论<br />
　　人之所借以生者，气也。气者何？阴阳是也。夫阴与阳可以和而平，可以乖而否，善摄与否，吉凶于是乎歧之。夫惟摄之不能以皆善也，故偏寒偏热之病，始莫逃于乖否之余矣。虽然，寒也，热也，苟未至于甚，粗工为之而不难。设热积而寒沉，良工犹弗能以为计，况其下乎？奈之何俗尚颛蒙，恪恃方药，愈投愈盛，迷不知反。岂知端本澄源，中含至理，执其枢要，众妙俱呈。<br />
　　且以积热言之，始而凉和，次而寒取；寒取不愈，则因热而从之；从之不愈，则技穷矣，由是苦寒烦岁而弗停。又以沉寒言之，始而温和，次而热取；热聚不愈，则因寒而从之；从之不愈，则技穷矣，由是辛热比年而弗止。嗟夫！寒凉益深，而积热弥炽；辛热太过，而沉寒愈滋。苟非大圣慈仁，明垂枢要，生也孰从而全之？经曰：寒之而热者取之阴，热之而寒者取之阳，所谓求其属也。属也者，其枢要之所存乎？斯旨也，王太仆知之，故曰：益火之源，以消阴翳；壮水之主，以制阳光。又曰：取心者不必齐以热，取肾者不必齐以寒。但益心之阳，寒亦通行；强肾之阴，热之犹可。吁！混乎万言千语之间，殆犹和璧之在璞也。其宝久湮，岂过焉者石之而弗凿乎？余僭得而推衍之。<br />
　　夫偏寒偏热之病，其免者固千百之一二，而积热沉寒，亦恐未至于数见也。然而数见者，得非粗工不知求属之道，不能防微杜渐，遂至滋蔓难图以成之欤？夫寒之而热者，徒知以寒治热，而不知热之不衰者，由乎真水之不足也；热之而寒者，徒知以热治寒，而不知寒之不衰者，由乎真火之不足也。不知真水火不足，泛以寒热药治之，非惟脏腑习熟，药反见化于其病，而有者弗去，无者反至矣。故取之阴，所以益肾水之不足，而使其制夫心火之有余；取之阳，所以益心火之不足，而使其胜夫肾水之有余也。其，指水火也。属，犹主也，谓心肾也。求其属者，言水火不足，而求之于心肾也。火之源者，阳气之根，即心是也；水之主者，阴气之根，即肾是也。非谓火为心而原为肝，水为肾而主为肺也。寒亦益心，热亦强肾。此王太仆达至理于规矩准绳之外，而非迂士曲生之可以 及矣。彼迂士曲生不明真水火于寒热之病，有必制必胜之道，但谓药未胜病，久远期之。是以恪守方药，愈投愈盛，卒至殒灭而莫之悟。呜呼，甚矣！余见积热沉寒之治，每蹈于覆辙也，因表而出之以劝。<br />
　　<br />
　　卷之三　翼医通考（上）<br />
　　春宣论<br />
　　春，蠢也，阳气升净，草木萌芽，蠢然而动。前哲谓春时人气在头，有病宜吐。又曰：伤寒大法，春宜吐。宣之为言扬也，谓吐之法自上出也。今之世俗往往有疮痍者，有膈满者，有虫积者，以为不于春时宣泻以毒药不可愈也。医者遂用牵牛、巴豆、大黄、枳壳、防风辈为丸，名之曰春宣丸，于二月三月服之，得下利而止。<br />
　　于初泻之时，脏腑得通，时暂轻快，殊不知气升在上，则在下之阴甚弱，而用利药戕贼其阴，其害何可胜言？况仲景用承气汤等下药，必有大满大实坚，有燥粪转矢气下迫而无表证者，方行此法。可下之证未悉具，犹须迟以待之。泄利之药，其可轻试乎？余伯考形肥骨瘦，味浓性沉，五十岁轻于听信，忽于三月半服春宣丸一帖，服之下两三行，每年率以为常。至五十三岁，时七月初，炎热之甚，无病暴死。此其非妄认春宣为泻而致祸耶？自上召下曰宣，宣之一字吐也，明矣。张子和已详论之，昔贤岂妄言哉？（丹溪）<br />
　　卷之三　翼医通考（上）<br />
　　明医周汉卿序<br />
　　予闻松阳周君汉卿，以医名者久矣。一日，予婿郑叔 复来青萝山中述其详曰：周君之医精甚，他固不能知，姑即士君子所常道者言之。<br />
　　括苍蒋仲良，左目为马所踢，其睛突出，悬如桃。群工相顾曰：是系络既损，法当眢。周君笑不答，以神膏封之，越三日，目如初。<br />
　　华川陈明辽，患瞽者十龄，百药屡尝而不见效，自分为残人。周君视之曰：是翳虽在内，尚可治。用针从入睛背，掩其翳下之目，焕然辨五色。陈以为神。<br />
　　武城男子病胃痛，不可忍，嚼齿剌剌作声。或奋掷乞死，弗之得。他医用大攻汤汗皆不损。<br />
　　周君以药纳鼻窍中，俄大吐，吐出赤虫尺余，口眼咸具，痛即止。<br />
　　东白马氏妇有孕，历十四月不产， 且黑。周君脉之曰：非孕也，乃为妖气所乘耳。以药下之，下一物如金鱼，疾旋已。<br />
　　永康应童婴腹疾，恒 行，久不伸。周君解裳视之，气冲起腹间者二，其大如臂。周君刺其一，拍然鸣，又刺其一，亦如之。稍按摩之，气尽解，平趋无 行。<br />
　　长山徐妪构惊疾，初发，手足颤掉，褫去裳衣，HT 而奔，或歌或哭，或牵拽如舞木偶。粗工见之，吐舌走，以为鬼魅所惑。周君独刺其十指端出血，已而安。<br />
　　虎林黄氏女生瘰 ，环颈及腋，凡十九窍，窍破白沉出，右手拘挛不可动，体火热。家人咸忧，趣匠制棺衾。周君为剔窍母长二寸，其余以火次第烙，数日成痂，痂脱如恒人。<br />
　　于越杨翁，项有疣，其巨类瓜。因醉仆阶下，疣溃，血源源流。凡疣破血出弗休，必杀人。<br />
　　他医辞不进。周君用剂糁其穴，血即止。<br />
　　乌伤陈氏子腹有块隐起，扪之如罂。或以为奔豚，或以为 瘕。周君曰：脉洪且芤，痈发于肠也。即用燔针如 者刺入三寸余，脓随针射出，其流有声，愈。<br />
　　诸暨黄生背善曲，杖而行。人以风治之。周君曰：非风也，血涩不通也。为刺两足昆仑穴，顷之，投杖而去。<br />
　　其医之甚精如此。缙绅先生宜有以褒之扬之，敢以序为请。余惟古之神医，一拨见病之应，因五脏之输，乃割皮解肌，决脉结筋，搦髓揲荒爪幕以为治，所谓炼精易形者也。今则人谁知之？其次则汤液醴酾、 石跷引、按抚毒郁之法耳。是法亦绝不传。其仅存于世者，往往不能用，用或乖戾，以致夭札而伤者多矣。<br />
　　夫医者，民命所系，一投丸之间，一援箴之际，则安危由此而分，何可不致谨于斯耶？昔司马迁立《仓公列传》，其所治自齐侍御史而下凡十有余人，皆历疏其病状，辞虽繁而不杀者，其意盖有见于此也。余敢窃取斯义，备以叔 所述，序次成文，以遗周君，又安知他日修史传者无采余之言哉？余耄矣，且有脾祸，吐涎日二三升，曼延将四稔。叔 尚邀周君以起余之疾者乎？（《宋学士文集》）<br />
　　卷之三　翼医通考（上）<br />
　　明医戴原礼序<br />
　　医之为道至矣。故周官有疾医，视万民四时之病，春之 首，夏之痒疥，秋之疟寒，冬之咳嗽上气，皆分而治之，验其状而制其禄，甚为不轻也。后世官 失职，故于其术每择之不精。有人于此，能合于古者之道，岂不犹空谷足音之可喜者乎？如吾同县戴原礼氏是已。原礼生儒家，习闻诗礼之训， 有志于泽物。乃徒步至乌伤，从朱先生彦修学医。先生见其颖悟倍常，倾心援之。原礼自是识日广，学日笃，出而治疾，往往多奇验。予请得而详道之。<br />
　　原礼从叔仲章，六月患大热，面赤，口谵语，身发红斑。他医投以大承气汤，而热愈极。原礼脉之曰：左右手皆浮虚无力，非真热也。张子和云：当解表而勿攻里，此证似之，法当汗。遂用附子、干姜、人参、白术为剂，烹液冷冻饮料之，大汗而愈。<br />
　　诸暨方氏子妇，疟后多汗，呼媵人易衣，不至，怒形于色，遂昏厥若死状。灌以苏合香丸而苏。自后闻人步之重，鸡犬之声，辄厥逆如初。原礼曰：脉虚甚，重取则散，是谓汗多亡阳，正合经意。以黄芩、人参日补之，其惊渐减，至浃旬而安。<br />
　　松江朱仲文，长夏畏寒，身常挟重续，食饮必热如火方下咽，微温则呕。他医授以胡椒煮伏雌之法，日啖鸡者三，病愈亟。原礼曰：脉数而大且不弱。刘守真云：火极似水，此之谓矣。椒发阴经之火，鸡能助痰，只以益其病尔。以大承气汤下之，昼夜行二十余，顿减纩之半。复以黄连导痰汤益竹沥饮之，竟瘳。<br />
　　姑苏朱子明之妇，病长号，数十声暂止，复如前。人以为厉所凭，莫能疗。原礼曰：此郁病也。痰闭于上，火郁于下，故长号则气少舒。经云：火郁则发之是已。遂用重剂涌之，吐痰如胶者无算，乃复初。<br />
　　乐原忠妻，亦苏人，因免乳后病惊，身翩翩然如升浮云之上，举目则重屋旋运，持身弗定。<br />
　　他医饮以补虚治惊，皆不验。原礼曰：左脉虽芤且涩，神色不动，是因惊致心包络积污血耳，法宜下之。下积血如漆者一斗，即愈。<br />
　　留守卫吏陆仲容之内子病热，妄见神鬼，手足 动。他医用黄连清心汤不中。原礼视之曰：形瘦而色不泽，乃虚热耳，法当以李杲甘温除大热之法为治，即经所谓损者温之者也。服参 而安。<br />
　　他若此者甚众。予备闻贤士大夫恒言之，今不能悉数也。呜呼！有人于此，可不谓之合于古道者乎？夫医之为道，本于《素问》、《内经》，其学一坏于开元，再坏于大观。习俗相仍，绝不知究其微指，唯执一定之方，类刻舟而求剑者。人訾之，则曰：我之用此，不翅足矣，又何事《内经》为？宋之钱仲阳独得其秘于遗经而扩充之。金之张、刘、李诸家又从而衍绎之。于是《内经》之学大明。<br />
　　刘之学，朱彦修得之最深。大江以南医之道本于《内经》，实自朱发之。原礼乃其高弟，其用心也笃，故造理为特精。其传授有要，故察证无不中，亦可谓贤也已矣。近来京师缙绅家无不敬爱之，服其剂沉 豁然如洗。或欲荐为医官，辞不就，道赋诗以钱其东还，且请余为序。昔者司马迁作《仓公传》，载其应诏所对，凡廿有三，书治病之状甚具。予仿此义，稍陈原礼疗疾奇中者，系之首简，并告周官疾医四时治证之概。世之知言君子必有所择焉。（《宋学士集》）<br />
　　卷之三　翼医通考（上）<br />
　　望闻问切订<br />
　　春甫谨按：望闻问切四字，诚为医之纲领，若得四字之旨，则于医学可谓至矣。今人惟问一端而已，其于望闻亦浅浅耳。至于切脉，则又谓居三者之末而犹后轻视之，故所以卒鲜有精于脉者。间有言者，亦不过左心小肠之说耳。经位不别，其何以察虚实生死之几耶？殊不知四者之要，则又在乎切之之功也，其望其闻其问之三者，先以得其病情之端，而后总切脉于寸口，确乎知始病之源。而方今延流于何脏何经、若虚若实、或死或生，准候酌方，必有赖于切脉而后可以为图治之效矣。斯其次第之序，初近患人，光望而闻，次问而切，固理之不容易也。然则切脉果可轻与？予故订之，以备知者之取采耳。<br />
　　黄帝问于岐伯曰：余闻之，见其色知其病，命曰明；接其脉知其病，命曰神；问其病知其处，命曰工。余愿闻见而知之，按而得之，问而极之，为之奈何？岐伯曰：夫色脉与尺脉之相应也，如桴鼓影响之相应也，不得相失也。此亦本末根叶之出候也，故根死则叶枯矣。色脉形肉不得相失也，故知一则为二，知二则为神，知三则神且明矣。<br />

                    <br>
                        　　又曰：望而知之谓之神，闻而知之谓之圣，问而知之谓之工，切脉而知之谓之巧。<br />
　　六十一难曰：望而知之者，望见五色，以知其病之所处也；闻而知之者，闻其五音，以别其病之所出也；问而知之者，间其所欲五味，以知其病之所起所在也；切脉而知之者，诊其寸口，视其虚实，以知其病在何脏腑也。<br />
　　<br />
　　卷之三　翼医通考（上）<br />
　　望闻问切订<br />
　　《灵枢　邪气脏腑病形篇》曰：色青者其脉弦，赤者其脉钩也，黄者其脉代也，白者其脉毛，黑者其脉石。见其色而不得其脉，反得其相胜之脉，则死矣；得其相生之脉，则病已矣。又曰：先定其五色五脉之应，其病乃可别也。<br />
　　五色篇帝曰：各以其色言其病。雷公曰：人不病卒死，何以知之？帝曰：大气入于脏腑者，不病而卒死矣。雷公曰：病小愈而卒死，何以知之？帝曰：赤色出两颊，大如拇指者，病虽小愈，必卒死；黑色出于天庭，大如拇指，必不病而卒死。雷公再拜曰：善哉！雷公曰：官五色奈何？黄帝曰：青黑为痛，黄赤为热，白为寒，是谓五官也。<br />
　　五脏生成篇曰：五色微诊，可以目察。能合色脉，可以万全。赤脉之至也，喘而坚，诊曰有积气在中，时害于食，名曰心痹。得之外疾，思虑而心虚，故邪从之。白脉之至也，喘而浮，上虚下实，兼有积气在胸，喘虚，名曰肺痹，寒热，得之醉而使内也。青脉之至也，长而左右弹，有积气在心下支 ，名曰肝痹，得之寒湿，与疝同法，腰痛足清头脉紧。黄脉之至也，大而虚，有积气在腹中，有厥气，名曰厥疝。女子同法，得之疾使四肢汗出当风。黑脉之至也，上紧而大，有积气在小腹与阴，名曰肾痹。<br />
　　脉要精微篇曰：夫精明五色者，气之华也。赤欲如帛裹朱，不欲如赭；白欲如鹅羽，不欲如盐；青欲如苍璧之泽，不欲如蓝；黄欲如罗裹雄黄，不欲如黄土；黑欲如重漆色，不欲如地苍。<br />
　　五色稍微象见矣，其寿不久也。<br />
　　夫五脏者，身之强也。头者，精明之府，头倾视深，精神将夺矣；背者，胸中之府，背曲肩随，府将坏矣；腰者，肾之府，转摇不能，肾将惫矣；膝者，筋之府，屈伸不能，行则偻附，筋将惫矣；骨者，髓之府，不能久立，行则振掉，骨将惫矣。得强者生，失强者死。<br />
　　五脏之气，故色见青如草兹，黄如枳实，黑如烟煤，赤如 血，白如枯骨皆死。此五色之见于死也。青如翠羽，赤如鸡冠，黄如蟹腹，白如豕膏，黑如乌羽皆生。此五色之见于生也。<br />
　　青色见于太阴太阳，及鱼尾正面口角，如大青蓝叶怪恶之状者，肝气绝，死。若如翠羽柏皮者，只是肝邪，有惊病、风病、目病之属。<br />
　　红色见于口唇及三阴三阳上下，如马肝之色死血之状者，心气绝，主死。若如橘红马尾色者，只是心病，有怔仲，有惊悸，夜卧不宁。<br />
　　白色见于鼻准及正面，如枯骨及擦残汗粉者，为肺绝，丙丁日死。若如腻粉、梅花、白绵者，只是肺邪咳嗽之病，有孝服之忧。<br />
　　黄色见于鼻，干燥若土偶之形，为脾气绝，死。若如桂花杂以黑晕，只是脾病，饮食不快，四肢倦怠，妻外家之累。<br />
　　黑色见于耳或轮郭内外、命门悬壁，若污水烟煤之状，为肾气绝，则死。若如蜘蛛网眼乌羽之泽者，只是肾虚，火邪乘水之病。<br />
　　凡望五色，以知其病，如面青肝病，面赤心病，面黄脾病，面白肺病，面黑肾病。此知病之属也。<br />
　　凡相五色之奇脉，面黄目青，面黄目赤，面黄目白，面黄目黑者，皆不死。面青目青，面赤目白，面青目黑，面黑目白，面赤目青，皆死也。<br />
　　凡望病患目睛不了了，鼻中呼不出，吸不入，气短促而冷者，阴病也。病患目睛了了，鼻中呼吸出入能往而能来，口鼻息长而皆热者，阳病也。病患及健人黑色若白色起入目及口鼻，三日中死。久病患耳目及颧骨赤者五日死。病患目无精光，若土色，不受饮食，四日死。望病患两目有黄色起者，将愈。病患面目俱黄者不死。病患面唇青黑者俱死。望建人及病患面如马肝色，望之如青，近之如黑者死。<br />
　　<br />
　　卷之三　翼医通考（上）<br />
　　望闻问切订<br />
　　闻其五音，以别其病，如经云：言而微，终日乃复言者，此夺气也。中盛脏满，声如从室中言，此中气之湿也。因于暑汗，烦渴而喘，静则多言。衣被不敛，言语善恶不避亲疏者，此神明之乱也。病患五脏已夺，神明不守，声嘶者死。病患寻衣缝谵语者不可治。内伤饮食劳倦证，不欲言，纵强言之，声必怯弱而低微，内伤不足之验。<br />
　　外伤风寒证，言语必前轻而后重，其言高，其声壮厉而有力，乃有余之验也。<br />
　　凡声嗄，其言响如从瓮中出，前轻而后重，高揭而有力，皆伤风气盛之验也。<br />
　　痰火咳嗽，久而声嘶哑，而渐至不出声者必死也。闻病患言语无力，甚不欲言，气难布息者，内伤也。病患言语有力，动言不厌者，外伤也。病患阴阳俱绝，失错不能言者，三日死。病患妄言错乱，及不能言，不治；热病者可治。<br />
　　<br />
　　卷之三　翼医通考（上）<br />
　　望闻问切订<br />
　　经曰：必审问其所始病，与今之所方病，然后各切循其脉。<br />
　　《素问　疏五过篇》曰：凡未诊病者，必问尝贵后贱，虽不中邪，病从内生，名曰脱营。尝富后贫，名曰失精。五气留连，病有所并。医工诊之，不在脏腑，不变形躯，诊之而疑，不知病名。身体日减，气虚无精，病深无气，洒洒然时惊。病深者，以其外耗于卫，内夺于荣。良工所失，不知病情。又曰：诊有三常，必问贵贱，封君败伤，及欲侯王。<br />
　　《灵枢》云：入国问俗，入家问讳，上堂问礼，临病患问所便。慎之至也。<br />
　　又云：凡诊病者，必问饮食起居，暴乐暴苦，始乐后苦，皆伤精气。《征四失篇》曰：诊病不问其始，忧患饮食之失节，起居之过度，或伤于毒，不先言此，卒持寸口，何病能中？凡百病问其昼则增剧，夜则安静，是阳病有余，乃气病而血不病也。夜则增剧，昼则安静，是阴病有余，乃血病而气不病也。问其昼则发热，夜则安静，是阳气自旺于阳分也。昼则安静，夜则发热烦躁，是阳气下陷入阴中也，名曰热入血室。昼则发热烦躁，夜则发热烦躁，是重阳无阴也，当亟泻其阳，峻补其阴。问其昼则恶寒，夜则安静，是阴血自旺于阴分也。夜则安静，昼则恶寒，是阴气上溢于阳中也。夜则恶寒，昼则恶寒，是重阴无阳也，当亟泻其阴，峻补其阳。<br />
　　昼则恶寒，夜则烦躁，饮食不入，病名阴阳交变。阴阳交变者死矣。<br />
　　闭户塞牖，系之病者。数问其情，以从其意。得神者昌，失神者亡。<br />
　　《甲乙经》云：所问病者，问所思何也，所惧何也，所欲何也，所疑何也。问之要，察阴阳之虚实，辨脏腑之寒热。疾病所生，不离阴阳。脏腑寒热虚实，辨之分明，治无误矣。<br />
　　王海藏曰：常人求诊，拱默，唯令切脉，试其能知病否。且脉，人之气血，附于经络。热胜则脉疾，寒胜则脉迟；实则有力，虚则无力。至于得病之由及所伤之物，岂能以脉知之乎？故医者不可不问其由，病者不可不说其故。<br />
　　孙真人云：未诊先问，最为有准。<br />
　　苏东坡云：脉之难明，古今所患也。至虚有盛候，大实有羸状。疑似之间，便有死生之异。<br />
　　士夫多秘所患，以验医之能否。吾平生有疾请疗，必尽告以所患，使医了然知疾之所在。虚实寒热，先定于胸中，然后诊脉，疑似不能惑也。吾求愈疾而已，岂以困医为事哉！妇科产后，先问坐草难易，恶露多少，饮食迟早，生子存亡。盖形伤血伤之不同，补气补血之有异。饮食失节，宜调中；生子不存，兼开郁。问其所欲，以知其病，如欲热者知为寒，欲冷者知为热；如好静恶动者，知其为虚；烦躁不宁者，知其为实；恶食知伤食，恶风知伤风；好食甘为脾虚，好食辛者为肺病，好食酸者为肝虚，好食咸者为肾弱，嗜食苦者为心病。此皆顺应而易治。若乃心病受咸，肺伤欲苦，脾弱喜酸，肝病好辣，肾衰嗜甘，此为逆候，病轻必危，危者必死。治得其法，服药预防可回生。<br />
　　五十一难：问病欲得寒，欲见人者，病在腑也；病欲得温，不欲见人者，病在脏也。<br />
　　东垣《内外伤辨》：问其发热恶寒，寒热间作，蒸蒸燥热，发于肌肉之间者，内伤也。发热恶寒，寒热并作，拂拂发热，发于皮毛之上者，外感也。问其口不知味，饮食不下，手足不和，两胁俱热者，内伤证也。<br />
　　问其饮食知味，腹中和，二便如常，筋骨疼痛，不能动摇，非扶不起，外感证也。<br />
　　问其恶风，居露地，大漫风起却不知恶，惟恶窗隙些小贼风，是内伤证也。<br />
　　问其鼻流清涕，头痛自汗间而有之，鼻中气短，少气不足以息，怯不欲言，为内伤证也。<br />
　　问其小便频数而不渴，初以劳役，得之食少。小便黄赤，大便常难，或涩或结或虚坐，常有些小如痢非痢，或泻黄糜，或溏泄，或结而不通，皆内伤证也。<br />
　　问其心下否，或胸中闭塞，如刀割之痛，二者亦互作而不并出，有时胃脘当心而痛，上支两胁痛，四肢不收，无力以动而懒倦嗜卧，皆内伤证也。<br />
　　问其脐下相火之气，直上冲胸而不可遏，其气无止息，甚则高喘，皆内伤也。<br />
　　问其头痛常常有之而不间者，外伤也。<br />
　　问其积痛不移者，血病；走痛不常者，气病也。<br />
　　问其痛处，按之而已者，虚病；按之而痛愈甚者，实病。<br />
　　问其走注则为风，拘挛则为寒，烦渴则为暑，重涩则为湿。或好于善淫，或触于惊恐，或伤于饮食，或深居简出而受暑，皆为受病之因，所以贵于问也。<br />
　　昔人喉间痛痒，诸医不效。一医问其平日好食斑鸠，乃知鸠食半夏苗而贻毒，治以生姜而愈。<br />
　　又如唐汝正治小儿风热，通身俱愈，惟头顶不痊。问其因，乳母好热酒，知其贻毒。本方倍用葛根黄连而遂愈。<br />
　　<br />
　　卷之三　翼医通考（上）<br />
　　望闻问切订<br />
　　切脉于寸口而知病之虚实生死。经曰：必审其所始病，与今之所方病，然后各切循其脉，视其经络浮沉，上下逆从，循之其脉疾者不病，其脉迟者病；脉不往来者死，皮肤着者死。<br />
　　察脉候独小者病，独大者病；独迟者病，独疾者病；独热者病，独寒者病；独陷者病。脉从四时，谓之可治；脉逆四时，为不可治。所谓逆四时者，春得肺脉，夏得肾脉，秋得肝脉，冬得脾脉，其至皆悬绝沉涩，命曰逆四时。<br />
　　诸过者切之，涩者阳气有余也，滑者阴气有余也。<br />
　　人一呼脉再动，一吸脉再动。呼吸定息，脉之动，闰以太息，命曰平人。一呼脉一动，一吸脉一动，曰少气。一呼脉三动，一吸脉三动而躁，尺热，曰病温；尺不热，脉滑，曰病风；脉涩曰痹。人一呼脉四动以上，曰死；脉绝不至，曰死；乍疏乍数曰死。<br />
　　脉有阴阳，知阳者知阴，知阴者知阳。凡阳有五，五五五阳。所谓阳者，真脏也，见则为败，败必死也。所谓阳者，胃脘之阳也。别于阳者，知病处也；别于阴者，知死生之期。三阳在头，三阴在手，所谓一也。<br />
　　粗大者阴不足，阳有余，为热中也。长则气治，短则气病，数则烦心，大则病进，上盛则气高，下盛则气胀，代则气衰，细则气少，涩则心痛。<br />
　　脉虚身热，得之伤暑；脉盛身寒，得之伤寒。脉盛滑坚者病在外，脉实小而坚者病在内。脉小弱而涩者谓之久病，脉浮滑而疾者谓之新病。脉急为疝瘕、小腹痛，缓而滑曰热中，盛而坚曰胀。来疾去徐，上实下虚，为厥颠疾；来徐去疾，上虚下实，为恶风也。寸口之脉中手短者曰头痛，寸口脉中手长者曰足 痛，寸口脉中手促上击者曰肩背痛，寸口脉浮而盛者病在外，沉而坚者病在中，沉而弱者寒热。<br />
　　帝曰：脉从而病反者，其诊何如？曰：脉至而从，按之不鼓，诸阳皆然。诸阴之反何如？曰：脉至而从，按之鼓甚而盛也。<br />
　　征其脉小，色不夺者，新病也；征其脉不夺其色夺者，此久病也；征其脉与五色俱夺者，亦久病也；征其脉与五色俱不夺者，新病也。推而内之，外而不内，身有热也；推而外之，内而不外，有心腹积也；推而上之，上而不下，腰足清也；推而下之，下而不上，颈项痛也；按之至骨，脉气少者，腰脊痛而身有痹也。<br />
　　病热而脉静，泄而脉大，脱血而脉实，病在中。必先知经脉，然后知病脉。根于中者命曰神机，神去则机息。五色脉变，揆度奇常，道在于一，神转不回，回则不转，乃失其机。<br />
　　<br />
　　卷之三　翼医通考（上）<br />
　　阴阳之理一以贯之<br />
　　造化之道，一阴一阳而已矣。阳动阴静，阳明阴晦；阳有知，阴无知；阳无形，阴有形；阳无体，以阴为体，阴无用，待阳而用。二者相合，则物生；相离则物死。微哉！微哉！通于其说则鬼神之幽、人物之着，与夫天文地理、医卜方技、仙佛之蕴，一以贯之而无遗矣。<br />
　　<br />
　　卷之三　翼医通考（上）<br />
　　造化之蕴水火尽之<br />
　　或曰：天地水火恐未足以尽造化之蕴，不如以阴阳统之。予窃以为阴阳者，虚名也，天地水火者，物理也，二而一者也。谓天地水火未足以尽造化之蕴，此特未之察耳。盖人知水之为水，而不知寒凉润泽者皆水也；人知火之为火，而不知温热光明者皆火也。天宰之以神，地载之以形，水火二者交会变化于其间，万物由之而生，由之而死，造化之能事毕矣。自此之外，岂复有余蕴乎？<br />

                    <br>
                        　　卷之三　翼医通考（上）<br />
　　形神之妙太极分之<br />
　　周子所谓太极，指神而言。神无所不统，故为太极；神无影，故为无极而太极。朱子所注，亦得其意，但不言神而言理，故读者未即悟朱注上天之载盖指神而言也。殊不知太极乃阴阳合而未分者也，阴形阳神皆在其中。及分为阴阳，则阳为天火，依旧为神；阴为地水，依旧为形。若太极本体止有神而无形，则分后地水之形何从而来哉？由此化生人物，其心性之神则皆天火之神所为也，其血肉之形则皆地水之形所为也。此理先圣屡有言者，但学人忽而不察耳。盖有形易见而无形难见，固无怪其然也。<br />
　　<br />
　　卷之三　翼医通考（上）<br />
　　调摄之要元精主之<br />
　　造化之要，天火之阳下交于地水之阴，则化生万物。草木为植物，得阴气之多者也，故犹附于地；飞走为动物，得阳气之多者也，故不附于地。天机内运，而自为一物。人也者，动物之至灵者也，其神属天，其气属火，其液属水，其形属土，盖阴阳之会也。阴阳之会，其妙在精。精也者，形液之粹而神气之所和也。其始也，精由神气交化而成；其既成也，神气因附于精而不去。<br />
　　此人之所以生生不穷也。人之始生也，固由造化之阴阳而来，然禀受有限，故其既生也，不能不赖造化之阴阳以养。饮食入胃，以养其中，化为元精，则神气不离，形液日益，盖所以续阴阳禀受之有限，而使之无穷也；衣服宫室，以养其外，则所以防造化阴阳之外邪，使不得侵其形而扰其神也。至于医药，则所以祛其邪而扶其正也。此摄生之常也，而莫不有节焉，知者鲜矣。善于摄生者，则又以清净养其神，以节宣养其形，以咽津纳气交和水火养其精。精全角固，外邪不侵，神气不离则寿矣。此调摄之要也，仙佛之道，亦由此进。呜呼深哉！（《柏斋三书》）<br />
　　卷之三　翼医通考（上）<br />
　　用药如用兵<br />
　　革车千乘，带甲十万，筹策神机，鬼神猜泣，奇正万全，历古如是，况良医之用药。独不若临阵之将兵乎？奈何世人以卤莽之浮学，应仓卒无穷之疾变，其不眩骇颠仆者寡矣。苟无妙算深谋，成法以统治之，则倒戈败续之不暇，尚何胜之可图哉？予从事于患难之场，随病察诊，据脉立方，开之劫之，搏之发之，以尽其宜；吐之伸之，汗之下之，以极其当。攻守不常，出没无定。大纲小纪，经纬悉陈。本数末度，条理具设。前乎古人之所隐秘深藏，或不尽意者，不啻胸中自有十万精锐，如太阿之在匣中，其辉未尝耀于外，一旦挥之，有以恐人之耳目。持八阵之奇锋、七擒之利刃，其敌可却，其胜可决，而其安可图，如此而后已。（《医垒元戎》序）<br />
　　卷之三　翼医通考（上）<br />
　　四方风土不同服药亦异<br />
　　丹溪曰：西北之地多风寒，故患外感者居多；东南之地本卑湿，故患湿热者众。盖北方高阜，天不足西北而多风；南方卑下，地不满东南而多湿。所以方土之候，各有不齐，而所生之病，多随土着。医者必须因时处治，随地判宜。治北人之病，宜以攻伐外邪为多；治南方之疾，宜以保养内气为本。何则？北方风气浑浓，禀赋雄壮，兼之饮食倍常，居室俭素，殊少戕贼元气之患，一有疾病，辄以疏利之，其病如脱而快意通神矣。若夫东南之人，体质柔脆，腠理不密，而饮食色欲之过侈，与西北之人迥异，概以峻剂攻之，不几操刃而杀人乎？虽然，北方禀气固浓，安能人人皆实？南方禀气虽薄，安得人人皆虚？当观其人，因其证而施药之，斯无一偏之弊矣。<br />
　　<br />
　　卷之三　翼医通考（上）<br />
　　医书<br />
　　皇甫谧《黄帝世纪》曰：黄帝命雷公岐伯教别九针，着《内外经》、《素问》，书咸出焉。<br />
　　《黄帝内传》曰：帝升为天子，《针经》、《脉诀》无不备也，故《金匮》、《甲乙》之书皆祖《内经》。<br />
　　<br />
　　卷之三　翼医通考（上）<br />
　　内经素问<br />
　　黄帝御极，坐明堂之上，临观八极，考建五常，以谓人生负阴而抱阳，食味而被色，寒暑相荡，喜怒交伤，乃与岐伯上穷天纪，下极地理，远取诸物，近取诸身，更相问难。雷公之伦，授业传之，而《内经》作矣。<br />
　　苍周之兴，秦和述六气之论，具于左史。厥后越人得其一二，演述《难经》，西汉仓公传其旧业，东汉仲景撰其遗论，晋皇甫谧刺为《甲乙》，隋杨上善纂为《太素》，唐王冰笃好之，大为次注。<br />
　　（林亿《素问序》）《内经素问》，世称黄帝岐伯问答之书，及观其旨意，殆非一时之言，其所撰述，亦非一人之手。刘向指为诸韩公子所着，程子谓出于战国之末。而其大略，正如《礼记》之萃于汉儒，而与孔子子思之言并传也。盖灵兰秘典、五常政、六元正纪等篇，无非阐明阴阳五行生制之理，配象合德，实切于人身。其诸色脉、病名、针刺、治要，皆推是理以广之。皇甫谧之《甲乙》，杨上善之《太素》，亦皆本之于此。按西汉《艺文志》有《内经》十八卷之目，至隋《经籍志》始有《素问》之名，而不指为《内经》。唐王冰乃以《灵枢》九卷率合《汉志》之数，而为之注释，后以《阴阳大论》托其为师张公所藏，以补其亡逸，其用心亦勤矣。惜乎朱墨混淆，玉石相乱，训诂失之于迂疏，援引或至于未切。至宋林亿、高若讷等正其误文而精其缺义，颇于冰为有功。（《医史》）<br />
　　卷之三　翼医通考（上）<br />
　　难经<br />
　　《帝王世纪》曰：黄帝命雷公岐伯论经脉，旁通问难八十一为《难经》。杨玄操《难经》序曰：《黄帝八十一难经》者，秦越人所作。按《黄帝内经》二帙，帙九卷，其义难究。越人乃采精要八十一章为《难经》。（《事物纪原》）《八十一难经》乃秦越人扁鹊祖述《内经》，设为问答之辞，以示学人。所引经言多非《灵》、《素》本文，盖古有其书而今亡之耳。隋时有吕博望注本不传，宋王唯一集五家之说，而醇 相乱。惟虞氏粗为可观，纪齐卿注稍密，乃附辨杨玄操。吕广、王宗正三子之非。周仲立、李子野、张洁古诸家注释，俱无所启发。近代王少卿演绎，目曰重玄。滑伯仁注释亦非诂训，大抵切于经旨而为要义者，不过数难而已矣。<br />
　　<br />
　　卷之三　翼医通考（上）<br />
　　伤寒论<br />
　　世传张仲景用《素问　热论》之说，广伊芳尹《汤液》而为之，至晋王叔和始因旧说重为撰次，宋成无己复为之注释。其后庞安常、朱肱、许叔微、韩祗和、王实之流固亦互有发明，而大纲大要无越乎汗吐下温四法而已。盖一证一药，万选万中，千载之下，如合符节。前修指为群方之祖，信矣。所可憾者，审脉时 王氏之言，三阴率多断简，况张经王传，亦往往反复后先，亥豕相杂。<br />
　　自非字字句句，熟玩而精思之，未有能造其阃奥者。陈无择尝补三阴证药于三阴论，其意盖可见矣。近人徐止善作《伤寒补亡》，恐与先哲之意未尽合也。<br />
　　<br />
　　卷之三　翼医通考（上）<br />
　　天元玉册<br />
　　《天元玉册元诰》十卷，不知何人所作，历汉至唐，诸《艺文志》俱不载录，其文自与《内经》不类，非战国时书。其间有天皇真人昔书其文，若道正无为，先天有之，太易无名，先于道生等语，皆老氏遗意，意必老氏之徒所着。大要推原五运六气、上下临御、主客胜复、政化淫乘，及三元九宫、太乙司政之类，殊为详明，深足以羽翼《内经》六微旨、五常政等论。太玄君扁鹊为之注，犹郭象之于《南华》，非新学之所易晓。观其经注一律，似出一人之手，谓扁鹊为黄帝时人，则其书不古；谓扁鹊为秦越人，则传中无太玄君之号，医门仿托，率多类此。<br />
　　<br />
　　卷之三　翼医通考（上）<br />
　　玄珠密语<br />
　　《玄珠密语》十卷，乃启玄子王冰所述。其自序谓得遇玄珠子而师事之，与我启蒙，故自号启玄子，盖启问于玄珠也，目曰《玄珠密语》，乃玄珠子密而口授之言也。及考王氏《素问》序乃云：辞理秘密，难粗论述者，别撰《玄珠》，以陈其道。二序相戾，意者，《玄珠》之名，取诸蒙庄子所谓黄帝遗玄珠，使罔象得之之语，则师事玄珠子而号启玄者皆妄也。宋高保衡等校正《内经》乃云：详王氏《玄珠》，世无传者，今之《玄珠》，乃后人附托之文耳。虽非王氏之书，于《素问》十九卷至二十二四卷颇有发明，合《素问》观之，而《密语》所述乃六气之说，与高氏所指诸卷全不相侔，疑必刊传者所误也。原其所从，盖捃摭《内经》六微旨及至真要等五篇，洎《天元玉册》要言，而附会杂说，其诸纪述运气休祥之应，未必可征，实伪书也。苟启玄别撰果见于世，又岂止运气一端而已。览者取其长而去其短可也。<br />
　　<br />
　　卷之三　翼医通考（上）<br />
　　中藏经<br />
　　《中藏经》八卷，少室山邓处中云：华先生佗游公宜山古洞，值二老人，授以疗病之法，得石床上书一函，用以施试甚验。按《唐志》有吴普集《华氏药方》，别无中藏之名。普，其弟子，宜有所集。窃意诸论非普辈不能作，邓氏特附别方而更今名耳。盖其方有用太平钱并山药者，盖太平乃宋熙宁初年号，薯蓣以避浓陵偏讳而始名山药，其余可以类推。<br />
　　<br />
　　卷之三　翼医通考（上）<br />
　　圣济经<br />
　　《圣济经》十卷，宋徽宗所作，大要祖述《内素》而引援六经，旁及老氏之言，以阐轩岐遗旨。政和间颁是经于两学，辟雍生吴 为之解义，若达道、正纪等篇，皆足以裨益治道，启迪众工者也。（并出《医史》）<br />
　　卷之三　翼医通考（上）<br />
　　医贵临机应变难于执方<br />
　　学士商辂曰：医者意也，如对敌之将、操舟之工，贵乎临机应变。方固难于尽用，然非方则古人之心弗传，茫如望洋，如捕风，必有率意而失之者矣，方果可以弗用乎？虽然，方固良矣，然必熟之《素问》，以求其本；熟之《本草》，以究其用；熟之诊视，以察其证；熟之治疗，以通其变。始于用方，而终至于无俟于方，夫然后医之道成矣。昔许胤宗谓我善读仲景书而知其意，然未尝专用其方，诚名言哉！（《奇效良方　序》）<br />
　　卷之三　翼医通考（下）<br />
　　医道<br />
　　古医十四科中有脾胃科，而今亡之矣。《道藏经》中颇有是说，自宋元以来止用十三科。考医政，其一为风科，次伤寒科，次大方脉科，次小方脉科，次妇人胎产科，次针灸科，次眼科，次咽喉口齿科，次疮疡科，（即今之外科。）次正骨科，次金镞科，次养生科，（即今修养家导引按摩咽纳是也。）次祝由科。（经曰：移精变气者，可祝由而已。即今符咒禳祷道教是也。）国朝亦惟取十三科而已，其脾胃一科终莫之续。元李杲着《脾胃论》，极其精详，但不言十四科之阙此，不知其得旧本而加己意，抑尽为创着而得上古之同然欤？是诚医道之大幸也。<br />
　　甫观今世医者，多不工于脾胃，只用反治之法攻击疾病，以治其标，惟知以寒治热，以热治寒，以通治塞，以塞治通而已。有寒因寒用，热因热用，通因通用，塞因塞用，必伏其所主而先其所因，所谓从治之法，则漠然无所知也。及致脾胃损伤，犹不加察，元气一坏，变证多端。如脾虚而气短不能以续，变而似喘促，医尚用降气定喘之药；如脾虚卫气不行，变而为浮肿，医尚用耗气利水之药；如脾虚郁滞，变而作寒热，医尚谓外感，用发散之药，大段类此。虚而益虚，直以气尽身亡，始用人参汤、附子汤灌之于殒绝之后，岂有能生之理乎？自今观之，不足者十常八九，况其时势，竞驰驱于名利之途，劳思伤脾而致病者居其大半。若体实而竟为风寒暑湿之邪袭，则惟攻之而即愈者亦不多见矣。此故中医治之易成功也。及遇脾胃虚而致风寒暑湿之邪袭，同体实者而施治之，则大有间然者矣。攻之不已，则曰药不瞑眩，厥疾弗瘳，必大攻之，脾胃益伤而疾愈笃；技穷无措，则曰难医。时弊如斯，曷可胜纪？要皆不知本之故也。经曰：得谷者生，失谷者亡。又曰：有胃气者生，无胃气者死。然则胃气谷气得非人身之本欤？<br />
　　卷之三　翼医通考（下）<br />
　　医道<br />
　　凡为医者须略通古今，粗守仁义，绝驰骛利名之心，专博施救援之志。如此则心识自明，神物来相，又何戚戚沽名，龊龊求利也？如不然，则曷止姜抚沽誉之惭逮，华佗之矜能受戮乎？<br />
　　卷之三　翼医通考（下）<br />
　　医道<br />
　　五经四部，军国礼服，若讲用乖越者，止于事迹非宜耳。至于汤药一物，少有乖谬，便性命及之。千乘之君、百金之长，可不深思戒慎耶？昔许太子侍药不尝，加以杀君之罪；季康子馈药，仲尼有未达之辞，知其医药之不可轻也。晋时才人欲刊正《周易》，及诸药方，先与祖讷共论辩释。经典纵有异同，不足以伤风教，至于汤药，小小不达，便致寿夭所由，则后人受弊不少，何可轻以裁断？祖之此言可为仁识，足为龟鉴矣。（《医说》）<br />
　　卷之三　翼医通考（下）<br />
　　医道<br />
　　呜呼！医其难言乎！人之生也，与天地之气相为流通。养之得其道，则百顺集，百邪去；苟失其养，内伤于七情，外感于六气而疾生焉。医者从而治之，必察其根本枝末。其实也，从而损之；其虚也，从而益之。阴平阳秘，自适厥中。粗工或昧乎此，实实虚虚，损不足而益有余，病之能起者鲜矣。此其难，一也。<br />
　　气血之运必有以疏载之。左右手足各备阴阳者三。阳既有太、少矣，而又有阳明者何？取两阳合明之义也；阴既有太、少矣，而又有厥阴者何？取两阴交尽之义也。何经受病？宜用何剂治之？治之固不难，又当知有引经之药。能循此法，则无疾弗瘳矣。粗工不辨十二经而一概施之，譬犹罗雀于江，罾鱼于林，万一或幸而得之，岂理也哉？此其难，二也。<br />

                    <br>
                        　　岁气有不同，攻治亦异其宜，曰升降，曰浮沉，吾则顺而承之；曰寒热，曰温凉，吾则逆而反之，庶几能全其天和而不致颠倒错谬。粗工则伥伥然当顺则反逆，当逆则反顺，如言人适野，不辨乎东西。此其难，三也。<br />
　　病有寒热，热者当投凉，寒者宜剂之以温，此恒理也。然寒热之势方剧，而遽欲反之，必扦格而难入。热因热用，寒因寒用，其始则同，其终则异，庶几能成其功。粗工则不察而混治之。<br />
　　此其难，四也。<br />
　　药性有阴阳而不专于阴阳，有所谓阳中之阴、阴中之阳，差之毫厘，谬以千里。粗工则不核重轻而妄投之。此其难，五也。（《宋学士文集》）<br />
　　卷之三　翼医通考（下）<br />
　　医道<br />
　　《物理论》曰：夫医者，非仁爱之士不可托也，非聪明达理不可任也，非廉洁淳良不可信也。<br />
　　是以古之用医，必选明良，其德能仁恕博爱，其智能宣畅曲解，能知天地神祗之次，能明性命吉凶之数，处虚实之分，定顺逆之节，原疾病之轻重，而量药剂之多少，贯微通幽，不失细少。如此乃谓良医，岂区区俗学能之哉？（《初学记》）<br />
　　卷之三　翼医通考（下）<br />
　　医道<br />
　　俗云：明医不如时医，盖谓时医虽不读书明理，以其有时运造化，亦能侥效。常自云：趁我十年时，有病早来医。又云：饶你读熟王叔和，不如我见病证多。里谚有云：左心小肠肝胆贤，时来每日有千钱。所谓明医不如时医，良以此也。《卫生宝鉴》所谓福医：昔人病四肢困倦，躁热自汗气短，饮食少进，咳嗽痰涎，胸膈不利，大便秘，形羸，一岁更数医不愈。或曰：某处有时医，虽不精方书，不明脉候，看证极多，治无不效。患者信而延治，及至，诊之曰：此病食滞，予治之多矣。许必效，遂灸肺俞，药以蠲饮等丸并消导之剂，不数服，大便泻泄，加以腹痛，饮食不进而死。经曰：形气不足，病气不足，阴阳俱不足，泻之则重不足。此阴阳俱弱，血气皆尽，补之惟恐不及，反以小毒之剂泻之，虚之又虚，损之又损，不死何待？夫明医治病，先审岁运太过不及，察人形气勇怯之殊。病有虚实浅深，在脏在腑之别，治有缓急反正之异。孙真人云：凡为大医先通儒书，然后熟解《内经素问》、《本草》，仲景、东垣诸书，方可以为大医治疗司命。如正五音者必取师旷之律吕，成方圆者法公输之规矩。五音方圆，特末技耳，尚取精于事者，况医为人之司命，不精则杀人。今之患者不达此理，委命于时医，亦犹自暴自弃甘于沟壑者，何异哉？（本集）<br />
　　卷之三　翼医通考（下）<br />
　　医道<br />
　　医为司命之寄，不可权饰妄造，所以医不三世，不服其药，九折臂者，乃成良医，盖谓学功精深故也。今之承藉者，多恃KT 名价，不能精心研习。京邑诸人皆尚声誉，不取实学，闻风竞奖。其新学该博而名称未播，以为始习，多不信用，委命虚名，良可惜也。（陶氏序）支秉中曰：昔越人因鲁公扈志强气弱，足于谋而寡于断，赵齐婴志弱气强，少于虑而伤于专，乃饮以药酒，易置二人之心，使俱为名士。予观今之求医者，率以有时名者为重，初不计其书之读不读，脉之明不明，谓之时医、福医、名医。一承权贵所举，辄凭治疗，虽杀其身委命无怨。<br />
　　故为医者往往奔走权门，谄容卑态以求荐，网利沽名，知者笑议，仁心仁闻毫蔑有也。安得饮以药酒而俱易其心乎？<br />
　　卷之三　翼医通考（下）<br />
　　医道<br />
　　医之为道，由来尚矣。原百病之起愈，本乎黄帝：辨百药之味性，本乎神农；汤液则本乎伊芳尹。此三圣人者，拯黎元之疾苦，赞天地之生育，其有功于万世大矣。万世之下，深于此道者，是亦圣人之徒也。贾谊曰：古之至人，不居朝廷，必隐于医卜。孰谓方技之士岂无豪杰者哉？（《续医说》）<br />
　　卷之三　翼医通考（下）<br />
　　医道<br />
　　《论语》曰：人而无恒，不可以作巫医。孔子叹人不可以无恒而善，其言之有理。朱子注云：巫所以交鬼神，医所以寄死生。歧而二之，似未当也。夫医之为道，始于神农，阐于黄帝，按某病用某药，着有《内经素问》，所谓圣人坟典之书，以援民命，安可与巫觋之流同日而语耶？但学医者有精粗不同，故名因之有异。精于医者曰明医，善于医者曰良医，寿君保相曰国医，粗工昧理曰庸医，击鼓舞趋，祈禳疾病曰巫医。（以巫而替医，故曰巫医也。）是则巫觋之徒，不知医药之理者也。<br />
　　故南人谓之巫医者，此也。今世谓之端公太保，又称为夜行卜士，北方名之师婆。虽是一切虚诞之辈，则亦不可以无恒也，矧他乎？<br />
　　卷之三　翼医通考（下）<br />
　　医道<br />
　　陆宣公在忠州裒方书以度日，非特假此以避祸，盖君子之存心，无所不用其志也。前辈名士，往往能医，非止卫生，亦可及物，而今人反耻言之。近时士大夫家藏方或集验方，流布甚广，皆仁人之用心。《本事单方》近已刻于四明，及本朝诸公文集杂说中，名方尚多，未有见类而传之者。予屡欲为之，恨藏书不广。倘有能因予言集以传于人，亦济物之一端也。（《医说》）<br />
　　卷之三　翼医通考（下）<br />
　　医道<br />
　　宋　吕诲上神宗疏云：臣本无宿疾，偶值医者用术乖方，殊不知脉候有虚实，阴阳有逆顺，治疗有标本，用药有先后，妄投汤剂，率意任情，差之指下，祸延四肢， 危心腹之变。虽以身疾喻朝政，深切医之弊也，有生而业医者，可不为之戒哉？（《通鉴》）<br />
　　卷之三　翼医通考（下）<br />
　　医道<br />
　　治天下其犹医乎？医切脉以知证，审证以为方。证有阴阳虚实，脉有浮沉细大，而方有补泻针灼汤剂之宜，参苓姜桂硝黄之药，随其人之病而施焉。当则生，不当则死矣。是故知证知脉而不善为方，非医也。虽有扁鹊之识，徒哓哓而无用。不知证，不知脉，道听途说以为方，语人曰：我能医，是贼天下者也。故治乱，证也；纪纲，脉也；道德刑政，方与法也；人才，药也。夏之政尚忠，殷乘其弊而救之以质；殷之政尚质，周乘其弊而救之以文。秦用酷刑苛法以箝天下，天下苦之；而汉乘之以宽大，守之以宁壹。其方与证对，其用药也无舛，天下之病有不瘳者鲜矣。<br />
　　又曰：一指之寒弗燠，则及于手足，一手足之寒弗燠，则困于四体。气脉之相贯也，忽于微而至大。故疾病之中人也，始于一腠理之不知，或知而惑之也，遂至于大而不可救以死，不亦悲夫！噫！若郁离子者，可谓深得医之情矣。<br />
　　<br />
　　卷之三　翼医通考（下）<br />
　　医道<br />
　　庆历中有进士沈常，为人廉洁方直，性寡合。后进多有推服，未尝省荐。每自叹曰：吾老倒场屋，尚未免穷困，岂不知天命也？乃入京师，别谋生计。因游看至东华门，偶见数朝士，跃马挥鞭，从者雄盛。询之市人：何官位也？人曰：翰林医官也。常又叹曰：吾穷孔圣之道，焉得不及知甘草大黄之辈也？始有意学医。次见市廛贷药者，巧言艰苦，复又耻为，疑贰不决。与同人共议曰：吾辈学则穷达方书，师必趋事名公，真非常流也。是时医官赵从古为太医医师，常辄以长书请见。从古迎候，非谓轻怠。常曰：此来穷蹇之人，因同人相勉令学医。闻君名公也，故来师问。从古曰：医术比之儒业，固其次也。盖动关性命，非谓等闲。学人若非性好专志，难臻其妙。足下既言穷蹇，是志未得遂，复却学医，深恐郁滞之性，未能精研。常愠色曰：吾虽穷蹇，乃自服儒，读孔孟之书，粗识历代君臣治国之道。今徒志学伎术，岂为高艺？从古曰：恐非浅尝能矣。未谕上古三皇医教且勿论如汉之张仲景、晋之葛洪、齐之褚澄、梁之陶隐居，非不服儒有才行辈。吾闻儒识礼义，医知损益。礼义之不修，唯昧孔孟之教；损益之不分，最害命之至，岂可轻哉？<br />
　　卷之三　翼医通考（下）<br />
　　医道<br />
　　医为儒者之一事，不知何代而两途之。父母至亲者有疾而委之他人，俾他人之无亲者反操父母之死生。一有误谬，则终身不复。平日以仁推于人者，独不能以仁推于父母乎？故于仁缺。朋友以义合，故赴其难，难虽水火兵革弗顾；故周其急，急虽金玉粟帛弗吝。或疾则曰素不审。他者曰甲审，遂求甲者；渠曰乙审，又更乙者，纷纷错扰，竟不能辨。此徒能周赴于疮痍，而不能携友于死生也，故于义缺。己身以爱为主，饮食滋味必欲美也，衣服玩好必欲佳也，嗣上续下不敢轻也；疾至而不识，任之妇人女子也，任之宗戚朋友也，任之狂巫瞽卜也，至危犹不能辨药误病焉也，故于知缺。夫五常之中，三缺而不备，故为儒者不可不兼夫医也，故曰：医为儒者之一事。（《原机启微　序》）<br />
　　卷之三　翼医通考（下）<br />
　　医道<br />
　　金华戴叔能曰：医以活人为务，与吾儒道最切近。自《唐书》列之技艺，而吾儒不屑为之。<br />
　　世之习医者，不过诵一家之成说，守一定之方，以幸病之偶中，不复深探远索，上求圣贤之意，以明夫阴阳造化之会归，又不能博极群书，采择众议，以资论治之权变，甚者至于屏弃古方，附会臆见，展转以相迷，而其为患不少矣。是岂圣贤慈惠生民之盛意哉？（《九灵山房集》）<br />
　　卷之三　翼医通考（下）<br />
　　医道<br />
　　伤寒、内伤、妇女、小儿，皆医者通习也，不知何代而各科之。今世指某曰专某科，复指某者曰兼某科，又指某者曰非某科。殊不知古有扁鹊者，过邯郸贵妇女则为女医，过雒阳闻周人爱老人即为耳目痹医，入咸阳闻秦人爱小儿即为小儿医，随俗为变，曾不分异而为治也。既曰医药，则皆一理贯通，又云此长彼短，亦不善于穷理者也。<br />
　　<br />
　　卷之三　翼医通考（下）<br />
　　医道<br />
　　王忠文公云：李明之弟子多在中州，独刘守真之学传之荆山浮图师，师至江南传之宋中人罗知悌，而南方之医皆宗之矣。及国朝天下之言医者非刘氏之学弗道也。刘李之法虽攻补不同，会而通之，随证而用之，不行其存乎？吴中称良医师，则以能持东垣者谓之王道，持张刘者谓之伯道。噫！尧舜以揖让，汤武以干戈，苟合道济世，何必曰同？吾尝病世之专于攻伐者，邪气未退而真气先萦然矣；专于补养者，或致气道壅塞，为祸不少，正气未复而邪气愈炽矣。古人有云：药贵合宜，法当应变。泥其常者，人参反以杀人；通其变者，乌头可以活命。孙真人所谓随时增损，物无定方，真知言哉！（《续医说》）<br />
　　卷之三　翼医通考（下）<br />
　　医道<br />
　　今世之业医者，挟技以诊疗则有之矣，求其从师以讲习者何鲜也？我太祖内设太医院，外设府州县医学。医而以学为名，盖欲聚其人以 ，学既成功而试之，然后授以一方卫生之任，由是进之为国医，其嘉惠天下生民也至矣。某尝考成周所以谓之医师，国朝所以立为医学之故，精择使判以上官，聚天下习医者，俾其教之养之，读轩岐之书，研张李之技，试之通而后授之职，因其长而专其业，稽其事以制其禄，则天下之人皆无天阏之患而跻仁寿之域矣。是以医为王政之一端也。（《大学衍义补》）<br />
　　卷之三　翼医通考（下）<br />
　　医道<br />
　　医之为道，非精不能明其理，非博不能至其约。是故前人立教，必使之先读儒书，明《易》理，《素》《难》《本草》《脉经》而不少略者，何也？盖非《四书》无以通义理之精微，非《易》无以知阴阳之消长，非《素问》无以识病，非《本草》无以识药，非《脉经》无以从诊候而知寒热虚实之证矣。故前此数者缺一不可。且人之生命至重，病之变化无穷；年有老幼，禀有浓薄，治分五方，令别四时；表里阴阳寒热须辨，脏腑经络气血宜分；六气之交伤，七情之妄发，运气变迁不常，制方缓急尤异。更复合其色脉，问其起居；证有相似，治实不同。圣贤示人，略举其端而已。后学必须会群书之长，参所见而施治之，然后为可。（《医学集成》）<br />
　　卷之三　翼医通考（下）<br />
　　医道<br />
　　扁鹊有言：疾在腠理，熨 之所及；疾在血脉，针石之所及；其在肠胃，酒醪之所及。是针灸药三者得兼而后可与言医。可与言医者，斯周官之十全者也。曩武谬以活人之术止于药，故弃针与灸而莫之讲。每遇伤寒、热入血室、闪挫诸疾，非药饵所能愈而必俟夫刺者，则束手无策，自愧技穷。因悟治病犹对垒，攻守奇正，量敌而应者，将之良；针灸药因病而施治者，医之良也。<br />
　　<br />
　　卷之三　翼医通考（下）<br />
　　医道<br />
　　夫用药如用刑，误即便隔死生。然刑有司鞫成，然后议定，议定然后书罪。盖人命一死不可复生，故须如此详谨。用药亦然。今医者至病家，便以所见用药。若高医识病知脉，药相当，如此即应手作效。或庸下之流孟浪，乱施汤剂，逡巡便至危殆。如此杀人，何太容易？良由病家不善择医，平日未尝留心于医术也。可不慎哉！（《本草类方》）<br />
　　卷之三　翼医通考（下）<br />
　　医道<br />
　　世间多有病患亲友故旧交游来问疾，其人曾不经事，未读方书，自骋了了，诈作明能，谈说异端。或言是虚，或道是实，或云是风，是云是气。纷纷谬说，种种不同。破坏病患心意，不知孰是，迁延未就，时不待人。焰然致祸，各自走散。是须好人及好名医，识病深浅，探赜方书，博览古今，方可倚任，不尔，太误人事。（《千金方》）<br />
　　卷之三　翼医通考（下）<br />
　　医道<br />
　　相彼天下之人所重者生也，生之所系者医也，医之所原者理也。上古有黄帝岐伯扁鹊华佗，苏死更生醒魂夺命之术，以至三代而降，学是者疏莽聊略，不致精玄，时时有贼夫人者何也？盖于阴也而体之以阳，阳也而拟之以阴，虚也而推之以实，实也而度之以虚；外也而揣之以内，内也而像之以外；急也而料之以缓，缓也而亿之以急；进也而窥之以退，退也而探之以进。孟浪以诊其脉，浮浅以察其证，苍黄以稽其声，恍惚以征其色。所以颠倒施蒙聩之工，舛差用跣盲之药；斩绵绵未艾之年，绝婉婉方增之齿；俾含枉而下世，抱屈而归泉。天下之夭折者，诚为庶哉！嗟嗟！医本活人，学之不精，反为夭折。（《刘党二书　序》）<br />

                    <br>
                        　　卷之三　翼医通考（下）<br />
　　医道<br />
　　医学贵精，不精则害人匪细。间有无知辈，窃世医之名，抄检成方，略记《难经》《脉诀》不过三者尽之，自信医学无难矣。此外惟修边幅，饰以衣骑，习以口给，谄媚豪门，巧彰虚誉，摇摇自满，适以骇俗。一遇识者洞见肺肝，掣肘莫能施其巧，犹面谀而背诽之。又讥同列看书访学，徒自劳苦。凡有治疗，率尔狂诞，妄投药剂。偶尔侥效，需索百端；凡有误伤，则曰尽命。<br />
　　俗多习此为套，而曰医学无难，岂其然乎？于戏！而医日相流于弊矣，无怪乎缙绅先生之鄙贱矣。欲其有得真医亦寡矣。幸天道好生而恶杀，速昭其报施，庸横早亡，人皆目击。迩有士人被误药而立毙，家人讼之。法司拘而审，律不过笞罪，随释而驰归。未逾年被贼肢解而死，景非天道之报耶？小说嘲庸医早亡诗云：不肖谁知假，贤良莫识真。<br />
　　庸医不早死，误尽世间人。岂非天道恶之耶？故甫尝戒诸子弟：医惟大道之奥，性命存焉。凡业者必要精心研究，以抵于极，毋谓易以欺人，惟图侥幸。道艺自精，必有知者，总不谋利于人，自有正谊在己。《易》曰：积善积恶，殃庆各以其类至。安得谓不利乎？<br />
　　卷之三　翼医通考（下）<br />
　　医道<br />
　　陈汝中尝病脾胃郁火之证，求治于盛用美。诊其脉曰：如此治可生，如彼治即死；如此治可以少生，如彼治可以速死。既而治之，汝中迟其效。或以浮屠善医荐者，汝中惑其说，遂求治。<br />
　　饮其药，呕血一升遂死。噫！医以用药，药以攻病；病不能去而反以致死，则何以医药为哉？彼浮屠者乃庸妄人也，目不识医经，口不辨药性，指不察脉候；人之虚实，病之新久，一切置之不问，而惟毒药攻击之，其杀人盖亦多矣。予咎汝中之不善择医而致速死，特书此以为世轻服药者之戒。（《吴文定公家藏集》）<br />
　　卷之三　翼医通考（下）<br />
　　医道<br />
　　医以活人为心，故曰医仁术。有疾而求疗，不啻求救焚溺于水火也，医当仁慈之术，须披发撄冠而往救之可也。否则焦濡之祸及，宁为仁人之安忍乎？切有医者，乘人之急而诈取货财，是则孜孜为利，跖之徒也，岂仁术而然哉！比之作不善者尤甚也。天道岂不报之以殃乎！今见医家后裔多获余庆，荣擢高科。此天道果报之验，奚必计一时之利而戕贼夫仁义之心？甚与道术相反背，有乖生物之天理也。从事者可不鉴哉！（陆宣公论）<br />
　　卷之三　翼医通考（下）<br />
　　医道<br />
　　宣和间有一士人，抱病缠年，百治不瘥。有何澄者善医。其妻召至，引入密室，告之曰：外家以良人抱疾日久，典卖殆尽，无以供医药，愿以身酬。澄正色曰：娘子何以出此言？但放心，当为调治取效，切毋以此相污。不有人诛，必有鬼神谴责。未几，良人疾愈。何氏一夕梦入神祠，判官语之曰：汝医药有功，不于艰急之际以色欲为贪。上帝令赐钱五万贯，官一员。未几月，东宫疾，国医不能治，有诏召草泽医。澄应诏进剂而愈，朝廷赐钱一如梦。（《医说》）<br />
　　卷之三　翼医通考（下）<br />
　　病证<br />
　　夫病之所由来虽多端，而皆关于邪。邪者，不正之因，谓非人身之常理，风寒暑湿、饥饱劳逸皆各是邪，非浊鬼气疫疠者矣。人生气中，如鱼在水。水浊则鱼瘦，气昏则人病。邪气之伤人，最为深重。经络既受此气，传入脏腑，脏腑随其虚实冷热，结以成病。病又相生，故流通遂广。<br />
　　精神者，本宅身以为用。身既受邪，精神亦乱；神既乱矣，则鬼灵斯入。鬼力渐强，神守渐弱，岂得不至于死乎！古人譬之植杨，斯理当矣。但病亦别有先从鬼神来者，则宜以祈祷祛之。虽曰可祛，犹因药疗致益，李子豫有赤丸之例是也。其药疗无益者，是则不可祛，晋景公膏肓之例是也。大都鬼神之害则多端，疾病之源惟种，盖有轻重者尔（《三说本草》）<br />
　　卷之三　翼医通考（下）<br />
　　病证<br />
　　凡古今病名率多不同，缓急寻检，常致疑阻。若不别判，何以示众？自如世人呼阴毒伤寒为剧病，实阴易之候，命一疾而涉三病。以此为治，岂不甚远！殊不知阴毒、少阴、阴易自是三候，为治全别。古有方证，其说甚明。今乃混淆，害人最急。又如肠风、脏毒、咳逆、慢惊，遍稽方论，无此名称。深穷其状，肠风乃肠痔下血，脏毒乃痢之蛊毒，咳逆者，哕逆之名，慢惊者，阴痫之病。若不知古知今，何以为人司命？加以古人经方，言多雅奥。以痢为滞下，以 为香港脚，以淋为癃，以实为秘，以天行为伤寒，以白虎为历节，以膈气为膏肓，以咳嗽为咳逆，以强直为痉，以不语为喑，以缓纵为痱，以怔忪为悸，以痰为饮，以黄为瘅。诸如此类，可不讨论，况病有数候相类，二病同名者哉？宜其视伤寒、中风、热病、瘟疫通曰伤寒，肤胀、鼓胀、肠覃、石瘕率为水气。疗中风专用乎痰药，指带下或以为劳疾。伏梁不辨乎风根，中风不分乎时疾。此今天下医者之公患也。是以别白而言之。（《千金方》）<br />
　　卷之三　翼医通考（下）<br />
　　病证<br />
　　太史公曰：凡人所生者神也，所托者形也。神大用则伤形，大劳则敝形，神离则死，故圣人重之。由是观之，神者，生之本也；形者，生之具也。不先建其神，而曰我有以治天下，何由哉？（秦汉文）<br />
　　卷之三　翼医通考（下）<br />
　　病证<br />
　　脾土上应于天，亦属湿化，所以水谷津液不行，即停聚而为痰饮也。夫人之病痰火者十之八九，老人不宜速降其火，虚人不宜尽去其痰。攻之太甚，则病转剧而致危殆，须以固元气为本。<br />
　　凡病推类而治之，亦思过半矣。（《崆峒子》）<br />
　　卷之三　翼医通考（下）<br />
　　病证<br />
　　五劳者，五脏之劳，皆因动作勉强，用力过度曰劳。《索短新书》云：受气贪欲则为劳。夫人身之真元根本，气血津液是也。世之劳擦之证最为难治，盖因人之壮年恣意酒色，以致耗散真元，不生津液，遂至呕吐血痰，骨蒸体热，肾虚精惫，面白颊红，白浊遗精，及痰涎痰嗽，谓之火乘金候。重则半年死，轻则一年必危。俗医不究其源，更以大寒大热之药妄投乱进。殊不知大寒则气愈虚，大热则血愈竭，是以世之犯此疾者多不能免于死，由医之不得其人也，良可悯哉！（《续医说》）<br />
　　卷之三　翼医通考（下）<br />
　　病证<br />
　　四时之中，有寒暑燥湿，风气相搏，善变诸疾，须预察之。稍失防闲，则并能中人，又有时行瘟疠瘴疟等疾，递相传染者。而人之五脏有大小高下坚脆，端正偏倾，六腑亦有长短薄浓缓急。<br />
　　禀赋不同，各如其面目。有疾恙至少者，有终身长抱一疾者；其饮食五味禽鱼虫菜果实之属，性有偏嗜者；金石草木、血肉苦辛之药，素有服饵者。又有贵者后贱，富者后贫，有常富贵者，有暴富贵者，有暴苦暴乐者，有始乐终苦者，有离绝蕴结忧恐喜怒者。故富者恶劳，骄惰情消，多事则劳神，多语则气诤，多笑则腑伤，多恐则志慑，多乐则意逸，多喜则错妄，多惧则百脉不定，多恶则憔悴无欢，多好则昏述不定。此又非邪所中，而得之于内者也。良工必精审察其由，先知病者脏腑经络所病，又别外感内伤所致，则可举万全矣。（《医说》）<br />
　　卷之三　翼医通考（下）<br />
　　病证<br />
　　经曰：诸痛为实，痛随利减。又曰：通则不痛。世皆以利为下之者，非也。假令痛在表者，汗之则痛愈；在里者，下之则痛愈；痛在血脉者，散之行之则痛愈。岂可以利字只作下之者乎？但将利字训作通字，或作导字，则可矣。是以诸痛为实，痛随利减，假汗而通导之，则利也；下而通导之，亦利也。散气行血皆通导而利之也，故曰痛随利减。<br />
　　<br />
　　卷之三　翼医通考（下）<br />
　　病证<br />
　　【阳淫热疾】则拒热，亦须看虚实以凉之。<br />
　　【阴淫寒疾】则怯寒而身拒，须凭温药以治之。<br />
　　【风淫末疾】（末，四肢也。）必身强直，此乃动性不调，须和冷热以平治之。（在阳则热，在阴则寒。）故寒则筋挛骨痛，热则萎缓不收。<br />
　　【两淫腹疾】濡泄湿气，要凭渗燥之方，更看冷热之候。<br />
　　【晦淫惑疾】晦邪所淫，精神荧惑，当平正气而可痊。<br />
　　【明淫心疾】狂邪重盛，谵妄多言，忧愁转甚。此二气同一，皆引心胸之虚邪。<br />
　　孙尚药曰：夫风者，天地之号令，物性之动气。人虽万物之贵，不能撙节，触冒四时。乘精气虚，邪而入于腠理，积之微末，累伤重并，满而大作。或不慎味欲所伤，又感虚邪实邪，以干正气。搏阳经则痿厥而肢体不收，袭阴经则筋挛络急。中风之名，因兹而起。初得小中之候，渐作瘫痪之疾。<br />
　　故风趋百窍，独聚一肢，言语謇涩，形若痴人。医者妄令吐泻，用药躁烦，十无一痊，致使人手足不仁，精神昏乱。殊不知内不能通，外不能泄，致瞀闷形死，又不知道泄之药，亦不宜大吐大下。似此治疗，往往五死五生，虽其人禀性充实，亦为受苦弥甚，不幸遂至枉死。窃观自古圣贤治疗有法，十有九验。<br />
　　夫疗病之法，必先推四时虚实，以详中风之由，根据绳墨拯济，乃是解死脱厄之路。四时之病。<br />
　　春中时风，自东而来，名曰温风。盖时不和而伤人也，浮而轻浅，可汗而解，败毒羌活细辛之类，更看发起在阴在阳而得效。若其人自虚羸，从后而来，名曰虚风，中人烦闷，肢体挛痹不仁，便可服续命汤、八风汤，成剂顿服，更加灸法，三五日间势必减退，渐渐调和，以求生路。如从前来，名曰实风，亦主人瞀闷，脉紧浮大，宜以茯神汤、西州续命汤求效，不用大劫，自使势慢，须缓治之。《千金》曰：风者百病之长，又曰：治风不以续命汤治之，则不为治风，所以见圣人之心矣。（《鸡峰方》）<br />
　　卷之三　翼医通考（下）<br />
　　病证<br />
　　《内经　疏五过论》曰：尝贵后贱，虽不中邪，病从内生，名曰脱营。启玄子云：神屈故也。<br />
　　以其贵之尊荣，贱之屈辱，心怀慕眷，志结忧惶，虽不中邪，病从内生，血脉虚减，名曰脱营。<br />
　　凡病此者，心思郁结，忧虑不已，饮食少思，精神日减，气血渐衰，形容枯槁。粗工不察，妄投药饵，速死有期。故经所论治有五过者是也。<br />
　　<br />
　　卷之三　翼医通考（下）<br />
　　病证<br />
　　病不可治有六失者，失于不审，失于不信，失于过时，失于不择医，失于不知病，失于不知药。六失之中，有一于此，即为难治，非止医家之罪，亦病家之罪也。矧又医不慈仁，病者猜鄙，二理交驰，于病何益？由是言之，医者不可不慈仁，不慈仁则招祸；病者不可猜鄙，猜鄙亦招祸。贤者洞达物情，各就安乐，亦治病之一说耳。《千金方》引《史记》云：骄恣不论于理，一不治；轻身重财，二不治；衣食不能适，三不治；阴阳并，脏气不定，四不治；形羸不能服药，五不治；信巫不信医，六不治。<br />
　　有一于此，则重难治也。<br />
　　<br />
　　卷之三　翼医通考（下）<br />
　　病证<br />
　　病之始起，不能早治，以其浅薄，视之泛常。及致日月久淹，积小成大，乃求医药。法不及用，而势已盈，岂为天命？<br />
　　卷之三　翼医通考（下）<br />
　　病证<br />
　　凡诊脉形证相应，因与服汤，食顷变大吐下腹痛，是为变怪。或有旧时服药，今乃发作，是亦谓之灾怪耳。<br />
　　<br />
　　卷之三　翼医通考（下）<br />
　　病证<br />
　　丹溪云：胃气者，纯清冲和之气，人之所赖以为生者也。若谋虑神劳，动作形苦，嗜欲无节，思想无穷，饮食失宜，药饵违法，皆能致伤。既伤之后，须用调和。恬不知怪，或于病将小愈，而乃恣意犯禁。旧病未除，而新证叠起。吾见医药将日不暇给，而戕贼之胃气无复完全之望，去死近矣。愚见患者小愈，胃气才回，咸谓以为能食者不死，率意恣欲，妄投浓味，惟其不嗜胜人为忧。噫！弗思甚也，殊不悟浓味助邪。古人摄养每以寡嗜欲薄滋味为先，况病患伤败之际，而又重伤，其不危殆者寡矣。又见久病之人少愈，而目尚昏，腰尚重，谓病久郁抑，精闭不通，率喻入房以疏郁结，往往一行而病遽起，反至不救者多矣。饮食不节，反轻为重，转安为危者，历历有之。此天下之通弊，惟贤者知之。<br />
　　<br />
　　卷之三　翼医通考（下）<br />
　　病证<br />
　　医寄死生，斯术之大。须资贤智，勿信庸愚。最要变通，不宜固执。洞明脉病药治之理，详悉望闻问切之情药推寒热温凉平和之气，辛甘淡苦酸咸之味；升降浮沉之性，宣通补泻之能。脉究浮沉迟数滑涩之形，表里寒热虚实之应；阿阿春柳之和，弦钩毛石之顺。药用君臣佐使，脉分老幼瘦肥。药乃天地之精，药宜切病；脉为气血之表，脉贵有神。病有外感内伤，风寒暑湿燥火之机；治有宣通补泻，轻重滑涩燥湿之剂。外感异乎内伤，寒证不同热证。外感宜散而内伤宜补，寒证可温而热证宜清。清温得宜，须臾病愈；补泻失度，顷刻人亡。外感风寒，宜分经而解表；（外感风寒，传变不一，宜分经络散解方可。）内伤饮食，可调胃以消溶。（内伤饮食，只在一处，不过调胃消导而已。）胃阳主气司纳受，阳常有余；脾阴主血司运化，阴常不足。胃乃六腑之本，脾为五脏之源。胃气弱则百病生，脾阴足而万邪息。调和脾胃，为医中之王道；节谨饮食，为却病之良方。<br />
　　病多寒冷郁气，气郁发热；或出七情动火，火动生痰。有因行藏动静以伤暑邪，或者出入雨水以中湿气。亦有饮食失调而生湿热，倘或房劳过度而动相火。制伏相火，要滋养其真阴；祛除湿热，欲燥清其脾胃。外湿宜表散，内湿宜淡渗。阳暑可清热，阴暑可散寒。寻火寻痰，分多分少而治；究表究里，或汗或下而施。痰因火动，治火为先；火因气生，理气为本。治火，轻者可降，重者从其性而升消；理气，微则宜调，甚则究其源而发散。实火可泻，或泻表而或泻里；（指外感也。）虚火宜补，或补阴而或补阳。（指内伤也。）暴病之谓火，怪病之谓痰。寒热湿燥风，五痰有异；清凉燥润散，五治不同。有因火而生痰，有因痰而生火。或郁久而成病，或病久而成郁。金木水火土，五郁当分；泻折达发夺，五法宜审。郁而生火生痰而成病，病则耗气耗血以致虚。<br />

                    <br>
                        　　病有微甚，治有逆从。微则逆治，甚则从攻。病有标本，急则治标，缓则治本；法分攻补，虚而用补，实而用攻。少壮新邪，专攻是则；老衰久病，兼补为规。久病兼补虚而兼解郁；陈或荡涤而或消溶。积在胃肠，可下而愈；块居经络，宜消而痊。<br />
　　女人气滞于血，宜开血而行气；男子阳多乎阴，可补阴以配阳。苁蓉山药，男子之佳珍；香附缩砂，女人之至宝。气病血病，二者宜分；阳虚阴虚，两般勿紊。阳虚气病，昼重而夜轻；血病阴虚，昼轻而夜重。阳虚生寒，寒生湿，湿生热；阴虚生火，火生热，热生风。阳盛阴虚而生火，火逼血而错经妄行；阴盛阳虚则生寒，寒滞气而周身浮肿。阴虚生内热，阳虚畏外寒。<br />
　　补阳补气，用甘温之品；滋阴滋血，以苦寒之流。调气贵用辛凉，和血必须辛热。阳气为阴血之引导，阴血为阳气之根据归。阴阳两虚，惟补其阳，阳生而阴长；气血俱病，只调其气，气和而血随。藏冰发冰，以节阳气之燔；滋水养水，以制心火之亢。火降水升，斯人无恙；阴平阳秘，我体长春。<br />
　　小儿纯阳而无阴，老人气多而血少。肥人气虚有痰，宜豁痰而补气；瘦人血虚有火、宜降火以滋阴。膏粱无厌发痈疽，燥热所致；淡薄不堪生肿胀，寒湿而然。北地耸高，宜清热而用燥，南方污下，可散湿以温寒。<br />
　　<br />
　　卷之三　翼医通考（下）<br />
　　治疗<br />
　　凡治病必明天道地理，人之强弱，必问起居饮食、暴乐暴苦。病从内而之外者，先治其内，后治其外；病从外而之内者，先治其外，后治其内。内外不相及，则治主病，急则治其标，缓则治其本。先其所因而后其所主，补上治下制以缓，补下治上制以急。大毒治病十去其六，中毒治病十去其七，小毒治病十去其八，无毒治病十去其九。必养必和，俟其来复。此皆《素问》之文，而医家之所当知也。不能尽录，姑摄其要，以示其概云。（《柏斋三书》）<br />
　　卷之三　翼医通考（下）<br />
　　治疗<br />
　　夫医之道大矣。自神农黄帝岐伯雷公而下，无非圣哲开其源，贤智导其流，故能拯黎元之疾苦，赞天地之生育。世道既降，士大夫以此为技艺，不屑为之而界之凡流。是以至精至微之理，而出于至卑至贱之思，其不能起人之疾，反以夭其命者多矣。此范文正公所以自谓不为良相，则为良医。伊芳川先生有云：治病而委之庸医，比之不慈不孝。自昔卓然名家者，如和、缓、扁鹊、淳于意、张仲景、孙真人等，其论医也，莫不以保养为先，药石为辅。至于察形诊脉，必致辨于毫芒疑似之末。而深痛夫世之医者，苟简虚 ，顾乃以医之伐病，如将之伐敌，当用背水阵以决胜。是徒见夫华佗之说，时出其间，至于剖腹续筋之法，乃别术所得，非神农本草经方条理药性常道尔。今惟仲景一书，为众方之祖，学人当取法云。（《医说》序）<br />
　　卷之三　翼医通考（下）<br />
　　治疗<br />
　　夫疾病之生也，皆因外感内伤生火生湿湿热生痰四者而已。审其少壮新病，是湿则燥之，是火则泻之；湿而生热，则燥湿而兼清热，火而生痰，则泻火而兼豁痰，无余蕴矣。审其衰老久病，又当攻补兼施，如气虚而有湿热痰火，则以四君子汤补气，而兼燥湿清热豁痰泻火；如血虚而有痰火湿热，则以四物汤补血，而兼泻火豁痰清热燥湿。如此则攻补合宜，庶乎可也。故曰：少壮新病，攻邪可审；老衰久病，补益为先。若夫阴虚火动，脾胃衰弱，真阴者水也，脾胃者土也。<br />
　　土虽喜燥，然太燥则草木枯槁；水虽喜润，然太润则草木湿烂。是以补脾滋肾之剂务在润燥得宜，随证加减焉耳。<br />
　　<br />
　　卷之三　翼医通考（下）<br />
　　治疗<br />
　　肥人气虚生寒，寒生湿，湿生痰；瘦人血虚生热，热生火，火生燥。故肥人多寒湿，瘦人多热燥也。夫以人形分寒湿热燥，此得之于外，然其中脏腑为病，亦有寒湿燥热之殊，不可不知。《玉匮密钥》曰：肝脏由来从火治，三焦胞络都无异。脾胃常将湿处求，肺与大肠同湿类。肾与膀胱心小肠，寒热临时旋摘议。恶寒表热小肠湿，发热表寒心肾炽。十二经中最端的，四经属火四经湿。四经有热有寒时，攻里解表细消息。里热表寒宜越竭，表热里寒宜汗释。湿同寒，火同热，寒热到头无两说。六分分来无热寒，寒热中停真浪舌。寒热格拒病机深，亢则害兮承乃制。紧寒数热脉正邪，标本治之真妙诀。休治风，休治燥，治得火时风燥了。当解表时莫攻里，当攻里时莫解表。<br />
　　表里如或两可攻，后先内外分多少。治湿无过似决川，此个筌蹄最分晓。感谢轩岐万世恩，争奈醯鸡笑天小。（《国小》）<br />
　　卷之三　翼医通考（下）<br />
　　治疗<br />
　　三法者，国中末也。初治之道，法当猛峻，所谓用药势疾利猛峻也。缘病得之新暴，感之轻，得之重，当以疾利猛峻之药急去之。中治之道，法当宽猛相济，为病得之非新非久，当以缓疾得中，养正去邪相兼济而治之。养正去邪者，假令如见邪气多正气少，宜以去邪药多正气药少，凡加减之法如此，更以临时对证消息增减用药，仍根据时令行之，更加针灸，其效甚速。末治之道，法当宽缓。宽缓者，谓药性平善，广服无毒，惟能安中养血气。盖为病久，邪气潜伏，欲泻而正气微，治故以善药养正而邪自去，更加针灸，其效必速。<br />
　　五治者，和取从折属也。一治曰和，假令小热之病，当以凉药和之，和之不已，次用取。二治曰取，为热势稍大，当以寒药取之，取之不已，次用从。三治曰从，为势既甚，当以温药从之，为药气温也，味随所为。或以寒因热用，味通所用，或寒以温用，或以发汗之，不已，又再折。<br />
　　四治曰折，为病势极甚，当以逆制之，制之不已，当以下夺之，下夺不已，又用属。五治曰属，为求其属以衰之，缘身热陷在骨髓，无法可出，针药所不能及，故求其属以衰之，缘属之法同声相应，同气相求。经曰：陷下者衰之。夫衰热之法，所云火衰于戌，金衰于辰之类是也。或有不已，当广其法而治之。<br />
　　<br />
　　卷之三　翼医通考（下）<br />
　　治疗<br />
　　治病有八要。八要不审，病不能去。非病不去，医无可去之术也。故须辨审八要，庶不有误。<br />
　　其一曰虚，五虚是也。脉细，皮寒，气少，前后泻泄，饮食不进，此为五虚。二曰实，五实是也。脉盛，皮热，腹胀，前后不通，闷瞀，此五实也。三曰冷，脏腑受其积冷是也。四曰热，脏腑受其积热是也。五曰邪，非脏腑正病也。六曰正，非外邪所中也。七曰内，病不在外也。八曰外，病不在内也。既先审此八要，参之六脉，审度所起之源，继以望闻问切，何有不可治之疾也？（《本草衍义》）<br />
　　卷之三　翼医通考（下）<br />
　　治疗<br />
　　疗病先察其源，候其病机。五脏未虚，六腑未竭，血气未耗，精神未散，服药必活。若病已成，可得半已；病势已过，今将难全。<br />
　　<br />
　　卷之三　翼医通考（下）<br />
　　药剂<br />
　　《淮南子》曰：神农尝百草之滋味，当此之时，一日而遇七十毒。《世本》曰：神农和药济人。则百药自神农始也。《世纪》或云：伏羲尝味百草，非也。梁陶弘景《本草》序曰：神农氏治天下，宣药疗疾，以拯夭伤。高氏小史曰：炎帝尝百药以治病，尝药之时，百死百生。《帝王世纪》曰：炎帝尝味草木，宣药疗疾者，《本草》四卷。至梁陶弘景、唐李世绩等注共二十卷。皇朝开宝中重校定，仁宗嘉中命禹锡等集类诸家杂药之说，为《补注本草》。《唐书》于志宁传中，志宁云：班固唯记《黄帝内外经》，不载《本草》，剂《七录》乃称之，世谓神农尝药。黄帝以前，文本不传，以识相付，至桐雷乃载篇册。然所载郡县多汉时张仲景华佗窜语。其语梁陶弘景此书，应与《素问》同类，其余与志宁之说同也。（《事物纪原》）<br />
　　卷之三　翼医通考（下）<br />
　　药剂<br />
　　《本草》云：凡天地万物，皆有阴阳，大小各有色类。寻究其理，并有法象。故羽毛之类皆生于阳而属于阴，鳞介之类皆生于阴而属于阳。所以空青法木，故色青而主肝；丹砂法火，故色赤而主心；云母法金，故色白而主肺；雌黄法土，故色黄而主脾；磁石法水，故色黑而主肾。余皆以此推之，例可知也。<br />
　　<br />
　　卷之三　翼医通考（下）<br />
　　药剂<br />
　　旧说药用一君、二臣、三佐、四使之说，其意以谓药虽众，主病者专在一物，其他则节级相为用，大略相统制，如此为宜，不必尽然。所谓君者，主此一方，固无定本也。《药性论》乃以众药之和浓者定为君，其次为臣为佐，有毒者多为使。此谬论也。设若欲破坚积，大黄、巴豆辈岂得不为君也？（《良方》）医家有谓上药为君，主养命；中药为臣，主养性；下药为佐使，主治病。大抵养命之药宜多君，养性之药宜多臣，治病之药宜多佐使。此固用药之经，然其妙则未尽也。大抵药之治病，各有所主，主治者君也，辅治者臣也，与君相反而相助者佐也，引经及引治病之药至于病所者使也。<br />
　　如治寒病用热药，则热药君也，凡温热之药皆辅君者也，臣也。然或热药之过甚而有害也，须少用寒凉药以监制之，使热药不至为害，此则所谓佐也。至于五脏六腑及病之所在，各须有引导之药，使药与病相遇，此则所谓使也。余病准此。此用药之权也。二义《素问》俱有，而读者不察，故特发明之，以俟夫智者采云。<br />
　　（《柏斋二一书》）<br />
　　卷之三　翼医通考（下）<br />
　　药剂<br />
　　药有宣通补泻轻重滑涩燥湿十种者，是药之大纲大法，而治疗无出于此。体认十种之用，兼之寒热温三法，足可配《孙子兵法》十三篇，能法十三法者，战无不克，医无不效，其异事而同神欤？《本经》未言之，后人未深述之，故调制汤丸多昧于此。今表而出之，从事于医者当体其所属而法其施，悉尽治疗之道云。<br />
　　<br />
　　卷之三　翼医通考（下）<br />
　　药剂<br />
　　有云：古方不可以治今病。噫！亦过也。予谓《和剂局方》，丹溪发挥于前，戴元礼祖述于后，古方之用，亦何负于人哉？盖用之者不得其宜也。虽然，证与方合，其间未必尽然，当因其证之旁出，而增损其药味之宜，此善之善者也。古方胡为不可用而遽必为拒绝乎？噫！亦过也。<br />
　　故云：执古方以为治谓之泥，舍古方以为治谓之凿。泥也，凿也，皆非也。而惟随宜活泼增减用之，所谓变而裁之，存乎通焉。<br />
　　<br />
　　卷之三　翼医通考（下）<br />
　　药剂<br />
　　震泽王文恪公云：今之医者祖述李明之、朱彦修，其处方不出参术之类，所谓医之王道，信之本者矣。然病出于变，非术参辈所能效者，则药亦不得不变。可变而不知变，则坐以待亡；变而失之毫厘，则反促其死，均之为不可也。故曰：可与立未可与权。药而能权，可谓妙矣。明之、彦修未尝废权也，世医师其常而不师其变，非用权之难乎？（《震泽文集》）<br />
　　卷之三　翼医通考（下）<br />
　　药剂<br />
　　客有病痞者，积于其中，伏而不得下；自外至者，捍而不得纳。从医而问之，曰：非下之不可。归而饮其药，既饮而暴下，不终日而向之伏者散而无余，向之捍者柔而不支，胸鬲导达，呼吸开利，快然若愈。逾月而痞五作而五下，每下辄愈，然客之气一语而三引，体不劳而汗，股不步而栗，肤革无所耗于前，而其中荣然，莫知其所来。嗟夫！心痞非下之不可已，予从而下之，术未爽也，荣然独何如？闻楚之南有良医焉，往而问之。医叹曰：子无怪是荣然也。凡子之术固如是荣然也。坐，吾语汝。且天下之理，有甚快于吾心者，其未必有伤；求无伤于终者，则初无望其快于吾心。夫阴伏而阳蓄，气与血不运而为痞，横乎子之胸中者，其累大矣。击而去之，不须臾而除甚大之累，和平之物不能为也，必将搏击振挠而后可。夫人之和气冲然而甚微，泊乎其易危，击搏振挠之功未成，而子之和盖已病矣。由是观之，则子之痞凡一快者，子之和伤矣。不终月而快者五，子之和平之气不既索乎？故体不劳而汗，股不步而栗，荣然如不可终日也。且将去子之痞而无害于和也，子之燕居三月，而后与之药可为也。客归三月，斋戒而复请之。医曰：子之气少复矣。取药而授之曰：服之，三月而疾少平，又三月而少康，终年而复常，且饮药不得亟进。客归而行其说。<br />
　　然其初使人惫然而迟之，盖三服其药而三反之也。然日不见其所攻之效，久较则月异而时不同，盖终岁而疾平。<br />
　　客谒医，再拜而谢之，坐而问其故。医曰：是医国之说也，岂特医之于疾哉？子独不见秦之治民乎？悍而不听令，堕而不勤事，放而不畏法。令之不听，治之不变，则秦之民尝痞矣。商君见其痞也，厉以刑法，威以斩伐，悍厉猛挚，不贷毫发，痛划而力锄之。于是乎秦之政如建瓴，流通四达，无敢或拒，而秦之痞尝快矣。自孝公以至二世也，凡几痞而几快矣。顽者已圮，强者已柔，而秦之民无欢心矣。故猛政一快者，欢心一已；积快不已，而秦之四支枵然，徒具其物而已。民心日离而君孤立于上，故匹夫大呼，不终日而百疾皆起。秦欲运其手足肩膂，而瘫然不我应。故秦之亡者，是好为快者之过也。<br />
　　昔者先王之民其初亦尝痞矣。先王岂不知砉然击去之以为速也？惟其有伤于终也，故不敢求快于吾心。优柔而抚存之，教以仁义，导以礼乐；阴解其乱而除去其滞。旁视而惫然有之矣，然月计之，岁察之，前岁之俗非今岁之俗也。不击不搏，无所忤逆，是以日去其戾气而不婴其欢心。<br />

                    <br>
                        　　于是政成教达，安乐久而无后患矣。是以三代之治皆更数圣人，历数百年而后俗成。则予之药终年而愈疾，无足怪也。故曰：天下之理，有快于吾心者，其末也必有伤；求无伤于其终，则无望其快吾心。虽然，岂独于治天下哉？客再拜而传其说。（《张右丞文集》）<br />
　　卷之三　翼医通考（下）<br />
　　药剂<br />
　　客有病痞者，积于其中，伏而不得下；自外至者，捍而不得纳。从医而问之，曰：非下之不可。归而饮其药，既饮而暴下，不终日而向之伏者散而无余，向之捍者柔而不支，胸鬲导达，呼吸开利，快然若愈。逾月而痞五作而五下，每下辄愈，然客之气一语而三引，体不劳而汗，股不步而栗，肤革无所耗于前，而其中荣然，莫知其所来。嗟夫！心痞非下之不可已，予从而下之，术未爽也，荣然独何如？闻楚之南有良医焉，往而问之。医叹曰：子无怪是荣然也。凡子之术固如是荣然也。坐，吾语汝。且天下之理，有甚快于吾心者，其未必有伤；求无伤于终者，则初无望其快于吾心。夫阴伏而阳蓄，气与血不运而为痞，横乎子之胸中者，其累大矣。击而去之，不须臾而除甚大之累，和平之物不能为也，必将搏击振挠而后可。夫人之和气冲然而甚微，泊乎其易危，击搏振挠之功未成，而子之和盖已病矣。由是观之，则子之痞凡一快者，子之和伤矣。不终月而快者五，子之和平之气不既索乎？故体不劳而汗，股不步而栗，荣然如不可终日也。且将去子之痞而无害于和也，子之燕居三月，而后与之药可为也。客归三月，斋戒而复请之。医曰：子之气少复矣。取药而授之曰：服之，三月而疾少平，又三月而少康，终年而复常，且饮药不得亟进。客归而行其说。<br />
　　然其初使人惫然而迟之，盖三服其药而三反之也。然日不见其所攻之效，久较则月异而时不同，盖终岁而疾平。<br />
　　客谒医，再拜而谢之，坐而问其故。医曰：是医国之说也，岂特医之于疾哉？子独不见秦之治民乎？悍而不听令，堕而不勤事，放而不畏法。令之不听，治之不变，则秦之民尝痞矣。商君见其痞也，厉以刑法，威以斩伐，悍厉猛挚，不贷毫发，痛划而力锄之。于是乎秦之政如建瓴，流通四达，无敢或拒，而秦之痞尝快矣。自孝公以至二世也，凡几痞而几快矣。顽者已圮，强者已柔，而秦之民无欢心矣。故猛政一快者，欢心一已；积快不已，而秦之四支枵然，徒具其物而已。民心日离而君孤立于上，故匹夫大呼，不终日而百疾皆起。秦欲运其手足肩膂，而瘫然不我应。故秦之亡者，是好为快者之过也。<br />
　　昔者先王之民其初亦尝痞矣。先王岂不知砉然击去之以为速也？惟其有伤于终也，故不敢求快于吾心。优柔而抚存之，教以仁义，导以礼乐；阴解其乱而除去其滞。旁视而惫然有之矣，然月计之，岁察之，前岁之俗非今岁之俗也。不击不搏，无所忤逆，是以日去其戾气而不婴其欢心。<br />
　　于是政成教达，安乐久而无后患矣。是以三代之治皆更数圣人，历数百年而后俗成。则予之药终年而愈疾，无足怪也。故曰：天下之理，有快于吾心者，其末也必有伤；求无伤于其终，则无望其快吾心。虽然，岂独于治天下哉？客再拜而传其说。（《张右丞文集》）<br />
　　卷之三　翼医通考（下）<br />
　　药剂<br />
　　绍兴十九年三月，英州僧希赐往州南三十里扫塔。有客船自番禺至。舟中士人携一仆病脚弱不能行。舟师闵之曰：吾有一药，能治脚病如神，饵之而瘥者不可胜计。因赛庙饮酒颇醉，乃入山采药渍酒授病者，令天未明服之。如其言，药入口即呻吟，云肠胃极痛如刀割截。迟明死。士人以咎舟师。师恚曰：何有此？即取昨夕所余药自渍酒服之，不超时亦死。盖由山中多断肠草，人食之辄死。而舟师所取药为根蔓所缠结，醉不择，径投酒中，是以及于祸，则知草药不可妄服也。（《夷坚志　甲志》）<br />
　　卷之三　翼医通考（下）<br />
　　药剂<br />
　　人有贵贱少长，病当别论；病有新久虚实，理当别药。盖人心如面，各各不同。惟其心不同，脏腑亦异。脏腑既异，乃以一药治众人之病，其可得乎？故仲景曰：又有土地高下不同，物理刚柔飧居亦异。是故黄帝兴四方之问，岐伯举四治之能，临病之功，宜须两审。如此，则根据方合药，一概而用，亦以疏矣。凡人少长老壮，气血盛衰，须当别审，决不可忽也。（《本草类说》）<br />
　　卷之三　翼医通考（下）<br />
　　药剂<br />
　　医者识脉方能识病，病与药对，古人惟用一药治之，气纯而功愈速。今之人不识病源，不辨脉理，药品数多，每至十五六味，攻补杂施，弗能专力，故治病难为功也。韩天爵《医通》云：处方正不必多品，但看仲景方何等简任。丹溪云：东垣用药如韩信用兵，多多益善者，盖讳之也。<br />
　　（《续医说》）<br />
　　卷之三　翼医通考（下）<br />
　　药剂<br />
　　夫高医以蓄药为能。仓卒之间，防不可售者所需也。若桑寄生、桑螵蛸、鹿角霜、天灵盖、虎胆、蟾酥、空青、灰腊、雪水之类，如此甚多，不能悉举。唐元澹尝谓狄仁杰曰：下之事上，譬富家贮积以自资也，脯腊 胰以供滋味，参术芝桂以防疾病。韩退之《进学解》云：玉札丹砂，青芝赤箭，牛溲马勃，败鼓之皮，俱收并蓄，待用无遗，医师之良也。<br />
　　<br />
　　卷之三　翼医通考（下）<br />
　　药剂<br />
　　罗谦甫云：一千户年七十余，秋间因内伤饮食，被淋雨，泻利暴下。医以药止之，不数日又伤又泻，止而复伤，伤而又泻。逾数月渐羸困，饮食减，少腹痛，肠鸣。一医以养脏汤治之，泻止，添呕吐。又一医用丁香、藿香、人参、橘皮煎生姜数服而呕止。又逾月，终是衰弱，食不进，数日不大便。医曰：气血衰弱，脾胃久虚，津液耗少，以麻仁丸润之可也。一人曰：有牛山人，（即草泽用方不明道理，所谓下工者。）见证不疑，果决用药，治病速愈，（所以用利药毒药以劫病，实者速愈。）求疗甚多。遂请视之，曰：此风秘也，用搜风丸利之即愈。仅用一服，利数行而千户毙。呜呼！年高久病，虚证复重泻之，安得不死？所谓下工用药无据（不据理也。）危生，其山人之谓哉！<br />
　　卷之三　翼医通考（下）<br />
　　药剂<br />
　　凡煎制汤液丸散药饵之属，必托亲信之人，而隐微不可不慎也。药饵既以合正，煎制亦须得人。不得其人，则修制不精，虽药难效。每有煎药托以婢仆不谙事者，或用烈火速干，而药汁不出；或有沸溢真汁，而别加茶汤。每制丸药，有不洁净，杂以土灰，该用酒渍，而以水，该用炮炙，而用生。如此之流，咸无取效。此特害之细故尔。甚有仇奸嫉妒，暗藏诡计，或诱婢仆加入砒，或乘空便自投蛊毒。每见患家医家未知加察，屡被伤生者不可胜言。及至事坏究之，悔以噬脐无及。故曰：煎制必亲信之人。<br />
　　<br />
　　卷之三　翼医通考（下）<br />
　　药剂<br />
　　夫人既以五谷养其生，而亦药石伐其病。苟无药石，则寒暑劳苦之太过，喜怒饥饱之无节，时令不常，卫生无术，身贫而莫求医药，虽富者或无良剂，或客游半道，卧病而无所治疗，如是而夹者亦多矣。且好仁之士，有济物之心，或蓄一验方，或有一奇药，计力多寡，精加修制，广加施惠，使沉 宿疾，苦楚万状，危恶之候，一药能愈，俾呻吟变为和气。虽身贫力危，难以修合济人者，诚能得奇效之方，随所治之疾，印写千百本，粘之于墙壁道路之间，利亦博矣。<br />
　　<br />
　　卷之三　翼医通考（下）<br />
　　补遗<br />
　　春甫曰：圣人治未病不治已病，非谓已病而不治，亦非谓已病而不能治也。盖谓治未病，在谨厥始防厥微以治之，则成功多而受害少也。惟治于始微之际，则不至于已着而后治之，亦自无已病而后治也。今人治已病不治未病，盖谓病形未着，不加慎防，直待病势已着，而后求医以治之，则其微之不谨，以至于着，斯可见矣。<br />
　　圣人起居动履，罔不摄养有方。间有几微隐晦之疾，必加意以防之，用药以治之。圣人之治未病不治已病有如此。《论语》曰：子之所慎，齐、战、疾。释云：齐，所以交神明，诚至而神格，疾为身之生死所关，战为国家存亡所系。然此三慎诚为最大，而疾与乎其中，得非以身为至重耶？康子具药，则曰：未达，不尝。可见圣人慎疾慎医之心至且尽矣。<br />
　　世之人非惟不知治未病，及至已病，尚不知谨，始初微略，恣意无忌，酿成大患，方急而求医，曾不加择，惟以其风闻，或凭其吹荐，委之狂愚，卒以自坏。皆其平日慢不究心于医，至于仓卒，不暇择请。殊不知医药人人所必用，虽圣人有所不免。顾在平昔讲求，稔知其为明医，偶有微疾，则速求之以药，治如反掌。譬能曲突徙薪，岂有焦头烂额之诮？丹溪论之，固亦详矣。<br />
　　甫之肤见，尤有未悉之意焉。续貂之讶，诚所不免。有志养生者，扩而充之，亦未必无小补云。<br />
　　<br />
　　卷之四　内经脉候<br />
　　脉诀辨妄<br />
　　脉自《内经》以下，历周秦汉，鲜有得其旨绪者。至晋王叔和氏以脉鸣时，撰有《脉经》，可谓详切。惜其谬以大小肠候之两寸，致有后人乘讹集为《脉诀》，遂致《脉经》几隐晦也。至宋庞安常氏始得经意，而有人迎气口之辨。嗣后论脉未能或之先也。脉为医之关键，医不察脉则无以别证，证不别则无以措治。医惟明脉则诚良医，诊候不明则为庸妄，脉其可以弗辨乎哉！况医道之创制，始于神农而阐于轩岐。先贤论脉必本乎《内经》，《内经》为轩岐问答之书，贯彻天人，该博义理，所谓三坟之书者是也。夫何六朝高阳生窃晋王叔和氏之名，撰为《脉诀》。以左心小肠肝胆肾，右肺大肠脾胃命为歌成帙，谓浅近易习，致使后学乐从讹承惑，固而不知觉。<br />
　　蔡西山、戴同父氏力为之辨，而辨之未尽辨也。右尺命门三焦并无经脏可候之理，由辨而知其非者，仅千百之一二。小大肠候之两寸，就以王氏《脉经》诚为妄谬，又况《脉诀》之妄以诬人乎！分以七表八里九道之名，夫何为也？以表言之，则实脉非表也，以里言之，则迟脉非里也，而道更不知为何道也。此其所以为妄者一也。又以脉状图之以示人，而弦脉固可图也，而数脉迟脉促脉结脉皆以至数为状，而可以图之乎？此其为妄者二也。夫以言而传之者，亦下学之事耳。上达者，以神领，以心悟，而后得其妙焉。彼以左寸心与小肠同候，不知其祖述何圣，抑不知其祖述何经。既不祖述，必据以理之可准，义之可通，而固可宗也。以理言之，则大小肠皆居下部之地，今乃越中部候之寸上，谓理之可准乎，抑义之可通乎？又谓左寸浮以候小肠之脉，设只单浮则心脉无矣。经曰：心脉绝死不治，心脉可以一日无乎？予逆推其小肠配于左寸之误也。彼盖因夫手少阴心经与手太阳小肠经为表里，误移于寸口合而诊之。其大肠配于右寸之误也，因夫手太阴肺经与手阳明大肠经为表里，误移 寸口合而候之。殊不知经络相为表里，诊候自有异同。《内经》以心配膻中，肺配胸中，以肝配膈，以脾配胃，两尺外以候肾，内候腹中，大肠小肠膀胱三腑，尽属腹中下部之位，故三部寸关尺之配诊，则冬因其脏腑之位焉，何尝泥于经络而候之也。况且命门并无经脏，三焦亦非一腑，而何可以候之右尺耶？原夫大小肠居小腹之下部，今而逆候寸口之上部，恶乎宜乎？经络表里部位诊候，各有所属，岂容强合以乱经位。此其为妄者三也。吾之浮以候表主于外，心部之表候者，目 汗腠之所属也。沉以候里主于内，心部之里候者，精神气血之所属也。又谓女人与男子脉相反悖，致后人有以左尺候心、右尺候肺者，殊不知男女之异者，不过气血之少异、尺寸之强弱耳，五脏六腑定位固亦可以异乎？此其为妄者四也。予其容已弗辨乎哉？今述《内经》脉候，统属诊法，质疑刊误，以正其非。君子观之，当自觉矣。<br />
　　<br />
　　卷之四　内经脉候<br />
　　内经气口诊候<br />
　　经脉别论篇曰：食入于胃，散精于肝，淫气于筋。食入于胃，浊气归心，淫精于脉。脉气流经，经气归于肺，肺朝百脉，输精于皮毛。毛脉合精，行气于腑。府精神明，留于四脏，气归于权衡，权衡以平，气口成寸，以决死生。（此气口通谓两手而言之，非独指一右手也。）饮入于胃，游溢精气，上输于脾。脾气散精，上归于肺，通调水道，下输膀胱。水精四布，五经并行，合于四时五脏阴阳，揆度以为常也。<br />
　　<br />
　　卷之四　内经脉候<br />
　　五脏六腑气口成寸图<br />
　　　r五脏六腑气口成寸图　ps127a1.bmp　r<br />
　　卷之四　内经脉候<br />
　　内经三部九候脉法<br />
　　三部九候论篇帝曰：愿闻天地之至数，合于人形血气，通决死生，为之奈何？岐伯曰：天地之至数，始于一，终于九焉。一者天，二者地，三者人，因而三之，三三者九，以应九野。故人有三部，部有三候，以决死生，以处百病，以调虚实，而除邪疾。帝曰：何谓三部？岐伯曰：有上部，有中部，有下部，部各有三候，三候者，有天有地有人也，必指而导之，乃以为真。上部天，两额之动脉；王注在额两傍，动应于手。上部地，两颊之动脉，（在鼻孔下两傍，近于巨之分，动应于手。）上部人，耳前之动脉。（在耳前陷者中，动应于手。）中部天，手太阴也；（在掌后寸口中，是谓经渠，动应于手。）中部地，手阳明也；（在手大指次指歧骨间，合谷之分，动应于手。）中部人，手少阴也。（在掌后兑骨之端，神门之分，动应于手。）下部天，足厥阴也；（在足大指本节后二寸陷中太冲之分。）下部地，足少阴也；（在足内踝后跟骨上陷中，太溪之分，动应于手。）下部人，足太阴也。（在鱼腹越筋间，直五里箕门之分，沉取动应于手。<br />

                    <br>
                        　　候胃气者，当取足跗之上冲阳之分，动应于手。）故下部之天以候肝，地以候肾，人以候脾胃之气。中部天以候肺，地以候胸中之气，人以候心。上部天以候头角之气，地以候口齿之气，人以候耳目之气。<br />
　　九候之相应也，上下若一，不得相失。一候后则病，二候后则病甚，三候后则病危。所谓后者，应不俱也。<br />
　　脉要精微篇曰：尺内两傍则季胁也。（季胁在胁骨之下带脉上一寸八分是其候也。）尺外以候肾，尺里以候腹中（两尺脉也，两尺外候肾部，内候腹里，大小肠膀胱腑俱在中也。）附上，（两关部也。）左外以候肝，内以候鬲；（经曰：鬲为中焦，血之原也。）右外以候胃，内以候脾。上附上，（两寸部也。）右外以候肺，内以候胸中；（经曰：胸为上焦，气之源也。）左外以候心，内以候膻中。（经曰：膻中者，臣使之官，喜乐出焉，是为气海。）前以候前，后以候后。上竟上者，胸喉中事也；下竟下者，少腹腰股膝 足中事也。（此结上文而总言之也。此《内经》寸关尺三部候法，至《难经》《脉诀》易之，以大小肠配于心肺，而此竟鲜有能究之者，然则三部孰有准于是哉？今世言脉之三部则是，而其内外之候法，若非心谷汪先生《质疑》之着，其孰从而知之？《质疑》曰：内外每部有前后，半部之分也。脉之上至，应前半部，为外属阳；脉之下至，应后半部，为内属阴。上至者，自后而进于前，阳生于阴也。下至者，自前而退于后，阴生于阳也。概而言之，脏腑近背之阳位者，以前半部候之，近腹之阴位者，以后半部候之。细而分之，如两尺内外前后两傍之交，犹夫季胁之位界腰腹以分内外者也。两尺前之半部，以候肾附腰脊之阳位者，两尺后之半部，以候腹中之阴位者。自尺而附上为关，在左则前以候肝之居于左胁近背之阳位，后以候膈之当胃口之阴位者；在右则前以候胃之近脊之阳位，后以候脾之居于右胁近腹之阴位者。又上自关而附上为寸，在右则肺居上右之阳位，胸中居膻中穴上之阴位也。<br />
　　故于兹前后分而候之，至若前以候前、后以候后云者，则申上意而概言之也。以自关中溢寸，候胸至头之事；以自关中尽尺，候脐至足之事，则承上意而广言之也。此其为尺寸前后内外之候也。<br />
　　夫心肝脾肺俱各候，惟肾一脏而当两尺之候何哉？此阳一阴二之理也。夫心肝脾肺居于膈上阳位，其数奇，故各一形一候。惟肾居于膈下阴位，其数偶，故形如豇豆两枚，对附腰脊之右左而分候两尺，此水润下之理也。《脉经》及《刊误》并以两尺候肾者，得此意也。《难经》《脉诀》乃以左尺候肾属水，右尺候手厥阴配之命门、少阳三焦相火，失之矣。夫命门者《铜人》以背脊十四椎下一穴谓之命门。据此内无正脏，外无正经，何以例部？且手厥阴经之脏命名不一，有以心包络言者、有以七节之傍中有小心言者，有以代心主病言者，有以两肾静水动火言者，皆无稽之言也。考之金匮真言篇曰：肝心脾肺肾五脏为阴，胆胃大肠小肠膀胱三焦六腑为阳。此以十一脏而配十二经，则手厥阴一经无脏之可配矣。考之灵兰秘典篇岐伯对黄帝十二脏之间曰：心者，君主之官，神明出焉。肺者，相传之官，治节出焉。肝者，将军之官，谋虑出焉。胆者，中正之官，决断出焉。膻中者，臣使之官，喜乐出焉。脾胃者，仓廪之官，五味出焉。大肠者，传导之官，变化出焉。小肠者，受盛之官，化物出焉。肾者，作强之官，伎巧出焉。三焦者，决渎之官，水道出焉。膀胱者，州都之官，津液脏焉，气化则能出矣。观此膻中足十二脏之数，以备十二官之用，然则配手厥阴之经者不在膻中与　诚以膻中乃心前空虚之处，与心同志为喜。喜笑者，火之司也，则知司火以为心火之相应者也。常藏氤氲之气，《灵枢》谓之宗气，又谓之气海。其气之余，淫于胸之上焦，由肺布于一身，以为生生不息之运用，经谓少火生气是也。苟一失常，则外暑内热而燔灼脏腑，谓之相火龙火，经谓壮火食气是也。是知膻中者，手厥阴心主相火之脏也。故本文以配心脏君火，分外内而同候左寸，此火炎上之理也。<br />
　　原手厥阴之经起于胸中，络之三焦，由腋上行臂手之内，终于手之中指。然经与脏俱值身之上部，当候于寸，而以右尺候之可乎？又三焦者，手少阴之府，上下通焉者也。《灵枢》云：上焦如雾，中焦如沤，下焦如渎。此以胸为上焦，气之原也；膈为中焦，血之原也；腹为下焦，水之原也。<br />
　　位分不同而主治亦异，此本文所以有胸膈腹中之异候。原手少阳之经起手无名指端，行肘臂外循肩上头，一支下络膻中，属于胸膈腹之三焦，则非下焦之可得而专者，而专以右尺候之可乎？且府不及胆者何也？则于肝寄之矣。府不及小肠大肠膀胱者何也？于腹中统之矣，抑是三府者皆居腹之下，宜以两尺后半部而分左右候之。小肠从心例左，大肠从肺例右，膀胱与小肠相通而同其候则是也。《难经》等书舍其脏腑高低，拘之外经表里，以左寸候心小肠，右寸候肺大肠则非也。<br />
　　考之《枢要》等书，亦多以左尺主小肠膀胱前阴之病，右尺主大肠后阴之病。今以经候前后外内之法言之，常诊一部之中，上下之至，软滑应时合位者，谓之中和之脉，为平，前后上下之至，有太过不及、失时反位者，谓反常之脉，为病。然必察上至下至脉状同异，而分统属之候，盖因属之五行。气同则合上升，惟水润下。气异俱有升降，以分阴阳。故上下之至同者，以统断之，寸关病在前候，两尺病在后候。上下之至异者，以属断之，上至病在前候，下至病在后候。上下互见和乖，和主平而乖病也。上下相同，同中之有异者，主异者之候而为病也。上下相同，强弱之有尤者，主尤者之候为病也。涩滑长短洪细芤迟八脉有之，大法统属，兼审浮沉虚实，阴阳溢覆。浮以候表，通主皮毛经脉头项腰脊肢节筋肉之属也。沉以候里，通主脏腑骨髓咽喉二便之属也。虚者不及，以为痒麻痿泄之证也。实者太过，以为胀壅疼秘之证也。上至为阳，以候上升之病也。下至为阴，以候下降之病也。上至出部为溢，下至出部为覆，所候同前。且以涩之不及一脉例之。如：两尺前之上至此肾之所候也。诊得浮涩，主耳聋，盖肾藏精而寄窍 耳，耳得肾之精气上荣而能聪听。今浮而涩为肾不足，不能上荣 耳则耳聋矣。沉涩主腰痛，盖肾附脊而外候于腰，腰得肾之精气内滋而能转摇，今沉而涩为肾不足，不能内滋于腰则腰痛矣。<br />
　　左尺后之下至此腹中小肠膀胱之所候也。浮涩主足膝冷麻，盖腹中下焦之位也，阳气不足不能外温于足膝，故足膝为之冷麻矣。沉涩，男主遗精女主带下，腹中水精之候也，阳气不足不能内固前阴，故精带而滑下矣。<br />
　　右尺后之下至此腹中大肠之所候也。浮涩与左同断。沉涩主大便难，腹中为大肠之原也，大肠本多气多血之经，今沉而涩为大肠气血不足，则气滞血燥而大便难矣。<br />
　　左关前之上至以候肝。浮涩则主肝血不能上荣而目昏。沉涩则主肝气内郁而胁胀。<br />
　　左关后之下至以候膈。浮涩则主中宫之湿渗入囊中，故睾丸偏大兼急而为痛。沉涩则主中焦之气不能荣精于心肺，故滞于膈为胀，甚为痛也。<br />
　　右关前之上至浮涩主恶吐，沉涩主少食，此候胃阳，以司纳受者也。<br />
　　右关后之下至浮涩主四肢恶寒，沉涩主饮食难化，此候脾阴，以司运化者也。<br />
　　右寸前之上至所以候肺。浮涩主头痛。肺，输气之脏也，其气宜充而不宜减，今浮兼涩，为肺之气不足，不能上充于头，故头无所滋禀而为虚痛耳。沉涩主痰滞。肺，通气之脏也，其气宜利而不宜滞，今沉兼涩，为肺之气不利，滞而为痰，或由痰遏肺窍而为咳嗽耳。<br />
　　右寸后之下至所以候胸中。浮涩两膺刺痛，两膺俱胸之傍也，今沉兼涩为胸中之气不足，不能外充两膺，故两膺气滞而刺痛耳。沉涩主短气，胸为上焦气之原也，今沉兼涩为胸中之气不足，不能给肺之输送，故气短而不相续耳。<br />
　　夫心候诸左寸前之上至 浮涩主头眩，以心血不能外荣于头，故火因之煽动而头眩耳。沉涩主虚汗，以心血不足则火因之内蒸而为汗耳。<br />
　　膻中候诸左寸后之下至 浮涩主两 恶寒， 乃膻中手厥阴经过之分也，外经气不足则腠理失卫，邪因外袭，故近 之处恶寒耳。沉涩主惊，膻中宗气之脏也，膻中之气不足则火耗心血，神不内守故惊悸而不宁耳。此举涩脉以见例，余可类推矣。<br />
　　<br />
　　卷之四　内经脉候<br />
　　诊候有三<br />
　　上古诊法有三者，其一，诊十二经动脉，分天地人三部九候以调虚实。其二，以喉傍人迎与手寸口参诊，取四时若引绳，大小齐等曰平，偏盛曰病。其三，独取气口，分寸关尺外内以候脏腑吉凶。今废其二，惟气口之诊行于世，而且失其真，噫！可胜惜哉！<br />
　　卷之四　内经脉候<br />
　　内经三部诊候图<br />
　　　r内经三部诊候图（右手）　ps127a2.bmp　r　r内经三部诊候图（左手）　ps127a3.bmp　r<br />
　　卷之四　内经脉候<br />
　　脉状奇偶<br />
　　（统属诊法）求脉之状，奇偶而已，奇者单求，偶者对举。单求无配，代牢之类；对举反证，浮表沉里。<br />
　　【浮脉】浮体泛泛，皮毛之位，轻按便得，漂木之义。<br />
　　【沉脉】沉轻按无，重乃应指，深按有力，犹石沉水。<br />
　　【迟脉】迟脉来徐，呼吸三至。<br />
　　【数脉】数脉来亟，呼吸六至。<br />
　　【滑脉】滑体圆净，往来流利，荷上水珠，圆神不倚。<br />
　　【涩脉】（音涩） 又名 ，迟短蹇滞，来急去散，至至带止，三五不调，刮竹相似。<br />
　　【实脉】实乃充实，举按有力。<br />
　　【虚脉】虚乃空虚，举按无力。<br />
　　【洪脉】洪者倍常，大而满指。<br />
　　【细脉】细者减常，一线之比。<br />
　　【紧脉】紧者紧急，坚而搏指，如转索状，则弦有力。<br />
　　【缓脉】缓谓纵缓，中软不急，如丝在经，则弦无力。<br />
　　【长脉】长为修长，如弦之直，越于本位，两头出指。<br />
　　【短脉】短为短缩，不及本位，喻之如龟，缩头藏尾。<br />
　　【促脉】促为催促，数中暂止。<br />
　　【结脉】结为交结，迟中暂止。<br />
　　【代脉】代为更代，动而中止，不能自远，良久复至。（止数有常，非暂之比。）【牢脉】牢本坚牢，沉弦大实，不上不下，牢守其位。<br />
　　【革脉】革为皮革，浮弦大虚，如按鼓皮，内虚外急。<br />
　　【弦脉】弦如琴弦，国中末直，其来挺然，而不搏指。<br />
　　【动脉】动乃摇动，短滑数备，上下不分，连动中位。<br />
　　【散脉】散者不敛，浮而满指，按则分散，而不团聚，亦类解索，散无统纪。（有或二条三条而至者。）【伏脉】伏为埋伏，骨外筋里，三按俱无，（三按者言浮中沉也。）推筋而取。<br />
　　【芤脉】芤乃革名，浮大无力，因按而知，中空傍实。<br />
　　【濡脉】（音软）濡者不坚，浮大无力，按随指下，减去头尾。<br />
　　【微脉】微为微眇，较细不及，似有似无，蛛丝相类。<br />
　　【弱脉】弱软沉细，比虚不及，全无起伏，扶持不起。<br />
　　<br />
　　卷之四　内经脉候<br />
　　诸脉主病歌<br />
　　浮风虚暑滑多痰，实壅弦劳迟主寒，洪数热多芤失血，涩为血少缓肤顽，紧疼沉里濡多汗，促结伏皆痰郁看，短是气虚长是积，动惊牢弱骨疼酸，革崩半产细伤湿，散为气耗代将亡。<br />
　　<br />
　　卷之四　内经脉候<br />
　　庞安常脉论<br />
　　察脉之要，莫急于人迎寸口，是二脉相应如两引绳，阴阳均则绳之大小等。凡平人之脉，人迎大于春夏，寸口大于秋冬。何谓人迎？喉傍取之，《内经》所谓别于阳者也。越人不尽取诸穴之脉，但取手太阴之行度，鱼际后一寸九分，以配阴阳之数，而得关格之脉。然不先求喉手引绳之义，则昧尺寸阴阳关格之所起。寸口倍于尺则上鱼而为溢，故言溢者寸倍尺极矣。溢之脉，一名外关，一名内格，一名阴乘之脉。曰外关者，自关以上外脉也，阴拒阳而出，故曰外格，阴生于阳寸动于尺，今自关以上溢于鱼际，而关以后脉伏行，是为阴壮乘阳而阳竭，阳竭则死，脉有是者死矣。此所谓寸口四倍于人迎，为关阴之脉者也。关以后脉当一寸而沉，过者谓尺中倍寸口至，三倍则入寸而为覆，故言寸者，尺倍寸极矣。覆之脉，一名内关，一名外格，一名阳乘之脉。内关者，关以下内脉也。外格者，阳拒阴而内入也。阳生于阴尺动于寸，今自关以下覆入尺泽，而关以下脉伏行，则为阳亢乘阴，而阴竭亦死，脉有是者死矣。此所谓人迎四倍于寸口，为格阳之脉也。经曰：人迎与寸口皆盛，过四倍则为关格。关格之脉羸，不能极天地之精气而死。所谓关格者，覆溢是也。虽然，独覆独溢，则补泻以生之。尺部一盛，泻足少阳补足厥阴，二盛，泻足太阴补足少阴，三盛，泻足阳明补足太阴，皆二泻而一补之。四盛则三极，导之以针，当尽取少阳太阴阳明之穴。脉弱者取三阳于足，脉数者取于手少阳二，当补于阴一。至寸而反之。脉有九候者，寓浮沉于寸关尺也。且越人不取十二经者，穴直以二经配合于手太阴行度自尺至寸，九分之位复分三部，部中有浮中沉以配天地人也。又曰：中风木伤寒金湿水热火温，病起于湿，湿则土病，土病而诸脏受害，其本生于金木水火四脏之变也。阳浮阴微为风湿，阳数阴实为温毒，阳濡阴急为湿温，阴阳俱盛为温疟。其治也，风湿取足厥阴木、手少阳火，温毒专取少阴火，伤寒取手太阴金木、手少阴火，湿温取足少阴水。乡人皆为我能与伤寒语，我察伤寒与四温变，辨其疑似而不可乱也。故定阴阳于喉手，配覆溢于寸尺，寓九候于浮沉，分四温于伤寒。<br />

                    <br>
                        　　此皆扁鹊略闻其端，而余参以《内经》诸书，可究而得其说，审而用之，顺而治之，病不得逃焉。<br />
　　（张佑史方）<br />
　　卷之四　内经脉候<br />
　　持脉总论<br />
　　帝曰：诊法何如？诊法常以平旦，阴气未动，阳气未散，饮食未进，经脉未盛，络脉调匀，气血未乱，故乃可诊有过之脉。切脉动静而视精明，察五色，观五脏有余不足，六腑强弱，形之盛衰，以此参伍，定死生之分。是故诊脉有道，虚静为保。遇仓卒病患不在此论。但自澄神，静虚调息，凝视精明，察五色，听声音，问所由，方始按寸尺别浮沉，复视患人身形，长短肥瘦、老少男女，性情例各不同，故曰：形气相得者生，三五不调者病。又如室女尼姑当濡而弱，婴儿孺子之脉疾，三四岁者呼吸之间脉当七至，而鄙夫常人特不同耳。大抵男子先诊左手，女人先诊右手，男子左脉大则顺，女人右脉大则顺。大凡诊脉，先以中指揣按掌后高骨上为关，得其关位，然后齐下名食二指。若臂长人，疏排其指，若臂短人，密排其指。三指停稳，先诊上指，曰寸口。浮按消息之，中按消息之，重按消息之，上竟消息之，下竟消息之，推而外之消息之，推而内之消息之。然后先关后尺消息，一一类此。若诊得三部之中，浮沉滑涩迟疾不调，何病所主，外观形色，内察脉候，参详处治，以忠告之。不可轻言谈笑，乱说是非，左右瞻望，举上忽略，此庸下之医也。<br />
　　<br />
　　卷之四　内经脉候<br />
　　脉分三部五脏<br />
　　脉有三部，曰寸、曰关、曰尺。寸部法天，关部法人，尺部法地。寸部候上，自胸膈心肺咽喉头目之有疾也。关部候中，自胸膈以下至小腹之有疾也，脾胃肝胆皆在中也。尺部候下，自少腹腰肾膝 足也，大肠小肠膀胱皆在下也。皆《内经》所谓上以候上、下以候下，而理势之所不容间也。其候岂不易验哉？<br />
　　卷之四　内经脉候<br />
　　脉有七诊九候<br />
　　七诊者，诊宜平旦，一也；阴气未动，二也；阳气未散，三也；饮食未进，四也；经脉未盛，五也；络脉调匀，六也；气血未乱，七也，故乃可诊有过之脉也。九候者，三部各有浮中沉三候，三三为九候也。浮以候表，头面皮毛汗腠之属也；沉以候里，脏腑二便骨髓之属也。中者，无过不及，非表非里而无疾之可议。中庸，所谓天下之正道者也，反此者病。<br />
　　<br />
　　卷之四　内经脉候<br />
　　诊脉三要（滑氏）<br />
　　诊脉之要有三，曰举、曰按、曰寻。轻手得之曰举，重手取之曰按，不轻不重委曲求之曰寻。初持脉轻手候之，脉见皮毛之间者，阳也，腑也，亦心肺之应也。重手按之，脉伏于肉下者，阴也，脏也，亦肝肾之应也。不轻不重而取之，其脉应乎血肉之间者，阴阳相适，中和之应，脾胃之候也。若浮中沉之不见，则委曲而求之，若隐若见，则阴阳伏匿之脉也，六部皆然。<br />
　　<br />
　　卷之四　内经脉候<br />
　　脉察六字<br />
　　上下来去至止六字，为脉之神机也，不明六字则阴阳虚实不别也。上者为阳，来者为阳，至者为阳。下者为阴，去者为阴，止者为阴。上者自尺部上于寸口，阳生于阴也。下者自寸口下于尺部，阴生于阳也。来者自骨肉之分而出于皮毛之际，气之升也。去者自皮肤之际而还于骨肉之分，气之降也。应曰至，息曰止。<br />
　　<br />
　　卷之四　内经脉候<br />
　　脉明表里虚实<br />
　　表里虚实四字，脉之纲也。表，阳也，腑也，凡六淫之邪袭于经络而未入于胃腑及脏者，皆属于表也。里，阴也，脏也，凡七情之气郁于心肺之间不能越散，饮食五味之伤留于脏腑之间不能消泄，皆属于里也。虚者元气之自虚，精神耗散，气力衰竭也。实者邪贼之气实，由正气之本虚，邪得乘之，非元气之自实也。故虚者补正气，实者泻邪气，《内经》所谓邪气盛则实，精气夺则虚，此大法也。<br />
　　<br />
　　卷之四　内经脉候<br />
　　神门命门人迎辨<br />
　　经脉别论篇曰：食入于胃，浊气归心，淫精于脉。脉气流经，经气归于肺，肺朝百脉，输精于皮毛。毛脉合精，行气于腑。府精神明，留于四脏，气归于权衡。权衡以平，气口成寸，以决死生。又曰：气口者，亦太阴也，是以五脏六腑之气味，皆出于胃，变见于气口，盖以气口包括五脏六腑之总名也。此气口之所为寸口，而人迎命门神门之脉，又各有其经也。气口成寸之位乌可以容三脉之紊？而三脉自有本位，岂可以容牵合也哉？脉要精微论篇有尺而附上，上附上之分，自是三部寸关尺之议本于此也。《脉经》谓左手关前一分为人迎，误也。愚尝考之《内经》人迎诊候，乃是阳明胃脉，位在结喉两傍动脉是也。《灵枢　五色篇》曰：人迎盛坚者，伤于寒；气口盛坚者，伤于食。《纲目》释谓：气口脉在两手掌后，手太阴之脉也，人迎脉在结喉两傍，足阳明之脉也。盖谓胃为六腑之源，故与气口配诊以知疾病之端。庞安常论之详矣，兹不复赘。考之神门脉，《内经》有曰：神门绝，死不治。神门为手少阴心经之动脉，穴在掌后侧寸之分，与太渊相对。《脉经》谓两手尺前为神门，误也。又以右尺为命门，抑常考之，命门在督脉十四椎下陷中，两肾之间与脐相对，固为真元之根本，性命之所关。肾虽属水，而实有相火寓于其中，太极所谓动者静之基，则是静而生水者本也，动而挟火者标也。虞天民谓：命门象门中枨 ，司开阖之象，惟其静而阖，涵养乎一阴之真水；动而开，鼓舞乎龙雷之相火，水为常而火为变也。可谓深得命门相火之旨者矣。王氏牵合以配三焦之过，而遂失其大经，弊延后世，无复觉焉。予自业医问师，心谷汪先生首以此语。初尚未知深契，深潜于兹二十余年，方有定见。渊乎！至哉！经义昭然，但学人不加察耳，传弊日久，乖讹弗觉，今骤语之而不入也，故着《脉诀辨妄》以救之，惟其厘革故习，以沐新盘，端有仗于同志君子。<br />
　　<br />
　　卷之四　内经脉候<br />
　　人迎神门脉图<br />
　　　r人迎神门脉图　ps127a4.bmp　r<br />
　　卷之四　内经脉候<br />
　　命门脉图<br />
　　　r命门脉图　ps127a5.bmp　r<br />
　　卷之四　内经脉候<br />
　　四时脉候<br />
　　玉机真藏篇曰：脉从四时，谓之可治。脉弱以滑，是有胃气，命曰易治，取之以时。<br />
　　春脉者肝也，东方木也，万物之所以始生也。故其气来，软弱轻虚而滑，端直以长曰弦，反此者病。其气来实而强，此谓太过，病在外；其气来不实而微，此谓不及，病在中。太过则令人善怒，忽忽眩冒而巅疾，不及则令人胸痛引背，下则两 满。春以胃气为本，春胃微弦曰平，弦多胃少曰肝病，但弦无胃曰死。胃而有毛曰秋病，毛甚曰今病。<br />
　　夏脉者心也，南方火也，万物之所以盛长也。故其气来盛去衰曰钩，反此者病。其气来盛去亦盛，此谓太过，病在外；其气来不盛去反盛，此谓不及，病在中。太过则令人身热肤痛为浸淫，不及则令人烦心，上见咳唾，下为气泄。<br />
　　夏以胃气为本，夏胃微钩曰平，钩多胃少曰心病，但钩无胃曰死。胃而有石曰冬病，石甚曰今病。<br />
　　秋脉者肺也，西方金也，万物之所以收成也。其气来轻虚以浮、来急去散曰毛，反此者病。<br />
　　其气来毛而中央坚两傍虚，此谓太过，病在外；其气来毛而微，此谓不及，病在中。太过则令人逆气而背痛，不及则令人喘、呼吸少气而咳，上气出血、下闻病音。<br />
　　秋以胃气为本，秋胃微毛曰平，毛多胃少曰肺病，但毛无胃曰死。胃而有弦曰春病，弦甚曰今病。<br />
　　冬脉者肾也，北方水也，万物之所以合藏也，其气来沉而搏曰石，反此者病。其气来如弹石，此谓太过，病在外；其去如数，此谓不及，病在中。太过则令人解 ，脊痛而少气，不欲言，不及则令人心悬如病饥， 中清，脊中痛，少腹满，小便变。<br />
　　冬以胃气为本，冬胃微石曰平，石多胃少曰肾病，但石无胃曰死。石而有钩曰夏病，钩甚曰今病。<br />
　　脾脉者土也，孤藏以灌四傍者也。平脾脉来，如鸡践地，和柔相离。其来如水之流，此谓太过，病在外；如鸟之啄，此谓不及，病在中。太过则令人四肢不举，不及则令人九窍不通。<br />
　　长夏以胃气为本，胃惟软弱曰平，弱多胃少曰脾病，但代无胃曰死，软弱有石曰冬病，石甚曰今病。<br />
　　脉逆四时为不可治，必察四难而明告之。所谓逆四时者，春得肺脉，夏得肾脉，秋得心脉，冬得脾脉，其至皆悬绝沉涩者，命曰逆四时。未有脏形，于春夏而脉沉涩，秋冬而脉洪大名曰逆四时也。<br />
　　凡脉顺四时者，谓春弦夏洪秋毛冬石，中有和气，软滑而长，乃是不病之人也，得病则易为治疗，盖从和气而生也，用法万痊。如气反脉逆，形气相失，名曰不可治，是形盛气虚、形虚气盛，故不可治也。凡人形气俱虚，安谷者过期而死，不安谷者不过期而死。安谷谓饮食且进，期是八节之气候也。（《鸡峰方》）<br />
　　卷之四　内经脉候<br />
　　二十六脉主病<br />
　　浮脉主表证，为风为虚为暑。浮而散者心也，浮而短涩者肺也，浮而数者热也。浮数之脉，应发热反恶寒者，疮疽也。左寸浮，伤风发热，头痛目眩。左关浮腹胀。左尺浮膀胱风热，小便赤涩。右寸浮伤风喘咳清涕。右关浮脾虚中满。右尺浮风燥下焦，大肠秘结。<br />
　　沉脉主里证，邪气在脏也。沉细为少气，沉滑为宿食，沉而迟者为痼冷，为寒气痛也。寸沉胸中停冷冻饮料。关沉胁痛。尺沉腰寒足痛。疮疽得沉脉，为邪气深也，难治，溃后稍可治。<br />
　　迟脉主气血不足之证，为寒为虚。新病得之则正气虚甚，久病得之可治。寸迟为气短。关迟为脾胃虚寒不食。尺迟男子为肾虚便浊，女子不月，总为脏寒泻泄，小腹痛，腰足重。<br />
　　数主热，为火，为疮疽，为烦渴，为燥结。浮数为表热。沉数为里热。数而有力为实热。数而无力为燥。数脉见于无病之时主有疮毒。寸数头目之火。关数为脾热口臭，胃火呕逆，目热，肝火所致。尺数小便黄大便秘。<br />
　　滑脉主痰气痰呕痰逆之证。妇人太阴脉滑主有胎孕呕吐。平人脉滑以弱是有胃气，无病。<br />
　　涩脉主不足之证，为虚，为伤精，为败血，为耗气。寸涩为阳虚头痛。关涩为腹痛，脾气不营运而饮食不化。尺涩为脚痹，腰膝沉困无力以行。女子脉涩，无孕主血少，有孕主胎痛。<br />
　　虚为不足之脉，血气俱弱，为饮食少，为四肢倦，为自汗盗汗。寸虚为惊怖恍惚之证，关虚为脾胃不食，尺虚为肾水不足精滑之病。<br />
　　实为有余之脉，实脉主气壅食积内痛，伏阳在内，燥粪狂言。平人脉大实主有痢疾来，宜先下之。平人脉实者不病，病患脉实为邪气盛，经曰：邪气盛则实。久病脉实者凶。<br />
　　疮疽人脉实者急下之，以邪气在里故也。<br />
　　洪脉主血实积热之证，为疮疡，为燥热，为火盛，为口干渴，大小便难。平人脉洪大为病至，宜先清利之。<br />
　　细脉为不足之证，为元气虚，为濡泻，为脱精，为骨痿寒湿。痰火病患脉细数者凶。<br />
　　长脉主气有余，为内实，为身热有汗。伤寒得长脉欲汗而自解也。长而缓者百病皆愈。<br />
　　短脉主气血不足，为内虚，为气短不足以息，为宿食壅滞，为胃气弱。短则气病，诸病脉短皆难治，为真气不足故也。<br />
　　紧脉主邪气盛，为诸痛。浮紧身痛可汗之，沉紧腹痛可下之。紧亦主癖积。凡紧多是痛与积。<br />
　　缓脉为胃气之脉，主安和无病。浮缓为风邪，皮肤不仁。中缓为胃气平和。凡病见缓脉为不治自愈。诸病脉缓者将愈，为胃气回也。<br />
　　促脉为阳独盛而阴不能相和也，为火炽，为痰塞，为怫郁，为血气不疏通。不已为疮疡发斑疹。促为阳盛故也，退者佳，不退者危。<br />
　　结脉为阴盛而阳不能入也，为思虑过多，为脾气不充，为宿食积滞，为四肢不快，为气所妨，阴凝则结。<br />
　　代脉为一脏之气绝不能动，每至本脏一歇，而余脏代动，此为元气绝，为必死之人也。妊娠亦有代脉者，此必二月余之胎也。痛甚之脉得之者不可准也。<br />
　　牢脉沉而有力，动而不移之名，牢为元气将绝者凶。为气喘息促，为皮肤着肿，为七情六极。<br />
　　牢而疾为发热，牢而迟为发寒，迟疾不常寒热往来。见牢脉者危。<br />
　　弦脉为邪盛。弦缓者平脉也，弦紧者痛也。弦脉主疟主积。寸弦为头痛，关弦为胁痛腹痛，尺弦为疝痛。<br />
　　革脉为不足，沉伏实大如鼓皮曰革。革易常度也，为阴阳不交之否，为崩为陷，有妊为坠，为胀满为下脱，为中风感湿之疾。<br />
　　芤脉为不足为失血。寸芤主吐衄血病。关芤呕血。尺芤下血。<br />
　　微脉为气血不足。久病患脉微易治。平人脉微为虚，微脉见者可补益。寸微心虚少气恶寒。<br />
　　关微脾胃虚，食少四肢乏力。尺微为泻泄少精崩漏。<br />
　　弱脉为气血不足，犹愈于微脉。弱脉见者亦宜补。形气盛而脉弱者危，不尔为殃。二脉皆不足也，为虚之甚。<br />
　　动脉为神气不安，主惊恐悸怖，为脱血虚劳。<br />
　　伏脉为积癖气不通畅，为宿食痞气，女人为 瘕，为真气不行，邪气积伏。<br />
　　濡脉为血气不足之证，为表虚多汗，气怯力乏，濡泻为伤湿。寸濡惊悸。关濡少食。尺濡为泄下，元气虚惫。<br />
　　<br />
　　卷之四　内经脉候<br />
　　统属诊法候病<br />
　　候病所在，逐部诊视。合位应时，软滑者吉。（合位，如肺应皮毛，心应血脉，脾应肌肉，肝筋肾骨之类是也。应时，如春弦夏钩秋毛冬石四季软滑是也。软滑如经云：脉弱以滑，是有胃气也。）病脉反之，大小独异，上下之至异同，候分统属为式。六部脉属五脏，应乎五行之气。<br />

                    <br>
                        　　气同则合上达，惟水不趋，气异俱有阴阳升降之义。（如左寸主心属火，气同则合上炎，气异则分阴阳。右寸主肺属金，气同则合上光，气异则分明暗。左关主肝属木，气同则合上达，气异则分春秋。右关主脾属土，气同则合上升，气异则分寒温。两尺主肾属水，气同则合下流，气异则分溢覆。）故脉前后状同，统候兼主其一，寸关病在前候，两尺病在后取。（如左寸前以候心，后候膻中，右寸前以候肺，后候胸中。左关前候肝胆，后以候膈。右关前以候胃，后候脾宫。两尺前以候肾，后候腹中之类是也。）前后之状异者，属候歧之为二，上至病在前候，下至病在后位，前后互见和乖，乖病和平，前后同中有异，异者病拟。（如上下之至俱弦或弦兼涩，则取兼涩之候为病。）前后强弱相同，尤者之候病，及前阳后阴候病，阴降阳升。前溢后覆出部，升降仿此。洪细长短，濡芤滑涩，统中未详，属相出入，统属兼审。浮沉虚实，浮表经脉，皮毛腠理，四肢百节，头面背膂。沉里口舌，咽喉骨髓，五脏六腑，大便小水。两傍外内，亦分表里，侵外身热，侵内积滞。（经云：推而内之，外而不内，身有热也。推而外之，内而不外，有心腹积也。<br />
　　是已。）虚为不足，痒麻泻痿。实为有余，胀壅痛秘。统常属变，法稽经旨，附以管窥，条陈大意。（汪氏诊候。）<br />
　　卷之四　内经脉候<br />
　　统属诊法候病<br />
　　浮以候表，诸阳之位。浮实为邪，浮虚少气。浮盛按衰，里虚表实。浮有按无，无根之喻。<br />
　　平人寿夭，患者不起。心肺浮盛，风寒外郁。左关脉浮，腹胀溲涩。右关脉浮，胃虚停食。肝肾并浮，则为风水。（其脉自沉，外证腹满不喘曰石水。）沉以候里，诸阴之位。沉实为积，沉虚少气。寸沉气郁，尺沉本位。喘嗽肺浮，转陷不吉。<br />
　　肝肾并沉，则为石水。（寸口脉沉滑者，中有水气。面目肿大有热或身体反肿而或恶风，一身悉肿，脉浮不渴，续自汗出而无大热者，皆曰风水。）迟为阴盛，气血凝泣。迟实为疼，迟虚寒滞。消中夏月，沉迟俱忌。寸迟少气，尺血不给。<br />
　　数为阳盛，气血燔灼。数实为热，数虚为躁。浮数有力，寒伤经络。浮数无力，伤风痰嗽。<br />
　　浮数振寒，或脉时数，身有痛处，皆主痈作。沉数有力，实火内烁。沉数无力，虚劳为恶。杂病初逢，多宜补药。病退数存，未足为乐。数退证危，真元以脱。数按不鼓，虚寒相搏。微数禁灸，洪数为火。乍数乍疏，魂归岱岳。细数而虚，虚劳阴弱。兼沉骨蒸，兼浮喘作。加之嗽汗，喉疼俱恶。数候多凶，匀健犹可。惟宜小儿，伤寒孕疟。左寸数兮，恶吐头疼，数紧头痛，数虚口疮，数止肿毒，数健为狂，短数心痛，洪数心烦。右寸数兮，肺金火烁，数紧喉痛，数滑喘嗽。沉滑骨蒸，夏逢难保。左关数紧胁痛，数止多因怒过，数长浑身壮热，数弦则是肝火。右关数兮口臭，浮数易饥易饱。左尺数而或止，俱主赤尿淋浊，数虚下部生疮。右尺数临粪燥。<br />
　　滑为血聚，为妊为痰，宿食水饮，积热食溢。洪滑热痰，咳喘眩运。一二部逢，女妊可决，但滑而散，三月之胎。短滑酒伤，或为水逆。脉弱以滑，是有胃气。滑杂大小，霍乱吐泻。秋逢浮滑，儿扶易瘥。沉滑反时，逢冬永决。滑数痰多，肌消死例。左寸短滑尺涩，女人血崩。右尺和滑为妊，间滑阻月。<br />
　　涩为血少，败血恶寒，滞下遗精，泻利汗泄。浮涩而短，肺之本体。浮涩恶寒，沉涩腹疼，紧涩为痹，弦涩少血。涩甚痰多，最难扶济。数更细涩，虚劳永决。寸涩尺弦，腹痛可决。寸脉浮数尺涩，下利血清。沉弦细涩，腹疼阴证之例。<br />
　　实为气壅，胀痛呕吐。脉实而满，四逆头热。春夏为顺，秋冬为逆。左寸逢实，心热咽干。<br />
　　右寸逢实，气壅痰厥。左关腹胀胁疼，右关食难化克。左尺小便涩难，右尺热凝粪结。<br />
　　虚为虚候，气血耗散，惊悸恍惚，倦痿汗出。虚大阳虚，病属内伤。夏虚伤暑，身热汗泄。<br />
　　轻按见虚，随位而别。左寸昏运，右寸下血。左关眼花，右关倦泄。左尺阴痿，右尺泻作。尺虚寸搏，血崩可决。肝肾并虚，则死不治。虚候宜补，右气左血，浮阳沉阴，尺寸仿例。<br />
　　洪为热候，随宜而制。浮洪无力，虚火宜益。沉洪有力，实火宜泻。洪紧痈疽，洪长壮热。<br />
　　洪涩而弦，谓之三克。加以浮沉，随位而决。浮洪沉小，表强里怯。浮细沉洪反推，洪转细兮病退。砒伤洪数暴吐，气弱暮洪朝细。服药有效脉形，今昨细洪互变。老人六脉浮洪，两寸洪盛俱逆。一部独洪病推，少壮逢洪可济。心微而肺洪盛，左胁一点之疼。心肝浮弦沉洪，肩背痛因提挈。肺脾浮洪沉涩，食少腹膨，浮细沉洪，睡中汗出。<br />
　　细为少气不足之候。前细后大气短，前大后细脱血。六脉匀细，男平而女怀胎。洪细不调，病忌泻兼厥逆。浮沉细为气虚不足，偏宜虚怯。<br />
　　紧为疼候，寒邪搏击。浮紧或涩兼之，俱属伤寒之始，无汗寒热鼻干，头背俱疼强直。左寸浮紧伤寒，沉紧则为心气。右寸浮紧头疼，兼大痰鸣喘急，沉紧滑为咳痰，沉洪紧为喉痹。左关浮紧筋疼，沉紧胁疼寒郁。右关浮紧腹膨，沉紧腹疼吐食。尺逢浮紧 痛，按涩则为耳闭，沉紧溲涩腹疼，细紧小肠疝气。<br />
　　缓为风热，肤顽痿痹。洪缓湿热，细缓寒湿。小儿风热，缓生急死。浮缓伤风，兼大同议，自汗寒热而鼽，头背俱疼而急。寸逢浮缓，左右俱主伤风，左逢沉缓健忘，右为短气左关浮缓风运，沉缓气虚。右关浮缓腹膨，沉缓少食。从容和缓为平。尺逢浮缓足痿。左尺沉缓，溲频月水多来；右尺沉缓，泄泻肠风入胃。<br />
　　长为气治，兼诸濡滑为平。心长神全，尺长期颐可卜。老逢长濡寿悠，急为胃气不足。浮洪而长，颠狂热深。伤寒热长，阳明热伏。沉细而长为积，高下须分。左寸胸膈虚胀，右寸痰郁。<br />
　　左关肝气胁疼，右关则属脾胃。兼洪伤于肉荤，兼滑伤于酒冰，兼涩鸡腐所伤，兼弦菜果之滞，兼濡酒伤则泻，兼急腹疼。左尺经水愆期，右尺疝气。<br />
　　短为气虚，胀疼虚吐。上短下长，痛在头顼；下短上充，清在腰足。<br />
　　促为阳盛，为狂为怒。五积于中，脉因而阻。渐退则生，渐进不救。病后得之，幽期甚速。<br />
　　结为阴盛，阳无所附。浮结四肢浮肿，沉结大便下红，一结一升，再结二升。浮沉结而侵内，多阴少阳为蛊。伤寒结代，心悸虚故。<br />
　　代为气衰，其死可卜。宜于风家，痛极妊妇。<br />
　　牢为里实，胃气不足。胁痛疲痨，胀满气促。<br />
　　革为虚寒，半产崩漏，虚泻失血，精气不固。暴病可生，久病命殂。<br />
　　弦为气敛，痨疟拘急，积饮寒热，阴虚冷痹。浮弦无力，外伤风邪。弦紧为寒，弦缓为湿，弦滑为痰，弦细少气。春病无弦，失主非宜。秋深弦盛，金虚木实。弦状多同，土逢木抑。弦急而散，杂病不吉。大抵十人九弦，兼之濡滑为胃。兼急则为疼痛，兼洪则为火炽。弦多胃少曰病，但弦无胃曰死。左浮弦涩，夏与秋逢为疟。按之即滑，热多寒少奚疑。弦兼洪盛，先宜解邪散热。<br />
　　左关虚弱，邪轻补剂方施。左浮弦濡，气虚脊痛。浮沉弦涩，痰盛荣亏。沉小弦涩，虚汗无分盗自。右洪弦急，阴虚火旺难医。左寸浮弦沉大，心气之痛。浮弦而大按涩，痫发如痴。右寸浮弦沉大，病因痰火所为。浮大虚为鼻窒，兼弦头痛有时。左关逢弦，须审浮沉之异，浮阳沉阴，内寒外热之持，浮阴沉阳，寒热及之。右关浮弦，胸膨噫气。浮弦按涩，易饱易饥。弦细倦眠，浮弦急为砂发。弦细而急，肝之真臧形脾。尺浮弦急，下部为痛。沉弦细涩，阴证寒羁。双弦为饮，并出而细。左寸稀涎上溢，关尺胁痛而推。<br />
　　动为体疼，劳惊崩泻，在阳出汗，在阴发热。<br />
　　散为血耗，表强里怯。浮洪兼散，夏月本体。伤寒逢散，证忌咳逆。寻常散多非宜，产后解索宜益。<br />
　　伏因有积，脉藏不出。伏细少气，伏数热厥。左寸脉伏，神不守舍。右寸逢伏，毒发寅午戌年。关尺伏逢，为积或因痛极。<br />
　　芤为失血之候，审位高低而出，在上吐衄痰红，在下崩漏下血。<br />
　　濡为气虚之候，表虚少气为原。左寸心惊噫气。左关体弱目昏。左尺伤精阴痿，小水频数血崩。右寸虚汗，或为痔漏下血。右关食积，右尺虚泻未宁。<br />
　　微为血少之候，不能冲灌其经。六脉俱微产绝，肝肾俱微同评。左寸微盗汗，右寸微恶寒。<br />
　　左关微胁胀，女微后患崩。右关微积食，尺微涩崩漏。浮洪按微眇，病者入幽冥。在左遗精崩带，在右虚泻肠鸣。<br />
　　弱为虚候，内伤血气，老人为宜，少壮为忌。左寸逢弱，盗汗心悸。右寸逢弱，身疼短气。<br />
　　左关弱兮筋痿，右关弱兮停食。左尺逢弱，骨髓浮频。右尺逢弱，临晚热至。（汪氏诊法）<br />
　　卷之四　内经脉候<br />
　　统属诊法候病<br />
　　左寸前候乎心，心司血脉汗舌。其诊浮滑，头痛眩运多痰。浮滑而洪，女子怀孕可决。浮短浮洪，浮弦细急头痛。浮涩头运，恶寒兼而同例。浮兼三克，（三克见洪条下，余并同。）头运有痰。沉濡涩弦，忧气郁结。沉洪口渴，沉滑心热痰涎。沉细溢前，心膈虚膨宜益。沉涩或兼之弦，沉短与芤汗出。沉短大涩，虚烦不眠。三克而沉，口干上热。<br />
　　左寸后候膻中宗气。浮涩或并其弦，臂 恶寒。浮迟三克臂疼，沉逢心惕。沉涩或并其弦，或短或芤惊悸。沉滑沉洪，掌心热郁。<br />
　　右寸前以候肺，皮腠气喉背鼻。诊之浮滑，头目眩运多痰。浮涩兼弦，头痛恶寒同拟。浮洪或溢，头疼痰火升腾。浮弦溢前，气少背肩胀急。浮兼三克鼻崩，浮短头疼虚议。浮洪而紧牙痛，按虚下红。年高咳逆肺洪，其死可必。头痛浮细而坚，虚汗浮细无力。沉洪痰热，沉细而滑骨蒸。<br />
　　三克兼沉，咳嗽痰红火炽。沉滑兼短兼洪，沉涩或弦参入，沉短俱主咳痰，惟短兼诸少气。<br />
　　右寸后候胸中，上焦输气之位。诊之浮涩或弦，胸膺划痛。沉短或兼诸滑，沉涩短气。沉弦洪涩为痰，沉洪足热粪秘。<br />
　　左关前位肝胆，血筋目胁之司。脉常见涩，日后患风预决。春逢浮涩，秋来为病先知。浮洪或参弦涩，俱为目疼。浮洪长为壮热，肝火之熙。溢主头疼目眩，女怀淫欲之思。浮涩或兼弦，浮洪无力；浮兼滑小短，六候弦推。浮细涩弦急，膝髓强直；沉滑或弦杂，眩运奚疑。沉涩或弦并至，俱为胁胀。沉弦细涩，麻木作于四肢。沉洪体疼浮热，细长左积无疑。<br />
　　左关后以候膈，中焦生发之机。浮涩或弦并至，俱为偏坠；沉涩或弦并至，膈胀有时。沉涩洪弦膈热，沉短膈胀虚推。<br />
　　右关前候胃府，纳受饮食之职。其脉浮兼有六，溢短洪细滑涩。加之浮小涩弦，恶哕须分虚实。浮涩弦大面热，浮滑按涩食滞。沉涩或参乎弦，沉短与之弱涩。沉小食少呕吐，沉短口淡无味。沉短滑为酒伤，芤见吐红伤胃。浮弦沉大喜饥，洪虚晚热来去。沉涩弦大，所兼有异，兼虚腹胀，兼实消食。沉短涩微，胃口积疼。沉小涩弦，噫气胸痞。<br />
　　右关后候，乃脾之使，脾司运化，四肢血气。其脉浮弦细涩，寒伤于脾。浮涩或并其弦，恶寒失卫。小涩弱易饥饱，沉洪实易消食。沉小虚弦体热，沉短气之不给。沉涩弦大食泄，芤为痰红，甚则利崩下缺，因虚泻注。<br />
　　两尺前以候肾，腰耳瞳精骨髓，其应浮涩。浮弦而涩耳无闻，浮短胫清，浮滑而弦腰膝直。<br />
　　沉弦大或兼涩洪虚，口干饮水。沉急沉涩腰疼，缓细腰重伤湿。弱短弱涩耳鸣，芤见不能久视。<br />
　　两尺后之浮位，以候下部足 。应指浮涩或弦兼，足清麻木。浮弦小急或浮紧，俱为膝疼。<br />
　　浮弦满涩香港脚，浮短足难远行。右逢浮小短涩，肛门痔漏为急。<br />
　　左尺后沉候腹，下焦小膀前阴，应指沉短沉涩间参。弦至遗精白带，老人小水频频。妊逢沉涩则为胎漏，芤为茎衄，弱滑阴疼。至于沉滑沉大或兼弦涩，微为尿赤，甚为小便浊淋。沉细阴囊湿痒小水频数，兼 偏坠兼之。长覆经凝，短弱小便后小腹虚疼。沉弦涩侵内小腹血瘕。<br />
　　右尺后沉候腹，后阴大府之关。指下沉涩，而或兼弦，兼大沉洪而健，俱为大便燥艰。沉小或兼弦，俱为粪溏；沉弦洪无力，溏结相参。沉涩无力，虚泻宜固。沉逢三克，泻因食伤。沉滑洪滑，热利初兴宜下；沉短而涩，久痢宜补脾乡。沉短短滑与微，俱为下血；长覆为疝，弱涩失气亡阳。统属更仆难尽，姑且举其二三。诊家常变之要，幸勿视为迂谈。（汪氏诊法）<br />
　　卷之四　内经脉候<br />
　　脉分三部主病<br />
　　夫诊脉之道，医者之难精也。若非灯下苦心勤于记诵，参师访友昼夜不遑，造次颠沛寤寐俯仰存心于此，安能知神圣之妙哉！古人曰：按其脉，知其疾，命曰神，其探赜索隐之妙也。又曰：切其脉，治其病，谓之巧，以明其指别之功也。盖三指相去毫厘之近，主病若千里之远，观夫指别之功也，世人固以为难，命曰神，岂容易可至哉？常睹于经脉有三部寸关尺也，从鱼际至高骨却行一寸曰寸，从寸一分曰鱼际，从寸至尺曰尺泽，尺前寸后为关，关前为阳则寸口也，关后为阴则尺脉也，阴入阳出以关为界。寸主上焦头首皮毛，关主中焦胁腹及腰，尺主下焦小腹及足，此三部所主之大略也。左手关前心之部也，左手当关肝之部也，左手关后肾之部也。右手关前肺之部也，右手关上脾之部也，右手关后亦肾部也。（此六部原与《脉诀》脏腑配诊相同，今遵《内经》诊候故删其府之配也。）六部脉候各按四时而有胃气，命曰平人，平人者不病之谓也。<br />

                    <br>
                        　　盖平人之常气禀于胃，胃者平人之常气也。所以人常禀气于胃，故脉以胃气为本也。蔡西山曰：有胃气之脉，不大不小，不长不短，不滑不涩，不浮不沉，不迟不疾，意思欣欣，难以名状，此胃气之脉也。反此者病。经曰：察色按脉，先别阴阳。盖阴阳者，天地之道也。是以治病者必求其本。本为阴阳四时寒暑五脏之根也。以脉言之则浮沉也，以部言之则尺寸也。故经六：脉者阴阳之法，以应五脏，是谓呼出心与肺，吸入肾与肝，呼吸之间脾受谷味，其脉在中也。以浮沉论之则曰浮者阳也，沉者阴也。在脏腑则浮而大散者心也，浮而短涩者肺也，所以心肺俱浮也。牢而长者肝也，按之而大举指来实者肾也，所以肝肾俱沉也。迟缓而长者脾也，脾为中州，所以脉在中也。仲景曰：脉浮数动滑皆阳也，沉涩弱弦微皆阴也。阳者热也，阴者寒也，所以寒则脉来迟而沉，热则脉来浮而数。故曰：诸数为热，诸迟为寒，无如此验也。《脉经》曰：诸浮为风，诸紧为痛，诸伏为聚，诸弦为饮，芤者失血。长则气治，短则气病，数则烦心，大则病进。浮为在表，沉为在里，迟为诸寒，数为诸热。形壮脉细，少气不足以息者危；形瘦脉大，胸中多气者死。形气相得者生，三五不调者病，三部九候皆相失者死。此先圣诊脉之大法。故曰：凡治病则察其形气色泽，治之无失其时也。所以形气相得者生，色泽以浮者病易已。脉从四时者可治，脉弱以滑者是有胃气，此皆易治也。若形色相失色不泽，及脉逆四时，或脉实益坚皆不可治，所谓必察四难而明告之。又若病热脉静、泻而脉大，脱血而脉实，汗后脉躁，此皆难治也。若疮疽之人脓血大泻，脉滑数者难治也。若患肺痈喘咳脓血，脉见洪滑，治之难痊。脉洪数应当发热而反恶寒，头项拘急，四肢烦痛，或复战栗渴甚者，但有痛处必发疮肿也。（《精义》）<br />
　　卷之四　内经脉候<br />
　　脉形气逆顺<br />
　　大凡诊脉，先定四时之脉，便取太过不及虚实，冷热寒温至数，损益阴阳盛衰，五行生克，脏腑所属，以为大法。然后取其人之形神长短肥瘦，气候虚实盛衰，性气高下，布衣血食，老幼强弱。但顺形神四时五行气候无过者，生之本，其形气与五行相反者危。脉有悬绝者死不治。肥人脉细小如丝欲绝者死，羸人得躁脉者死。人身涩而脉往来滑者死，人身滑而脉往来涩者死。人身小而脉往来大者死，人身大而脉往来小者死。人身短而脉往来长者死，人身长而脉往来短者死。<br />
　　<br />
　　卷之四　内经脉候<br />
　　脉病逆顺<br />
　　岐伯曰：凡人形瘦脉大胸中多气者死，形盛脉细少气不足以息者危。形气相得者生，三五不调者病。人有强弱盛衰之不等，而脉实应焉；脉有阴阳虚实之不同，而病实应焉。脉病形证相应而不相反，每万举而万全；少有乖张，良工不能施其巧矣。故脉之于病，各有所宜，有宜大宜小宜浮宜沉，有不宜大不宜小不宜浮不宜沉，为医不可以不早辨也。（《仁斋直指》）左有病而右痛，右有病而左痛，上有病而下痛，下有病而上痛，此为逆，逆者死不可治。腹胀病脉浮大者生，沉小者死。壮热脉浮大者生，沉微者死。癫痫脉亦然。谵语脉洪大者生。厥逆而脉微者死。暴忤脉实大者生，而虚弱伏细者死。中毒脉洪大紧急者生，微细而不齐者危。头痛脉浮大者安，短涩者危。痢疾脉微细者生，洪大者死。吐血发热脉洪大者生，细微者死；不发热细小者生，洪大者危。伤寒发热后脉沉静者安，洪大而躁者危。自汗脉虚细者安，躁盛者危。厥逆之脉沉涩者生，浮大者危。诸失血脉小弱者生，洪大者危。久病脉细软者生，洪大者危。泻泄脉微细者生，浮大者危。产后脉微小者生，洪大而数者危。中风口噤脉浮迟而静者生，洪数而气粗者死。上气喘急，面目俱浮，脉浮滑手足温者生，脉涩而四肢厥者死。疮疽脉洪大者生，沉细者危；既溃脉静者安，溃后洪大者危。阳病得阴脉，阴病得阳脉，皆死。消渴脉数大者生，虚细者死。霍乱之脉浮洪者生，虚细者死。<br />
　　<br />
　　卷之四　内经脉候<br />
　　六部平脉<br />
　　浮大而散心之平。弦而长肝之平。按至骨举指来疾而实者肾之平也。肺平浮而涩，脾胃平缓而满指。凡诊脉，下指本部，不平便可寻详病情矣。（《医通》）<br />
　　卷之四　内经脉候<br />
　　脉有阴阳乘伏<br />
　　《难经》云：脉有伏匿，然谓阴阳更相乘更相伏也。脉居阴部而反阳脉见者，为阳乘阴也。<br />
　　脉虽时沉涩而短，此为阳中伏阴也。脉居阳部而反阴脉见者，为阴乘阳也，脉虽时浮滑而长，此谓阴中伏阳。<br />
　　<br />
　　卷之四　内经脉候<br />
　　脉有重阴重阳脱阴脱阳<br />
　　《难经》云：颠狂之脉，三部阴阳俱盛是也。又云：重阳者狂，重阴者颠。脱阳者见鬼，脱阴者目盲。（重阴重阳是寸愈盛而尺愈盛，脱阴脱阳是寸至微而尺至微。）<br />
　　卷之四　内经脉候<br />
　　奇经八脉为病<br />
　　两手脉浮之俱有阳，沉之俱有阴，阴阳皆实盛者，此为冲督之脉也。冲督之脉者，十二经之道路也。冲督用事，则十二经不复朝于寸口，其人皆若恍惚、狐疑不省，必当犹豫而两心也。<br />
　　两手阳脉浮而细微绵绵不可知，俱有阴脉亦复细绵绵，此为阴跷阳跷之脉也。此人曾有病鬼魅风死，若恍惚亡人为祸也。<br />
　　尺寸脉俱浮，直上直下，此为督脉，腰背强直不得俯仰，大人颠病，小儿风痫疾。尺寸脉俱牢，直上直下，此为冲脉，胸中有病寒疝也。二十九难曰：奇经为病何如而然？阳维维于阳，阴维维于阴，阴阳不能自相维则怅然失志，溶溶不能自收持。阴跷为病，阳缓而阴急；阳跷为病，阴缓而阳急。冲之为病，逆气而里急。督脉为病，脊强而厥。任之为病，其内苦结，男子为七疝，女子为瘕聚。带之为病，腹满腰溶溶若坐水中。阳维为病苦寒热，阴维为病苦心痛。此奇经八脉之为病也。<br />
　　<br />
　　卷之四　内经脉候<br />
　　促结代脉辨<br />
　　仲景云：脉来缓（缓当作迟）时一止复来者名曰结，又脉来动而中止，更来小数，中有还者反动名曰结，阴也。脉来动而中止不能自还，此动而中止复来，代也，得此脉者必难治。自还者，此动而中止复来数于前动也。不能自还者，动而中止复来如前动同而不数也。故有结脉者有促脉者有代脉者。结者阴也，阴盛则结。脉来缓，时一止复来曰结，主胸满烦躁。促者阳也，阳盛则促。脉来数，时一止复来曰促，主积聚气痞，忧思所成。大抵结促之脉虽时一止，为病脉，非死也，惟代者真死矣。往来缓动，中止不能自还，周而复动名曰代也。代者死也。仲景《伤寒论》云：脉促代，心悸动，炙甘草汤主之。<br />
　　<br />
　　卷之四　内经脉候<br />
　　高阳生脉诀假名<br />
　　高阳生，五代时人，着《脉诀歌括》，托为王氏叔和，而今本杂以洁古《伤寒脉入式歌》，又被熊宗立妄注，大为俗学之惑。叔和晋人也，自有《脉经》，尚复抵牾大段古书，难尽信也。<br />
　　脉家书甚多，当以《内经》为主。滑氏《诊家枢要》以浮沉迟数滑涩六者为提纲，余补以有力无力二者。丹溪以血气痰火为病之提纲，则脉滑在血分而有余为痰，凡有形者从之；涩在气分而有余为火，凡无形者从之。浮在表，沉在里，迟为寒，数为热，有力为实，无力为虚。执此提纲，脉可得而明矣。（《医通》）<br />
　　卷之四　内经脉候<br />
　　脉大必痛进说<br />
　　《内经　脉要精微篇》曰：脉大则病进。丹溪云：脉，血之所为，属阴。大，洪之名，火之象，属阳。其病得之于内伤者，阴虚为阳所乘，故脉大当作虚治之。其病得于外伤者，邪客于经，脉亦大，当作邪胜治之。合二者观之，皆病证方长之势也，谓之病进不亦宜乎！（《格致余论》）甫按：脉大则病进。脉之大者，乃邪气之盛也，邪气盛则正气虚可知矣，先是正气虚弱，然后邪气得以乘之，而恣其盛大之势。脉为气血之精华，果无邪气相干，则自雍容和缓，如蔡西山之所谓意思忻忻，难以名状。今脉之大者，谓其大而过于寻常畴昔之时，故知其为邪气所乘也。<br />
　　人虽病之未形而邪已形于脉中，所以逆知病之必进也。为治之计，当先急则治其标，发散邪气，随后调其正气，庶几可矣。丹溪谓：内伤者，阳所乘；外感者，邪客经。似以既病而言，非为未病而进之谓也。又谓：脉，血之所为，属阴。经曰：浊气归心，淫精于脉。《举要》云：脉不自行，随气而至。可见脉亦不可外气而为言也。王海藏云：君兼臣权，尤其曲说。丹溪医之哲也，甫何敢辩，姑言之以俟知者。<br />
　　<br />
　　卷之四　内经脉候<br />
　　脉法部位表里虚实主病提纲<br />
　　浮以候表，沉以候里，虚则病虚，实则邪实。各部所司，病宜分治。寸脉候上，心肺之位。<br />
　　关脉候中，肝脾之地。尺脉候下，膀胱肾水大肠小肠皆在于内。<br />
　　【左寸脉候】表虚主病：浮而无力主表虚。自汗腠理不固，寒气不卫，恶寒，寒战，恶风。<br />
　　表实主病：浮而有力主表邪盛。头痛发热，目 赤涩，身疼或口干。<br />
　　里虚主病：沉而无力主里虚。悸怖惊恐，恶人声，精神恍惚，健忘，夜不寐。<br />
　　里实主病：沉而有力为里实。心烦而躁，内热，梦遗，恶热口渴，颠狂谵语。<br />
　　【左关脉候】表虚主病：浮而无力主表证。目视不明，目生花。<br />
　　表实主病：浮而有力表邪证。主胁痛腹胀，目痛目胀。<br />
　　里虚主病：沉而无力主里虚。为惊恐，为血痹，为多疑，为犹豫。<br />
　　里实主病：沉而有力里邪实。主肥气，主多怒，为筋急或疝痛。<br />
　　【左尺脉候】表虚主病：浮而无力主表虚。为盗汗，为耳聋，膀胱癃，小便短。<br />
　　表实主病：浮而有力表邪实。为淋沥，小便难，便赤便浊。<br />
　　里虚主病：沉而无力里虚证。为精冷不固，为足寒，为腰冷腰重。<br />
　　里实主病：沉而有力里实证。为肾气盛，阴旺，腰痛膝痹，疝痛，左睾丸偏大。<br />
　　【右寸脉候】表虚主病：浮而无力表虚证。自汗，恶寒，恶风，皮肤瘙痒，背恶寒，喷嚏流清涕。<br />
　　表实主病：浮而有力表实邪盛。为发热头痛，头风眩运。<br />
　　里虚主病：沉而无力主里虚。为气短不续，为寒嗽，虚喘，吐清痰。<br />
　　里实主病：沉而有力里邪盛。咳嗽有痰积，老痰咳吐不出，气壅喘甚。<br />
　　【右关脉候】表虚主病：浮而无力主表虚。四肢不举，倦怠嗜卧，或面目浮肿。<br />
　　表实主病：浮而有力主表实。主腹胀，胸膈痞满。<br />
　　里虚主病：沉而无力主里虚。胃寒恶食，泄泻，恶心，呕吐翻胃。<br />
　　里实主病：沉而有力里邪盛。寒积，宿食，有陈积。<br />
　　【右尺脉候】表虚主病：浮而无力与左同。<br />
　　表实主病：浮而有力。主肠风，风痹，耳鸣。<br />
　　里虚主病：沉而无力。主肾虚，腰重如带五千钱、肾水不足，腰痹不能转摇。<br />
　　里实主病：沉而有力。主寒疝痛，腰痛，或为痢积。<br />
　　<br />
　　卷之四　内经脉候<br />
　　七情脉<br />
　　七情之脉，内伤五志。喜则脉缓，悲短忧涩，思结恐沉，惊动怒急。七脉宜先审而处。<br />
　　<br />
　　卷之四　内经脉候<br />
　　妊娠脉<br />
　　妊脉紧滑，见于右关，或吐伤损，他部相参。诊之左脉，或一部或二部之洪滑；六脉相等，或尺旺或中冲而悠洋。男女之别，须审阴阳。右肺盛，阴状多，俱主弄瓦；左尺盛，阳状多，俱主弄璋。右关微弱与数，胎防有损；胎漏若逢右革，必堕堪伤。欲产脉歇至，或洪或细；临生右关弱，宜施补汤。<br />
　　<br />
　　卷之四　内经脉候<br />
　　脉证相反<br />
　　脉证相反，医不可治。春夏浮涩，秋冬浮大。老人太过，少壮不及。心痛脾疼，失血泻痢。<br />
　　中恶金疮，浮洪俱忌。伤寒热病，腹满水气。中毒发狂，沉细不吉。产后溃痈，俱嫌洪实。咳嗽沉伏，虚痛搏指。喘急细微，痿痹紧急。中病脉坚，外病脉涩。汗出脉盛，头痛短涩。虚劳心数，风家脾缓。霍乱吐泻，脉微而涩。人瘦脉大有喘，形盛脉微短气。更有伤寒阳病而脉逢阴，二周寸陷厥利而脉不至。脉微厥冷烦躁，脉迟而反消食。<br />
　　<br />
　　卷之四　内经脉候<br />
　　脉证似反<br />
　　脉证似反非反，因之而变无伤。极实而有羸状，寒湿 脉沉细。极虚而有盛候，虚脉大而无常。病虚脉细，因服寒凉而搏指；阴虚出汗，误服参 而脉强。伤寒粪秘，脉迟胃实宜下。痛风兼秘何妨。<br />
　　<br />
　　卷之四　内经脉候<br />
　　人脉不应<br />
　　人脉不应，以证参详。人病而无恶证，脉和终吉。人安而有恶脉，病属膏肓。<br />
　　<br />
　　卷之四　内经脉候<br />
　　各部不胜脉<br />
　　各部不胜，藏属求之。左关浮涩，左尺沉微。右寸洪数，尺中缓迟。右关弦急，本病非宜。<br />
　　<br />
　　卷之四　内经脉候<br />
　　胜负扶抑脉<br />
　　概论不胜，春弦涩欺。涩弦气等，病作秋时。无弦春病，无气死推。更有兼其所胜，春弦而缓相持，气多为平，气少长夏为病。无弦春病，无气可知死期。春弦钩扶易愈，春弦滑抑退迟。<br />
　　胜负扶抑，偶举可知。<br />
　　<br />
　　卷之四　内经脉候<br />
　　平人止脉<br />
　　平人脉止，年支参究。年支三合，犹立鼎足。申子辰水，土为之附。巳酉丑金，亥卯未水，寅午戌火，五行四局。次审年支，三合所属。属部逢止，是脏不足，死于不胜之年。月支不胜有五。假如申年肾止，子年六月不禄。<br />
　　<br />
　　卷之四　内经脉候<br />
　　真脏止脉<br />
　　真脏止脉，斯为不及，大衍数推，死期有异。盖脉之动，五脏之气应之。合乎先天，五行生数之序。法以水一、火二、木三、金四、土五，五至为脏一周，十周大衍数备。五十无止，脏气俱平；五十中止，一脏无气。止数有常，死期可拟。数止之法，从止数起。凡五为周，不及求止。<br />

                    <br>
                        　　当其数而止者，所应之脏气衰。至于自旺日干，不能自旺而死。<br />
　　<br />
　　卷之四　内经脉候<br />
　　无脉侯<br />
　　无脉之候，所因不一。久病无脉，气绝者死。暴病无脉，气郁可治。伤寒痛风，痰积经闭。<br />
　　忧惊所伤，关格吐利。气运不应，斯皆勿忌。<br />
　　<br />
　　卷之四　内经脉候<br />
　　南北政脉不应<br />
　　南北之政，先立其年。干分五运，支立司天。土运甲己，金运乙庚。水运丙辛，木运丁壬。<br />
　　火运戊癸，土君余臣。司天分例，六化图推。少阳之右，阳明治之。阳明之右，太阳治之。太阳之右，厥阴治之。厥阴之右，少阴治之。少阴之右，太阴治之。子午之上，少阴治之。丑未之上，太阴治之。寅申之上，少阳治之。卯酉之上，阳明治之。辰戌之上，太阳治之。巳亥之上，厥阴治之。当岁年支司天，移当中位为基。南政司天在寸，北政司天在尺。南政甲己土运，喻君位坎面离。少阴司天，两寸不应。少阴在泉，两尺不应。三阴在左，则左不应；三阴在右，则右不应。<br />
　　左右尺寸，少阴为定。北政乙庚，丙辛丁壬戊癸。喻之臣辅，位南面北居卑。少阴司天，两尺不应。少阴在泉，两寸不应。左右同前之应，脉无沉细俱宜。诸脉不应，反诊较之。（经文诸不应，反其诊则见矣。王注反诊谓覆手诊之，以沉为浮，以大为细。非其理也。）尺寸反死，（岁当阴脉在寸，反见于尺，尺之阳脉而移于寸；岁当阴脉在尺，反见于寸，寸之阳脉而移于尺。尺寸相反主死。子午卯酉四年有之。）阴阳交危。（岁当阴脉在左，反见于右，右之阳脉而移于左，岁当阴脉在右，反见于左，左之阳脉而移于右。左右相交主死。寅申巳亥辰戌丑未八年有之。）歌曰：南政寸上尺居下，北政尺上寸下推。三阴司天不应上，在泉于下不应之。太阴须诊左寸尺，厥阴右手尺寸持，少阴脉兼两寸尺，此理微妙诚难知。（南北政脉不应须参看《运气易览》为详明矣。）<br />
　　卷之四　内经脉候<br />
　　天气六化之图<br />
　　　r天气六化之图　ps127a6.bmp　r<br />
　　卷之四　内经脉候<br />
　　南北政图<br />
　　　r南北政图（一）　ps127a7.bmp　r　r南北政图（二）　ps127a8.bmp　r　r南北政图（三）　ps127a9.bmp　r<br />
　　卷之四　内经脉候<br />
　　五逆脉<br />
　　《灵枢　五禁篇》曰：热病脉静，汗已出，脉盛躁，是一逆也；病泄，脉洪大，是二逆也；着痹不移， 肉破，身热，脉偏绝，是三道也；淫而夺形，身热，色夭然白，及后下血 ，血笃重，是四逆也；寒热夺形，脉坚搏，是谓五逆也。犯五逆者为不治。<br />
　　玉版篇曰：腹胀，身热，脉大，是一逆也；腹鸣而满，四肢清，泄，其脉大，是二逆也；衄而不止，脉大，是三逆也；咳且溲血脱形，其脉小劲，是四逆也；咳而脱形，身热，脉小以疾，是谓五逆。如是者，不过十五日而死矣。其腹大胀，四末清，脱形，泄甚，是一逆也；腹胀便血，其脉大，时绝，是二逆也；咳，溲血，形肉脱，脉搏，是三逆也；呕血，胸满引背，脉小而疾，是四逆也；咳呕腹胀，且飧泄，其脉绝，是五逆也。如是者，不及一时而死矣。工不察此者而刺之，是谓逆治。<br />
　　<br />
　　卷之四　内经脉候<br />
　　六绝脉<br />
　　（其经病其脉绝者死）冲阳绝，死不治。（足阳明胃经，脉在足大指后陷中，有动脉应指是也。）尺泽绝，死不治。<br />
　　（手太阴肺经，脉在手臂曲纹陷中，有动脉应指是也。）天府绝，死不治。（手太阴肺经，脉在手臂内肩 下，有动脉应指是也。）太冲绝，死不治。（足厥阴肝经，脉在足内大指后二寸，动脉应指是。）神门绝，死不治。（手少阴心经，脉在手掌内侧，有动脉应指是也。）太溪绝，死不治。（足少阴肾经，脉在足内踝骨下，有动脉应指者是也。）<br />
　　卷之四　内经脉候<br />
　　七死脉<br />
　　弹石脉，在筋肉间，按举劈劈然，肾绝也。雀啄脉，如雀之啄食，连连凑指，忽然止绝，良久复来。屋漏脉，如残漏之下，良久一滴，溅起无力。啄漏二脉皆脾胃衰弱之绝脉也。解索脉，指下散乱，无复次序。虾游脉，在皮肤，始则冉冉不动，少焉而去，久之倏而复来。鱼翔脉，其脉本不动而未强摇。釜沸脉，在皮肤，有出无入，涌涌如羹上之波。皆死脉也。<br />
　　<br />
　　卷之四　内经脉候<br />
　　至脉损脉死期脉候<br />
　　《脉经》云：热病脉四至，三日死矣。脉四至，无病患一至，病患脉四至也。热病脉五至，一日死矣，时一大至，半日死矣。忽忽闷乱者死。<br />
　　热病脉六至，半日死矣，急疾大至有顷死。<br />
　　热病脉四损，三日死。所谓四损，无病患四至，病患脉一至，名曰四损。热病脉五损，一日死。所谓五损，无病患脉五至，病患脉一至，名曰五损。热病脉六损，一时死。所谓六损，无病人脉六至，病患一至，名曰六损。若绝不至，或久乃至，立死。<br />
　　<br />
　　卷之四　内经脉候<br />
　　久病死期候<br />
　　久病反候，春沉、夏微、秋洪、冬浮，过时命终。尺脉上不至关，阴绝，死于春夏；寸脉下不至关，阳绝，死于秋冬。<br />
　　<br />
　　卷之四　内经脉候<br />
　　虚数死期候<br />
　　细数无力，虚劳非宜。数而有间，月断死期。独审盛衰，三合相欺。（三合见前。）如心独盛，申子辰危。数而无间，日断死期。旬余之内，如月而推。<br />
　　<br />
　　卷之四　内经脉候<br />
　　死脉总类<br />
　　帝曰：见真藏曰死，何也？岐伯曰：五脏皆禀气于胃，胃者五脏之本也。藏气者不能自致于手太阴，必因于胃气乃致于手太阴也，故五脏各以其时自为而致于手太阴也。故邪胜者精气衰也。<br />
　　故病甚者胃气不能与之俱致于手太阴，故真藏之气独见者，病胜藏也，故曰死。<br />
　　人以水谷为本，故人绝水谷则死。脉无胃气者死，所谓无胃气者，但得真藏脉，不见胃气也。<br />
　　所谓阴者，真藏也，见则为败，败必死也。凡持真脉之藏脉者，肝至悬绝急，十八日死；心至悬绝，九日死；肺至悬绝，十二日死；肾至悬绝，七日死；脾至悬绝，四日死。三阴俱搏，二十日夜半死；二阴俱搏，十三日夕时死；一阴俱搏，十日平旦死。所谓真藏脉见皆死也。<br />
　　真肝脉至，中外急，如循刀刃责责然，如按琴瑟弦，色青白不泽，毛折乃死。真心脉至，坚而搏，如循薏苡子累累然，色赤黑不泽，毛折乃死。真脾脉至，弱而乍疏乍数，色黄青不泽，毛折乃死。真肺脉至，大而虚，如以毛羽中人肤，色白赤不泽，毛折乃死。真肾脉至，搏而绝，如指弹石辟辟然，色黄黑不泽，毛折乃死。诸真藏脉见皆死不治也。<br />
　　玉机真藏篇曰：五脏受气于其所生，传之于其所胜，气舍于其所生，死于其所不胜。病之且死，必先传行至其所不胜，病乃死。此气之逆行也，故死。肝受气于心，传之于脾，气舍于肾，至肺而死。（缓者秋死，急者庚辛日及日脯死也。）心受气于脾，传之于肺，气舍于肝，至肾而死。（缓者冬死，急者壬癸日及夜半死也。）脾受气于肺，传之于肾，气舍于心，至肝而死。（缓者春死，急者甲乙日及朝死也。）肺受气于肾，传之于肝，气舍于脾，至心而死。（缓者夏死，急者丙丁日及日中死也。）肾受气于肝，传之于心，气舍于肺，至脾而死。（缓者长夏死，急者戊己日及辰戌丑未日死也。）此皆逆死也。一日一夜五分之，此所以占生死之早暮也。大骨枯槁，大肉陷下，胸中气满，喘息不便，内痛引肩项，期一月死，真藏见，乃予之期日。大骨枯槁，大肉陷下，胸中气满，喘息不便，内痛引肩项，身热，脱肉破 ，真藏见，十月之内死。大骨枯槁，大肉陷下，肩髓肉消，动作益衰，真藏来见，期一岁死。大骨枯槁，大肉陷下，胸中气满，心中不便，肩项身热，破 肉脱，目眶陷，真藏见，目不见人，立死，其见人者，至其所不胜之时则死。急虚身中卒至，五脏绝闭，脉道不通，气不往来，譬于堕溺，不可为期。其脉绝不来，若人一息五六至，其形肉不脱，真藏虽不见，犹死也。<br />
　　三部九候皆相失者死。上下左右之脉相应如参舂者病甚。上下左右之脉相失不可数者死。中部之候虽独调，众脏相失者死。中部之候相减者死。目眶内陷者死。肉脱身不去者死。乍疏乍数者死。真藏见形者胜死。形气相得者生，三五不调者病。以左手足上，上去踝五寸按之，庶右手足当踝而弹之，其应过五寸以上，蠕蠕然者不病；其应疾，中手浑浑然者病；中手徐徐然者病；其应上不能至五寸，弹之不应者死。形肉已脱，九候虽调犹死。形盛脉细，少气不足以息者危。<br />
　　形瘦脉大，胸中多气者死。脉无胃气曰逆，逆则死。肝见庚辛死，心见壬癸死，肺见丙丁死，肾见戊己死，脾见甲乙死。浑浑革至如涌泉，病进而色弊，绵绵其去如弦绝者死。脉如转豆者死。<br />
　　脉如偃刀者死。脉涌涌不去者死。脉忽去忽来，暂止复来者死。脉中侈者死，脉分绝者死。（转豆者为心真藏脉，偃刀者为肝真藏脉，忽去忽来者为脾真藏脉也。）三部脉如釜中汤沸，朝得暮死，半夜得日中死，日中得半夜死。九候之脉皆沉细悬绝者，为阴主冬，故以夜半死。盛躁喘数者，为阳主夏，故以日中死。寒热病者以平旦死。热中及热病者以日中死。病风者以日夕死，病水者以夜半死。其脉乍疏乍数乍迟乍疾，日乘四季者死。脉浮而滑，身汗如油，喘息不休，水浆不入，身体不仁，乍静乍喘者死。汗出发润，喘不休，肺气绝也，主死。阳病独留，体如烟熏，直视摇头，口不能言，心先绝也。唇吻青，四肢 汗出，肝先绝也。环口黧黑，虚汗发黄，脾先绝也。身热喘粗，见阴而多躁者死。头目痛，卒视无见者死。三部脉紧盛，大汗出不解者死。阴阳尺寸俱虚者死。温病汗不出，出不至足者死。温病禳禳大热，脉细小者死。咳而脱形，发热脉坚急者死。皮肉着骨者死。发直如麻者死。口臭不可近者死。热病七八日，当汗不得汗，脉绝者死。面无光，牙齿黑者死。舌卷卵缩者死。目不回，直视一日死。阴结阳绝，目精脱，恍惚者死。阴阳竭绝，目眶陷者死。遗尿不知者死。口如鱼口不能闭，而气出多不及者死。<br />
　　肛门如竹筒，大便不禁不知者死。病患卧有边不宁者死。吐痰如蟹沫者死。面肿色苍黑者死。表里俱病者死。病已汗，身体不凉，加喘泻者死。病久妄言及不能言者不治，热病者可治。病患阴阳俱绝，撮空摸衣者死。汗出不流，舌卷黑者死。发与肩冲起者死。病患爪甲青者死。病患爪甲白者不治。病患脉绝口张足肿者，五日死。病患足跗上肿，两膝大如斗者，十日死。病患阴囊及茎肿者死。病患爪甲及肉黑者八日死。<br />
　　<br />
　　卷之五　运气易览<br />
　　学五运六气纲领<br />
　　或问：五运六气、《内经》讲论，诸方所略，其理奥妙，未易造入，愿发明焉。丹溪曰：学医之初，宜须先识病机之变化，论人形之处治。若便攻于运气，恐流于马宗素之徒，而云某生人，某日病于某经，用某药治之之类也。<br />
　　或问：人之五脏六腑，外应天地。司气司运八风动静之变，人气应焉，岂不切当。苟不知此，为医未造其理，何以调之？曰：杨太受尝曰云云：五运六气须每日候之，记其风雨晦明。而有应时作病者，有伏气后时而病者，有故病冲而动者。体认纯熟，久久自然造其至极。丁元吉氏撰《运气提纲》曰：《提纲》之作，一本《内经》及刘温舒《论奥》。语约而事义多者，复注其下，正注不足则旁注，易见者但旁注，旨深者列为图，名目用墨沫之。<br />
　　经论：阴之所在，则脉不应。兼三阴而言，非独指少阴也。王太仆于太阴厥阴下注以少阴近其位致然，反遗本气，左右不以位，取人所向，义亦牵合。故启马宗素诸书皆随君火所在言之。此丹溪所谓失经旨之类，今不从。<br />
　　<br />
　　卷之五　运气易览<br />
　　运气易览序<br />
　　运气者，以十干合而为木火土金水之五运，以十二支对而为风寒暑湿燥火之六气。十干合者，如甲己二年合为土运，乙庚二年合为金运，丙辛二年合为水运，丁壬二年合为木运，戊癸二年合为火运是也。十二支对者，如子与午对，二年俱为君火之气；丑与未对，二年俱为湿土之气；寅与申对，二年俱为相火之气；卯与酉对，二年俱为燥金之气；辰与戌对，二年俱为寒水之气；巳与亥对，二年俱为风木之气是也。运与气相交媾，干与支相临遇。运五气六，不相偶合。盖君火居尊，故不立运。而运只有五，戊癸火运，乃相火之位。经曰：君火以名，相火以位是也。故六气不加于君火，是以运则五年一周，气则六期环会。六十年间运有太过，有不及，有平运，又有大运、主运、客运。假如甲年阳土为太过，阴年己土为不及。司天与运同气为平。太过遇司天克之，或不及遇年支与之相合，名曰岁会。值月干与之相符，或交初气日干时干与之相合，名曰干德符，皆得谓之平运。物生脉应，无相先后焉。大运者，乃当年年干通主一年之运也。主运者，每年皆以木运从大寒日始，以次相生，至水而终。每运各主七十三日，年年常如是者。客运者，假如甲年，即以土起运，亦从大寒日始，以次相生而终，亦每运各主七十三日，逐年更替者。今医所用，大运而已。主运客运不过论其理宜有是耳。<br />
　　其六气有司天，有在泉，在正化，有对化，亦有主气，有客气。假如当年年支是子，子午皆少阴君火司天，子为对化，午为正化。对司化令之虚，正司化令之实，其余支辰例皆仿此。又以子午卯酉为一律，子午二岁君火司天，则必卯酉燥金在泉；若卯酉二岁燥金司天，则必子午君火在泉。其他寅申巳亥为一律，辰戌丑未为一律，司天在泉，例皆同也。<br />

                    <br>
                        　　主气者，每年皆以木气从大寒日始，以次相生。至水气而终，每气各主六十日有奇，千载不易。客气者，以当年年支第三支起运。假如子年，子后第三支是戌，戌属水，就以水气从大寒日始，为初之气，即在泉左间也；木为二之气，即司天右间也；火为三之气，即司天火气也；土为四之气，即司天左间也；金为五之气，即在泉燥金也；水为终之气，即在泉右间也。每气亦各主六十日有奇，一年一易，故曰客气。以客加主，客胜主则从，主胜客则逆。又曰：司天通主上半年，在泉通主下半年。此客气之大者，加于主气之上也。<br />
　　司天居上，在泉居下，运气居中。或司天克运生运，谓之以上临下，为顺，顺分生克之殊；或运克司天生司天，谓之以下临上，为逆，逆有大小之异。其中有司天与运同者，名曰天木符。<br />
　　（如丁巳、丁亥之类。）年支与运合者，名曰岁会。（丁卯、丙子之类。）在泉与运同者，名曰同天金符。（庚子、庚午之类。）运与在泉合者，名曰同岁水会。（辛丑、辛未之类。）司天与运及年支三位相符者，名曰太乙天符。（戊午、乙酉、己未、己丑之类是也。）盖午为火气司天，戊为火运，而午支又属火，故号太乙，尊称之谓也。五者之中，天符为执法，中执法者，其病速而危；岁会为行令，中行令者，其病徐而持。太乙天符为贵人，中贵人者，其病暴而死。圣人祥着于经，盖将使人知有所谨而勿为其所中也。纵使或为所中，亦知其病之因，不至于乱投药剂，其惠天下后世何其切哉！虽然，运气一书，古人启其端倪而已。员机之士其可徒泥其法，而不求其法外之遗耶？如曰：冬有非时之温，夏有非时之寒，春有非时之燥，秋有非时之暖。此四时不正之气，亦能病患也。如曰：春气西行，秋气东行，夏气北行，冬气南行。卑下之地，春气常存；高阜之境，冬气常在；天不足西北而多风，地不满东南而多湿。又况百里之内，晴雨不同；千里之邦，寒暖各异。此方土之候各有不齐，所生之病多随土着，乌可皆以运气相比例哉！务须随机达变，因时识宜，庶得古人未发之旨，而能尽其不言之妙也。<br />
　　奈何程德斋、马宗素等，妄谓某生人于某日，病于某经，用某药，某日当汗瘥，某日当危殆。<br />
　　悖乱经旨，愚或医流，莫此为甚。后人因视经为繁文，置之而弗用者有也。又不读其书玩其理，茫然无入头处，遂乃弃去而莫之省者有也。是以世医罕有能解其意者。<br />
　　予今搜辑纂为此编，名曰《运气易览》论以明其理，图以揭其要，歌括以便于记诵，其于初学未必无补于万一。然予老年心志昏瞀，未免书不尽言，言不尽意。改而正之，尚有望于后之君子云。祁门朴里汪机省之序。<br />
　　<br />
　　卷之五　运气易览<br />
　　运气说<br />
　　五运六气之说，不见于儒者之六经，而见于医家之《素问》。夫《素问》乃先秦古书，虽未必皆黄帝岐伯之言，然秦火以前，春秋战国之际，有如和、缓、秦越人辈，虽甚精于医，其察天地五行之用，未能若是精密也，则其言虽不尽出于黄帝岐伯，其旨亦必有所从授矣。<br />
　　且夫寒湿暑燥风火者，天之阴阳，三阴三阳上奉之；木火土金水者，地之阴阳，生长化收藏下应之。而五营运于其间，则五之化气也。天数终于五，六居之；地数终于六，七居之。戊己，土也，化气必以五，故甲己化土而居其首。土生金，故乙庚次之；金生水，故丙辛次之；水生木，故丁壬次之；木生火，故戊癸次之。此化气之序也。地之三阴三阳，亦五行耳。而火独有二，五行之妙理也。盖木旺于东，火旺于南，金旺于西，水旺于北，而土旺于四维。戊附于戌而在干，己附于辰而在巽，而未之对冲在丑。故辰戌丑未，寄旺之位也。未在西南，其卦为坤，其时为长夏，以其处四时之中。《吕氏　月令》谓之中央。假如太角壬木之化为启拆，而变为摧拉。太征戊火之化为暄燠，而变为炎烈，正化之为变者然也。少角丁木，木气不足，清胜而热复。少征癸火，火气不足，寒胜而雨复，邪化之为复者然也。寒甚而为阳焰，是为火郁；热甚而为凄清，是为金郁，抑而不伸者然也。水郁而发，则为冰雹；土郁而发，则为飘骤，郁而怒起者然也。风淫所胜则克太阴，热淫所胜则克阳明，凌其所胜者然也。相火之下，水气承之；湿土之下，风气承之，极则有反者然也。<br />
　　摧拉之变不应，普天悉皆大风；炎烈之变不应，薄海悉皆燔灼；清气之胜不应，宇宙无不明洁；雨气之复不应，山泽无不蒸溽。郁也，发也，淫也，承也，其理皆然。凡此者，其应非有候，则有不时而应者矣；其至非有时，则有卒然而至者矣。是故千里之远，其变相似者有之；百里之变，其变不同者亦有之。即其时，当其处，随其变而占焉，则吉凶可知况《素问》所以论天地之气化者，将以观其变而救民之疾也。<br />
　　夫大而天地，小而人之一身，五行之气皆在焉。天地之气有常无变，则人亦和平而无灾；天地之气变而失常，则疾疠之所从出也。是故木气胜，则肝以实病，脾以虚病；火气胜，则心以实病，肺以虚病。此医者所能致察，儒者不得其详也。至于官天地，理阴阳，顺五行，使冬无愆阳，夏无伏阴，秋无苦雨，春无凄风，和平之气，行于两间，国无水旱之灾，民无妖孽之疾，此儒者所当察，医家未必能知也。《素问》亦略言之矣。<br />
　　五行之精，是为五纬，与运气相应，有岁星，有辰星。以此察其行之道顺，而占其吉凶。然必曰德者福之，过者罪之。则是运气之和平而为休祥，有德者召之也；运气之乖戾而为疾眚，有过者致之也。虽然，其说略而未祥，吾儒之经则详矣。《洪范》九畴始于五行，终于皇极，终于五福。六经圣人建极于上，以顺五行之用，是以天下之民有五福而无六极。有五福皆可以康宁矣，无六极皆免于疾病矣。此其道固有行乎运气之外者，是以大舜、成周之时尝见之。《由庚》之诗作而阴阳得由其道，《华黍》之诗作而四序不失其和，《由仪》之诗作而万物各得其宜。此建皇极，顺五行，使民有五福而无六极之验矣。是故《素问》则方伎之书，《洪范》则圣人经世之大法也。知有《素问》，不知有《洪范》，方伎之流也；知有《洪范》，不知有《素问》，儒者何病焉？<br />
　　卷之五　运气易览<br />
　　论四时气候<br />
　　六气终始早晏，五运太少盈虚，原之以至理，考之以至数，而垂万古无有差异也。经曰五日一候应之，应五行也。故三候成一气，即十五日也。三气成一节，节谓立春、春分、立夏、夏至、立秋、秋分、立冬、冬至，此八节也。四方二十四气而分主四时，一岁成矣。春秋言分者，以月气言之，则二月半初气终，而交二之气；八月半四气尽，而交五之气。若以四时之气言之，则阴阳寒暄之气，到此可分之时也。昼夜分五十刻，亦阴阳之中分也。故经曰分则气异是也。冬夏言至者，以六气言之，则五月半司天之气至其所在，十一月半在泉之气至其所在。以四时之令言之，则阴阳之气至此极至之时也。夏至日长不过六十刻，阳至此而极；冬至日短不过四十刻，阴至此而极，皆天候之未变。故经曰至则气同是也。<br />
　　天自西而东转，其日月五星循天从东而西转。故《白虎通》曰：天左旋，日月星辰右行。又曰：日为阳，月为阴。行有分纪，周有道理。日则昼夜行天之一度，一度有百刻，即一日；月则昼夜行天之十三度有奇者，谓复行一度之中，作十九分，分之得七。（一度有百刻，作十九分，分之得七。每一分该五刻强，五七三十五刻强。是月昼夜行天十三度零三十五刻强。）大率月行疾速，终以二十七日月行一周天。是将十三度及十九分分之七数，总之则二十九日，计行天三百八十七度有奇。计月行疾之数比日行迟之数，则二十九日日方行天二十九度，月已先行一周天，三百六十五度，外又行天之二十二度，反少七度而不及日也。阴阳家说谓日月之行，自有前后，迟速不等，固无常准，则有大小月尽之异也。本三百六十五日，四分度之一，即二十五刻，（是日行三百六十五日零二十五刻，当为一岁矣。）当为一岁。自除岁外之余，即有三百六十日，又除小月所少之日六日，止有三百五十四日而成一岁，通少十一日二十五刻，乃盈闰为十二月之制，则有立首之气。气乃三候之至，月半示斗建之方，乃十二辰之方也。闰月之纪，则无立气建方，皆他气，但根据历以八节见之，推其所余，乃成闰，天度毕矣。故经曰：立端于始，表正于中。推余于终，而天度毕矣者，此之谓也。<br />
　　观天之杳冥，岂复有度乎？乃日月行一日之处，指二十八宿为证，而记之曰度。故经曰：星辰者，所以制日月之行也。制谓制度也。天亦无候，以风雨霜露草木之类应期，可验而测之曰候。<br />
　　言一候之日，亦五运之气相生而值之，即五日也。如环无端，周而复始。《书》曰：期三百六旬有六日，以闰月定四时成岁，即其义也。医工之流不可不知。经曰：不知年之所加，气之盛衰，虚实之所起，不可以为工矣。<br />
　　<br />
　　卷之五　运气易览<br />
　　论四时气候<br />
　　　r五行生死顺逆之图　ps127a10.bmp　r歌曰：木火土金水五行，周而复始互相生。<br />
　　水火金木土五贼，周而复始互相克。<br />
　　<br />
　　卷之五　运气易览<br />
　　论四时气候<br />
　　　r干支五行所属之图　ps127a11.bmp　r歌曰：甲乙寅卯木东藏，丙丁巳午火南方。<br />
　　庚辛申酉金西属，壬癸子亥水北乡。<br />
　　戊己辰戌丑未土，寄旺四季位中央。<br />
　　<br />
　　卷之五　运气易览<br />
　　论四时气候<br />
　　　r二十四节气之图　ps127a12.bmp　r五日谓之候，三候成一气。大小月闺月但根据历交之。凡四时寒暑温凉，盛于季月，然差正位三十日有奇也。<br />
　　立春雨水惊蛰节，春厘清明谷雨时。<br />
　　立夏小满芒种候，夏至小暑大暑期。<br />
　　立秋处暑白露日，秋分寒露霜降随。<br />
　　立冬小雪及大雪，冬至小寒大寒推。<br />
　　<br />
　　卷之五　运气易览<br />
　　论六十日交气日刻<br />
　　夫日一昼一夜十二时，当均分于一日，故上智设铜壶贮水，漏下浮箭，箭分百刻以度之，虽日月晦明，终不能逃也。是以一日之中有百刻之候也。夫六气通主一岁，则一气主六十日八十七刻半，乃知交气之时有早晏也，故此立图以明之。<br />
　　冬夏日有长短之异，则昼夜互相推移，而日出入时刻不同。然终于百刻也，其气交之刻则不能移。甲子之岁，初之气始于漏水下一刻，（寅初，）终于八十七刻半，子正之中也。二之气复始于八十七刻六分，终于七十五刻，戌正四刻也。三之气复始于七十六刻，终于二十六刻半，酉正之中也。四之气复始于六十二刻六分，终于五十刻，未正四刻也。五之气复始于五十一刻，终于三十七刻半，午正之中也。六之气复始于三十七刻六分，终于二十五刻，辰正四刻也。此之谓一周天之岁度，余刻交入乙丑岁之初刻矣。如此而转至戊辰年，初之气复始于漏水下一刻，则四岁而一小周也。故申、子、辰气会同者，此也。巳酉丑初之气，俱起于二十六刻。寅午戌初之气，皆起于五十一刻。亥卯未初之气，俱起于七十六刻。气皆起于同刻，故谓之三合者，义由此也。以十五小周为一大周，则六十年矣。<br />
　　<br />
　　卷之五　运气易览<br />
　　论六十日交气日刻<br />
　　　r六十年交气日刻图　ps127a13.bmp　r歌曰：欲知交气早晏时，漏下一刻甲子初。（六十日终期。）八十七刻半二气，续此而起欤尽日。<br />
　　七十五刻是三气，从兹又继诸六十二，刻半之外四气始，五十刻后五气居。<br />
　　毕于三十七刻半，六气承之廿五除。<br />
　　自是转至戊辰首，复与漏下一刻如。<br />
　　申子辰初相会合，巳酉丑初同刻昼。<br />
　　寅午戌初气不异，亥卯未初当共储。<br />
　　四岁一小周义三合，六甲交遍良弗虚。（十五小周为一大周。）<br />
　　卷之五　运气易览<br />
　　六十年交气日刻<br />
　　图自寅顺观，至子为甲子岁初气，子至戌为二气，自亥至酉为三气，酉至未为四气，自申至午为五气，午至辰为六气，自巳至卯起乙丑岁初气。余岁继此推之，则气起同刻，三岁相合，义自见矣。然昼夜百刻当分算于十二时，每一时该八刻零三分。<br />
　　愚按：六气每气主六十日八十七刻半，例申子辰年，初之气始于大寒寅初刻，至春分日子正之中，是初之气才满六十日八十七刻半也。二之气即始于是日子时八十七刻六分，至小满日戌正四刻，是二之气才满六十日八十七刻半也。三气已后并仿此，按图推之。所谓八十七刻半者，十二时共有日刻，甲子年大寒日寅初刻交初之气，至二月半子时五刻才满六十日八十七刻半，乃值子时之五刻也。百刻而除八十七刻半，剩下十二刻半，算入二之气内，仍该找七十五刻，凑作八十七刻半。自前子时六刻交二之气数起，至七十五刻乃值戌时四刻也。百刻而除七十五刻，剩下二十五刻，算入三之气内，仍该找六十二刻半，凑作八十七刻半也。自前戌时五刻交三之气数起，至六十二刻半，乃值酉时将五刻也。百刻而除六十二刻半，剩下三十七刻半算入四之气内，仍该找五十刻凑作八十七刻半也。自前酉时六刻交四之气数起，至五十刻，乃值未之四刻也。百刻而除五十刻，剩下五十刻，算入五之气内，仍该找三十七刻半，凑作八十七刻半。自前未之五刻交五之气数起，至三十七刻半，乃值午时五刻。百刻而除三十七刻半，剩下六十二刻半，算入六之气内，仍该找二十五刻，凑作八十七刻半也。自前午之六刻交六之气数起，至二十五刻，乃值辰之四刻也。百刻而除二十五刻，剩下七十五刻，算入乙丑岁之初气内矣。<br />

                    <br>
                        　　<br />
　　卷之五　运气易览<br />
　　生成数论<br />
　　圣人立法以推步，盖不能逃其数。观其立数之因，亦皆出于自然。一曰水，二曰火，三曰木，四曰金，五曰土者，以水北方子位，子者阳生之初，一阳数也，故水曰一。火南方午位，午者阴生之初，二阴数也，故火曰二。木居东方，东阳也，三者奇之数，亦阳也，故木曰三。金居西方，西阴也，四者偶之数，亦阴也，故金曰四。土应西南长夏，五者奇之数，亦阳也，故土曰五。由是论之，则数以阴阳而配者也。<br />
　　然水生于一，天地未分，万物未成之初，莫不先见于水。以今验之，则草木子实未就，人虫胎卵胚胎皆水也，岂不以水为一？及其水之聚而形质莫不备，阴阳之气在中而后成。故物之小而味苦者，火之兆也；物熟则甘，土之味也。甘极则反淡。淡，本也。然人禀父母阴阳生成之化，故先生二肾。左肾属水，右肾属火，则因水而后见，故火次二。盖草木子实大小虽异，其中皆有两以相合者，与人肾同，亦阴阳之兆。是以万物非阴阳合体，则不能生化也。既阴阳合体，然后有春生而秋成，故木次三，金次四。盖水有所属，火有所藏，木有所发，金有所别，莫不皆因土而后成。故金木水火土之成数，皆兼土数五也。水六，火七，木八，金九，土常以五之生数，不可至十者，土不待十以成。是生成之数皆以合之，则万物岂能逃其数哉？三阴三阳正化者，从本生数；对化者，从标成数。五运之纪，则太过者其数成，不及者其数生。各取其数之生成多少，以占政令气化胜复之交作，盖明诸用也。<br />
　　<br />
　　卷之五　运气易览<br />
　　生成数论<br />
　　　r五行生成数图　ps127a14.bmp　r歌曰：生一六水兮生二七火，生三八从来木为佐。<br />
　　生四九金乡土生五穷，缘无成数十难坐。<br />
　　五运不及生可推，若逢太过成必随。<br />
　　六气生用验正化，成参对化更无疑。<br />
　　<br />
　　卷之五　运气易览<br />
　　论交六气时日<br />
　　经曰：显明（日也）之右，（卯位。）君火之位；君火之右，（辰位。）退行一步，（一步六十日八十七刻半。）相火治（主也）之；复行一步，土气治之；复行一步，金气治之；复行一步，水气治之；复行一步，木气治之，乃六气之主位也。自十二月中气大寒日交木之初气，次至二月中气春分日交君火之二气，（即前君火之位。）次至四月小满日交相火之三气。（即前君火之右，退行一步，相火治之谓也。）次至六月中气大暑日交土之四气，次至八月中气秋分日交金之五气，次至十月中气小雪日交水之六气。每气各主六十日八十七刻半，总之三百六十五日二十五刻，共周一岁也。若（若字作除，理似顺也。）岁外之余，（余者于三百六十五日除去五日作余。）及小月之日，（小月者有六日亦除之。）则不及也。（除前余日五日，又除小月六日，共除十一日，止有三百五十四日，不及三百六十五日也。）但推之历日，根据节令交气，常为每岁燥湿寒暑风火之主气，乃六气之常纪。此谓地之阴阳，静而止位者也。<br />
　　气应之不同者，又有司天、在泉、左右四间之客气，（假如子午二年，少阴君火司天，则必卯酉阳明燥金在泉。子之右间，厥阴亥木；子之左间，太阴丑土；卯之右间，少阳寅相火；卯之左间，太阳辰水。经曰：左右者，阴阳之道路，此之谓也。）客气亦有寒暑燥湿风火之化，乃行岁中之天命轮，居主气之上。主气则当只奉客之天命，动而不息者也。（大而言之，司天通主上半年，在泉通主下半年。分而言之，每气各主六十日有奇，奇者，八十七刻半。）客胜主则从，主胜客则逆，二者有胜而无复。每年以司天前第三位为在泉，第四位为初之气。假如子为少阴君火司天，子前第三位卯为阳明燥金在泉，第四位辰为初之气。辰与戌对，同属太阳寒水。（主大寒后至春分，六十日有奇。）辰即卯之左间也。次巳为二之气，巳与亥对，同属厥阴木。（主春分后至小满，六十日有奇。）巳即午之右间也。次午为三之气，午与子对，同属少阴火。（主小满后至大暑，六十日有奇。）未即午之左间也。次酉为五之气，酉与卯对，同属少阳相火。（主秋分后至小雪，六十日有奇。）申即酉之右间也。次酉为终之气，酉与卯对，同属阳明燥金。（主小雪后至大寒，六十日有奇。）即在泉气也。<br />
　　按：六气司天者，主岁位在南，故面北而言左右。在泉者位在北，故面南而言。如丑未岁土司天，面北而言左右，丑之左间相火寅，右间君火子。辰戌水在泉，面南而言左右，辰之左间，厥阴巳木，右间阳明卯金。故曰左厥阴右阳明也。是岁客之初气，厥阴亥木，二气少阴子火，三气即司天丑土，四气少阳相火寅，五气阳明卯金，终气即在泉辰水。此司天在泉四间客气，四间客气加于主气者，余皆仿此。<br />
　　草庐吴先生（ ）曰：天地阴阳之运，往过来续，木火土金水，始终终始，如循斯循。六气相生之序也，岁气起于子中，尽于子中。故曰冬至子之半，天心无改移。子午之岁，始冬至燥金，然后禅于寒水，以至相火，日各六十者五，而小雪以后其日三十，复终于燥金。丑未之岁，始冬至寒水，三十日然后禅于风木，以至燥金，日各六十者五，而小雪以后其日三十，复终于寒水。<br />
　　寅申以下皆然。如是六十年至千万年，气序相生而无间。非小寒之末，无所于授；大寒之初，无所于承。隔越一气，不相接续，而截自大寒为次年初气之首也。此造化之妙，《内经》秘而未发，启玄子阙而未言，近代杨子建 推而得之。兹说与经不合，然极有理，谨附于此，俾学人知之。<br />
　　<br />
　　卷之五　运气易览<br />
　　六化论<br />
　　夫五行在地成形，（金木水火土。）在天为气。而气有六，乃天之元气，然后三阴三阳上奉之，（少阴君火，太阴湿土，厥阴风木，少阳相火，太阳寒水，阳明燥金。）谓之六气，皆有一化。<br />
　　木之化风，主于春。君火之化热，主春末夏初，行暄淑之令，应君之德。相火之化暑，主于夏，炎暑乃行。金之化清与燥，主于秋，清凉乃行。（白露清气也，金为庚辛，辛为丙妇带火之气故燥。久雨霖霪，西风而晴，燥之兆也；西风而雨，燥湿争也，而乃自晴。）水之化寒，主于冬，严凛乃行。土之化湿与雨，主于长夏，（六月。）土生于火，长在夏，中既成而旺，土润溽暑，湿化行也。（经曰：地气上为云，天气下为雨。雨出地气，云出天气，则土雨之化见矣。）凡春温夏暑秋凉冬寒，皆天地之正气。（六气司化之令。）其客行于主运，则自有逆顺淫胜之异。由是气候不一，岂可一定而论之？夫阴阳四时气候，则始于仲月而盛于季月。故《经》曰：差三十度而有奇。又言：气令盛衰之用，其在四维。四维者，辰戌丑未四季月也。盖春气始于二月，盛温于三月；夏气始于五月，盛暑于六月；秋气始于八月，盛凉于九月；冬气始于十一月，盛寒于十二月，则气差明矣。然五月夏至阴气生而反大热，十一月冬至阳气生而反大寒者，盖气自下生，推而上之也。故阴生则阳上而愈热，阳生则阴上而愈寒。夏井清凉，冬井温和，则可验矣。<br />
　　<br />
　　卷之五　运气易览<br />
　　六化论<br />
　　　r六化图　ps127a15.bmp　r歌曰：君热金清燥，水寒木化风。<br />
　　相行炎暑令，土湿雨同功。<br />
　　<br />
　　卷之五　运气易览<br />
　　论主气<br />
　　地气静而守位，故春温夏暑秋凉冬寒为岁岁之常令，四时为六气之所生也。厥阴木为初气者，方春气之始也，木生火，故少阴君火、少阳相火次之；火生土，故太阴土次之；土生金，故阳明金次之；金生水，故太阳水次之，皆相生而布其令，莫不咸有绪焉。<br />
　　木为初气，主春分前六十日有奇。（奇八十七刻半。）自斗建丑正至卯之中，天度至此风气乃行也。君火为二气，主春分后六十日有奇，自斗建卯正至巳之中，天度至此暄淑乃行也。相火为三气，主夏至前后各三十日有奇，自斗建巳正至未之中，天度至此炎热乃行也。土为四气，主秋分前六十日有奇，自斗建未正至酉之中，天度至此云雨乃行，湿蒸乃作也。金为五气，主秋分后六十日有奇，自斗建酉正至亥之中，天度至此清气乃行，万物皆燥也。水为六气，主冬至前后各三十日有奇，自斗建亥正至丑之中，天度至此寒气乃行也。<br />
　　六气旋相，以成一岁之主气也。天之六气客之，每岁转居于其上，以行天令者也。是故当其时而行，变之常也；非其时而行，变之灾也。如春行夏秋冬之令，冬行春夏秋之令，此客加主之变也。故有德化政令之常，有暴风疾雨迅雷飘电之变，冬有烁石之热，夏有凄风之清。此无他，天地之气胜复郁发之致也。此则五气丽乎太过不及之征耳。<br />
　　<br />
　　卷之五　运气易览<br />
　　论客气<br />
　　六气分上下左右而司天令，十二支分节令时令而司地化。上下相召，而寒暑燥风火与四时之气不同者，盖相临不一使然也。<br />
　　六气司于十二支，有正对之化。厥阴司于巳亥，谓厥阴木也，木生于亥，故正化于亥，对化于巳也。卯虽为正木之分，乃阳明金对化也。所谓从生而顺于己。少阴司于子午，谓少阴为君火尊位，正得南方离位，故正化于午，对化于子也。太阴司于丑未，谓太阴为土，土属中宫，寄于坤位，西南而居未分，故正化于未，对化于丑也。少阳司于寅申，谓少阳相火位卑于君火，虽有午位，君火居之。火生于寅，故正化于实，对化于申也。阳明司于卯酉，谓阳明为金，酉为西方属金，故正化于酉，对化于卯也。太阳司于辰戌，谓太阳为水，虽有子位以为君火对化，水乃伏土中，即六戊天门戌，六巳地户辰是也。故水虽土用，正化于戌，对化于辰也。此天之阴阳合地之十二支，动而不息者也。<br />
　　但将年律起当年司天，相对一气为在泉，余气为左右间。用在泉后一气为初之气，主六十日有奇，至司天为三之气，主上半年。（自大寒日后通主上半年。）至在泉为六气，主下半年。<br />
　　（自大暑日后通主下半年。）经曰：岁半以前，天气主之；岁半以后，地气主之者，此也。<br />
　　天之六气，客也。将此客气布于地之六气，步位之上，则有气化之异矣。经曰上下有位，左右有纪者，谓司天曰上，位在南方，则面北立，左右乃左西右东也；在泉曰下，位在北方，则面南立，左右乃左东右西也。故上下异而左右殊。经曰少阳之右，阳明治之，乃南面而立以阅气之至也，非论上下左右之位，而与显明之右，君火治之之意，同谓南面视之，指位而言也。<br />
　　<br />
　　卷之五　运气易览<br />
　　起司天在泉并客气<br />
　　子午少阴地，太阴丑未墟。<br />
　　寅申少阳属，阳明卯酉欤。<br />
　　辰戌太阳配，厥阴巳亥居。<br />
　　其中主司天乙位，根据此顺数诸。<br />
　　进三司地位，进四客之初。<br />
　　如遇子午岁，少阴乃司天。<br />
　　除本位数至第三，阳明为在泉。<br />
　　第四太阳即客气，初气次厥阴。<br />
　　复次少阴自大寒，后主上半年。<br />
　　次太阴，次少阳，终阳明。自大暑后主下半年，每气六十日八十七刻半，布于生气之上，余同主客之图。<br />
　　<br />
　　卷之五　运气易览<br />
　　起司天在泉并客气<br />
　　　r五运六气枢要之图　ps127a16.bmp　r<br />
　　卷之五　运气易览<br />
　　论标本<br />
　　三阴三阳，天之六气，标也；金木水火土，地之五行，本也。（生长化收藏。）太阴湿土、少阳相火为标本同。至于少阴君火、太阳寒水，则阴阳寒热互相不同，何也？盖君火司于子午，午者，一阴始生之位。火本热，而其气当阴生之初，故君火属少阴也。水居北方子，子者，一阳始生之位。水本寒，而其气当阳生之初，故寒水属太阳也。此水火之标本所以异者也。土者乃西南维未之位，应于长夏之月。未乃午之次，为阴矣，故土曰太阴。相火司于寅，寅乃丑之次，为阳矣，故相火曰少阳。木者位居东方震，在人主肝。虽阳，处膈下，居阴之位，故属厥阴也。金，西方兑，在人主肺，虽阴脏，居膈上，处阳之位，故属阳明也。经曰：少阳太阴从本治，少阴太阳从标治，阳明厥阴不从标本，从乎中治。阳明之中，太阴也。（太阴阳明为表里而相合。）厥阴之中，少阳也。（厥阴少阳为表里而相合。）<br />
　　卷之五　运气易览<br />
　　论标本<br />
　　　r六气标本图　ps127a17.bmp　r六气之本少阴午，太阴未，少阳寅，阳明酉，太阳戌，厥阴亥。<br />
　　歌曰：子君丑土卯金标，辰水犹偕巳木调。<br />
　　申相亦原兹数内，余稽正化本然条。<br />
　　<br />
　　卷之五　运气易览<br />
　　论五天五运之气<br />
　　天分五气，地列五行。五气分流，散于其上，经于列宿，下合方隅，则命之以为五运。<br />
　　丹天之气，经于牛女奎壁四宿之上，下临戊癸之位，立为火运。<br />
　　天之气，经于心尾角轸四宿之上，下临甲己之位，立为土运。<br />
　　素天之气，经于亢氐昴毕四宿之上，下临乙庚之位，立为金运。<br />
　　玄天之气，经于张翼娄胃四宿之上，下临内辛之位，立为水运。<br />
　　苍天之气，经于危室柳鬼四宿之上，下临丁壬之位，立为木运。<br />
　　此五气所经二十八宿，与十二分位相临，灼然可见，因此以纪五天而立五运也。戊为天门，干之位也。己为地户，巽之位也。自房至毕十四宿为阳，主书；自昴至心十四宿为阴，主夜，通一日也。<br />
　　若以月建法论之，则立运之因又可见矣。盖内者火之阳，建于甲己岁之首，正月建丙寅。丙火生土，故甲己为土运。戊者土之阳，建于乙庚岁之首，正月建戊寅。戊土生金，故乙庚为金运。<br />

                    <br>
                        　　庚者金之阳，建于丙辛岁之首，正月建庚寅。庚金生水，故丙辛为水运。甲者木之阳，建于戊癸岁之首，正月建甲寅。甲木生火，故戊癸为火运。壬者水之阳，建于丁壬岁之首，正月建壬寅。<br />
　　壬水生木，故丁壬为木运。是五运皆生于正月建干，岂非日月岁时相因而制用哉！一说自开辟以来，五气乘承元会，运世自有气数，天地万物所不能逃。近世当是土运，是以人无疾而亦痰，此与胜国时多热不同。（胜国时火运。）如俗称杨梅疮，自南行北，人物雷同。<br />
　　土湿生霉（梅），当曰霉疮。读医书五运六气。南北二政，岂独止于一年一时，而顿忘世会运元之统耶！一人旅寓北方，夏秋久雨，天行咳嗽头痛，用益元散（滑石六两。甘草一两）姜葱汤调服，应手取效，日发数十斤。此盖甲己土运湿令，痰壅肺气上窍，但泻膀胱下窍而已，不在咳嗽例也。<br />
　　戊年楚地春瘟，人不相吊。予以五瘟丹投泉水，率童子分给，日起数百人。五瘟丹乙庚年黄芩为君，丁壬年山栀为君，丙辛年黄柏为君，戊癸年黄连为君，甲己年甘草稍为君。为君者，多一倍也。徐四味与香附紫苏为臣者减半也。七味生用为末，用大黄三倍，煎浓汤去渣熬膏，和丸如鸡子大。朱砂雄黄等分为衣，贴金箔。每用一丸，取泉水浸七碗，可服七人。（歌曰；五瘟方以运为君，肾柏心连肺用芩、脾草肝栀成五运，紫苏香附合为臣。大黄三倍煎膏和，鸡蛋丸兮服七人。衣用雄黄、朱砂末，外加金箔更通灵。）丹溪曰：小儿痘证，陈文中用木香散、异功散温热之药，多因立方之时乃值运气寒水司天在泉，时令又值严冬大寒，为寒气郁遏，疮不红锭，故用辛热剂发之。今人不分时令寒热，一概施治，误矣。<br />
　　一人年四十五岁，平生瘦弱血少，值庚子年岁金太过，至秋深燥金用事，久晴不雨，得燥证，皮肤坼裂，手足枯燥，搔之屑起，血出痛楚，十指甲浓，反而莫能搔痒。予制一方，名生血润肤饮。（用归、 、生熟地、天麦二门冬、五味、片芩、栝蒌仁、桃仁泥酒、红花、升麻，煎服十数贴，其病如脱。大便燥结，加麻仁、郁李仁，后治十数人皆验。）<br />
　　卷之五　运气易览<br />
　　论五天五运之气<br />
　　　r经天五运起例之图　ps127a18.bmp　r五天气立运五行之气散流于天之五方，纪于五天，因此而命名立运。<br />
　　歌曰：金素亢氐昴毕前，水玄张冀娄胃悬。<br />
　　木苍危室柳鬼宿，火丹牛女奎壁边。<br />
　　土 心尾角轸度，下临（此是运位）上经天。<br />
　　十干起运化气歌甲己土运乙庚金，丁壬之岁木当临。<br />
　　丙辛化气常居水，戊癸须将火运寻。<br />
　　十干所化五行，由五天气各临其位而生化。或谓十二生肖中，惟龙善变，属辰，每位自建寅干支数至三，遇辰随所属化之。（如甲寅至丙辰化水，丙寅至戊辰化火。）或谓甲刚木克己柔土，为夫妇，成土；乙柔木嫁庚刚金，成金；丁阴火配壬阳水，成木；丙阳火娶卒柔金，成水；戊阳土娶癸阴水，成火。二说意近似，而理非自然。<br />
　　<br />
　　卷之五　运气易览<br />
　　论月建<br />
　　夫十二支为十二月，则正月寅二月卯是也。甲己之岁，正月建丙寅；乙庚之岁，正月建戊寅；丙辛之岁，正月建庚寅；丁壬之岁，正月建壬寅；戊癸之岁，正月建甲寅。乃用十干建于寅上，观其法，甲子年为首，亦因六十甲子内初建者先建之，次建者次建之。故丙寅为初，戊寅为次，根据先后循而转之可见也。前六十甲子纳音图中。（立位既终，复转于其上，以络其纪者明矣。建时贴用日干同法。若五运阴年不及之岁，大寒日交初气，其日时建干与年干合者谓之干德符，当为平气，非过与不及也。略举此以明其用而已，图其后。）<br />
　　卷之五　运气易览<br />
　　论月建<br />
　　　r月建图　ps127a19.bmp　r歌日:甲己丙为寅，余年更酌斟。<br />
　　乙庚当起戊，辛丙何处寻。<br />
　　戊癸先生甲，丁壬复建壬。<br />
　　甲己岁正月建丙，丙火生甲己土，余以类推，则立运之理皆相合。<br />
　　其逐岁月干德符用此例起。<br />
　　<br />
　　卷之五　运气易览<br />
　　论五音建运<br />
　　五音者，五行之声音也。土曰宫，其位甲己之岁。宫，土也，中和之道，无往而不理。又总堂室奥阶而谓之宫，所闱不一，盖土亦以通贯于金木水火，主于四季，荣于四脏，皆总之之意。<br />
　　故五运从十干起甲，为土也。土生金，故乙次之。金生水，故木次之。如此五行相生而转，甲为阳，乙为阴，亦相间而数，如环无端。在阳年曰太，在阴年曰少；阳年大过为司天所抑，阴年不及为年支所合，皆曰平气。金曰商，其位乙庚之岁。商，强也，谓金性之坚强也。水曰羽，其位丙辛之岁。羽，舒也，阳气将复，万物孳育而舒生也。木曰角，其位丁壬之岁。角，触也，象诸阳气触动而生也。火曰征，其位戊癸之岁。征，止也，言物盛则止也。图附：<br />
　　卷之五　运气易览<br />
　　论五音建运<br />
　　　r五音建运图　ps127a20.bmp　r五音建运歌：羽水音兮征火音，土宫角木及商金。<br />
　　年干建运阴阳位，太是阳兮少是阴。<br />
　　<br />
　　卷之五　运气易览<br />
　　论纪运（平气）<br />
　　十干之中，五阴五阳也。立为五运，太过不及互相乘之。其不及之岁，则所胜者来克，盖运之虚故也。则其间自有岁会、同岁会，亦气之平，外有年辰相合。及交气日，时干相合，则得为己助，号曰平气，乃得岁气之平。其物生脉应，皆必合期无先后也。<br />
　　圣人立名以纪之。假令辛亥岁，水运当为平气，何也？辛为水运，阴年遇亥，属北方水，相佐则水气乃平。假令癸巳年火运，亦曰平气，何也？癸为火运，阴年巳，属南方火，相佐则火气乃平。又每年交初气于年前大寒日，假令丁亥年，交司之日遇日朔，与壬合，名曰干德符。符者，合也，便为平气。若交司之时遇壬，亦曰干德符。除此，交初气日时之后相遇，皆不相济也，余皆仿此。<br />
　　所谓合者，甲己合，乙庚合，丙辛合，丁壬合，戊癸合是也。又阴年中，若逢月干，皆符合相济；若未逢胜而见之干合者，亦为平气；若行胜己后行复毕，逢月干合者，即得正位。故平气之岁不可预纪之。十干之下列以阴阳年而纪者，此乃大概，设此庶易知也。<br />
　　平气纪，须以当年之辰日时根据法推之。是以太角岁曰发生（太过），少角岁曰委和不及，正角岁曰敷和（平气）。太征岁曰赫曦（太过），少征岁曰伏明（不及），正征岁曰升明（平气）。<br />
　　太宫岁曰敦阜（太过），少宫岁曰卑监（不及），正宫岁曰备化（平气）。太商岁曰坚成（太过），少商岁曰从革（不及），正商岁曰审平（平气）。太羽岁曰流衍（太过），少羽岁曰涸流（不及），正羽岁曰静顺（平气，）各以纪之也。气之平则同正化，无过与不及也。又详太过运中有为司天之气所抑者，亦为平气，则赫曦之纪，寒水司天二年（戊辰、戊戌），坚成之气，二火司天四年（庚子、庚午、庚寅、庚申），皆平气之岁也。<br />
　　<br />
　　卷之五　运气易览<br />
　　论纪运（平气）<br />
　　　r纪运太过不及平气之图　ps127a21.bmp　r歌曰：发生委和敷和角，赫曦伏明升明征。<br />
　　敦阜卑监备化宫，流衍涸流顺静羽。<br />
　　坚成从革审平商，太过不及平气纪。<br />
　　每句三位，初太过，次不及，末平气。<br />
　　<br />
　　卷之五　运气易览<br />
　　论太少气运相临同化<br />
　　其运其气，或太或少，乃轮主岁时而更盛更衰也。上达于天，则有五星倍减之应；下推于地，则有五虫耗育之验。其五谷五果五味五色之化，岂有一岁而无者。惟成熟有多少，色味有浓薄耳。<br />
　　盖金木水火土并行，其化互有休囚，旺相不同。遇阳年，则气旺而太过；遇阴年，则气衰而不及。太过己胜，则欲齐其所胜之化；不及己弱，则胜者来兼其化。太过岁谓木（壬）齐金化，金（庚）齐火化，火（戊）齐水化，水（丙）齐土化，土（甲）齐木化也。不及岁谓木（丁）兼金同化，金（乙）兼火同化，火（癸）兼水同化，水（辛）兼土同化，土（己）兼木同化也。<br />
　　其司天与运相临，间有逆顺，相刑相佐。司天则同其正，抑运则反其平。如是，五气平正，则无相凌犯也。<br />
　　太过之岁，五运各主六年，乃五六三十阳年也。太角谓六壬年，逢子午寅申，二火司天，（壬子、壬午、壬寅、壬申。）则木运为逆者，火居其上也，（子居父位。）居其上为逆。太征谓六戊年，或逢寒水司天，正抑其火，乃为平气之岁，上羽与正征同也。（戊辰、戊戌，正征，戊午之类。）太宫谓六甲年也，太商谓六庚年也。内逢子午寅申二火司天，正抑其金，复为平气之岁，上征与正商同也。（庚子、庚午、庚寅、庚申，正商，乙酉之类是也。）逢辰戌水司天为逆，（庚辰、庚戌。）水乃金之子也，居上为逆。太羽谓六丙年也。<br />
　　不及岁，五运各主六年，乃五六三十阴年也。少角谓六丁年也，逢巳亥木司天，为运气得助，上角同正角也；（丁巳、丁亥，正角，丁卯之类。）逢卯酉金司天，与运兼化，上商同正商也；（丁卯、丁酉。）逢丑未土司天，以木不及，金兼化，则土得其政，上宫同正宫也。（丁丑、丁未，正宫，己未之类。）少征谓六癸年也。内逢卯酉金司天，以火不及，水兼化，则金得其政，上商同正商也。（癸卯、癸酉。）少宫谓六己年也，内逢丑未土司天，为运得助，上宫同正宫也；（己丑、己未。）逢巳亥木司天，与运兼化，上角同正角也。（己巳、己亥。）少商谓六乙年也。<br />
　　内逢卯酉金司天，为运得其助，上商同正商也；（乙卯、乙酉。）逢巳亥木司天，以金不及，火兼化，则木得其政，上角同正角也。（乙巳、乙亥。）少羽谓六辛年也。逢丑未土司天，与运兼化，上宫同正宫也。（辛丑、辛未。）内言上者，乃司天之令。其五太五少岁所纪不同者，盖遇不遇也。如君火相火寒水，常为阳年司天；湿土燥金风木，常为阴年司天。然六十年中，各有上下临遇。或司天胜运，或运胜司天。<br />
　　或运当太过，不务其德，而浮胜其所不胜；或运当不及，而避其所胜，不兼其化。其他太乙天符、岁会、同天符、同岁会，已具他篇，不复赘也。<br />
　　经曰：气相得则和，乃木火相临，金水相临，水木相临，火土相临，土金相临，皆上生下，司天生运，故曰相得。不相得则病，乃木土相临，土水相临，水火相临，火金相临，乃上克下，司天克运，为不相得则病。土临火，火临木，木临水，水临金，金临土，乃运生司天，以下临上为逆，故病亦微。又如木居金土位，火居金水位，土居水木位，金居火木位，乃运克司天，或司天克运，如是者为不相得，故病甚也。<br />
　　<br />
　　卷之五　运气易览<br />
　　五运齐化歌<br />
　　五行太过名齐化，凡遇阳年即可推。<br />
　　胜己若临逢我旺，彼虽克我我齐之。（齐如木欲齐金是也。）<br />
　　卷之五　运气易览<br />
　　五运兼化歌<br />
　　五行不及为兼化，年值阴兮候用占。<br />
　　我气已衰行正令，其间胜己必来兼。（兼谓强者兼弱而同化，如水兼火是也。）<br />
　　卷之五　运气易览<br />
　　逐年平气歌<br />
　　平气细将推，非惟不及时。<br />
　　阳年天抑运，阴运合年支。<br />
　　假令戊辰阳年火太过，而水司天，抑之乃平。癸巳阴年火不及，而巳属火，得其佐亦平。<br />
　　<br />
　　卷之五　运气易览<br />
　　五运太过胜己司天抑平之歌<br />
　　上羽正征同，戊火逢气水。上征正商同，庚金火气是。<br />
　　上征谓岁逢过不及，以本运太少音为正，司天音为上。或司天胜其正化，亦同于正，非音有上正也。此己太过，胜己在上抑乎之，故上音与正音同。<br />
　　<br />
　　卷之五　运气易览<br />
　　五运不及己所合司天助运歌<br />
　　上角同正角，丁运木司天。上宫同正宫，己运土气悬。上商同正商，乙运金气焉。（己所合在上助己，故上音同。）<br />
　　卷之五　运气易览<br />
　　音运不及胜己司天兼化歌<br />
　　木气运逢己，上角同正临。土气运逢辛，上宫同正侵。金气运逢丁，上商同正寻。（胜己在上兼化，故正音从司天。）<br />
　　卷之五　运气易览<br />
　　音运不及胜已司天得政歌<br />
　　上角缘何同正角，火兼乙化木司时。<br />
　　上宫而以同正宫，金兼丁化土气司。<br />
　　上商必然同正商，水兼癸化金司之。<br />
　　己不及，复为胜己所制，遇不胜己在上，得政己全弱，故正宫亦从司天。<br />
　　<br />
　　卷之五　运气易览<br />
　　音运不及胜已司天得政歌<br />
　　　r五运太少齐同化图　ps127a22.bmp　r<br />
　　卷之五　运气易览<br />
　　论五行胜复<br />
　　或曰：元丰四年，岁在辛酉，阳明司天为上商，少阴在泉为下征。天气燥，地气热，运得少羽，岁水不及，所谓涸流之纪，而反河决大水，何也？曰：少角之岁木不及，侮而乘之者金也。<br />
　　金不务德，故以燥胜风，时则有白露早降，收气早行，其变为肃杀，其灾为苍陨，名为少角，而实与太商之岁同。少征之运，岁火不及，侮而乘之者水也。水不务德，故以寒胜热，时则寒 凝惨，地积坚冰。其变为凛冽，其灾为霜雹。名为少征，而实与太羽之岁同。少宫之运，岁土不及，侮而乘之者木也。木不务德，故以风胜湿，时则有大风飘暴，草偃砂飞。其变为振发，其灾为散落。名为少宫，而实与太角之岁同。少商之运，岁金不及，侮而乘之者火也。火不务德，故以热胜燥，时则有火炎焦槁，炎赫沸腾。其变为销烁，其灾为燔 。名为少商，而实与太征之岁同。少羽之运，岁水不及，侮而乘之者土也。土不务德，故以湿胜寒，时则有泉涌河衍，涸泽生鱼。其变为骤注，其灾为霖溃。名为少羽，而实与太宫之岁同。<br />

                    <br>
                        　　通乎此，则知岁在涸流之纪，而河决大水，则可以类推之也。非徒如是而已，天地之间，或得其冲气而生，或触其乖气而夭，未有能逃乎五行者也。所谓冲气者，不相胜复而已；所谓乖气者，胜复更作而已。方其乖气之争，野狼戾已形，忿怒已萌，处乎此而求胜乎彼也，虽有强刚勇悍之气，又岂能常胜哉！故已有复之者伺乎其后矣。是故木胜则金复以救土，而名木不荣；火胜则水复以救金，而冰雹乃零；土胜则木复以救水，而 虫不育；金胜则火复以救木，而流水不冰；水胜则土复以救火，而 谷不登。<br />
　　夫炎威无德者，灾反及之；侮而乘之者，侮反受邪。出乎尔者反乎尔，未有胜而不复者也。<br />
　　胜之微者复亦微，胜之甚者复亦甚，其犹空谷之响乎？故曰：五运之气犹权衡也，高者抑之，下者举之；化者应之，胜者复之。化者应之，气之平也，五气之相得也；胜者复之，气之不平也，五气之相贼也。气平而相得者，所以道其常；气不平而相贼者，所以观其变。古之明乎此而善摄生者，何尝不消息盈虚，以道御神也？无失天信，无逆气宜。抑其有余，而不翼其胜；助其不胜，而不赞其复。是以喜怒悲忧恐有所一而莫能乱，精神魂魄意有所养而莫能伤。春风秋雨，冬凉夏暑，虽天道之屡变如凶荒札瘥，岂能成其患哉！<br />
　　卷之五　运气易览<br />
　　论胜复<br />
　　运有盛衰，气有虚实，更相迎随以司岁也。故经曰：有余而往，不足从之；不足而往，有余从之者，此也。故运互有太少，胜复之变作矣。<br />
　　太过则先天时化，以气胜实，故不胜者受邪；不及则后天时化，以气衰虚，故胜己者来克。<br />
　　被克之后，必待时而复也。行复于所胜，则己不可前，故待得时则子当旺，然后子为母复仇。如木运少角岁金，清化来胜，则子火为复，（复亦胜也，火反胜金，故曰胜复同也。）反热化胜金也。火运少征岁水，寒化来胜，则子土为复，反湿化胜水也。土运少宫岁木，风化来胜，则子金为复，反清化胜木也。金运少商岁火，热化来胜，则子水为复，反寒化胜火也。水运少羽岁土，湿化来胜，则子木为复，反风化胜土也。故言胜复同者，此也。<br />
　　《玄珠》论六气有正化对化之司，若正司化令之实，甚则胜而不复；对司化令之虚，微则胜而有复。胜甚则复甚，胜微则复微，所谓邪气化日也。（言六气胜甚复甚，胜微复微。）如是气不相得，则邪气中人而疾病矣。然天地之气亦行胜复，故经曰：初气终三气，天气主之，胜之常也；四气尽终气，地气主之，复之常也。盖胜至则复，复已而胜，故无常气乃上，复而不胜则是生气已绝，故曰伤生也。<br />
　　又岁气太过，则不胜者受邪。若得其实，而反欺侮其所不胜己者。运不及，所胜者来克，承气之虚，又为不胜己者凌侮。如是终必受邪，以原非胜己之气，必自伤也已矣。故经曰：侮反受邪，此之谓也。如是不一，则在气候以别之也。<br />
　　<br />
　　卷之五　运气易览<br />
　　运气先后天歌<br />
　　气有余，先天时而至行化；气不足，后天时而至行化。<br />
　　运化宜精别，其行气后先。后天从不及，太过主先天。<br />
　　<br />
　　卷之五　运气易览<br />
　　运化胜复同歌<br />
　　胜复同兮不及年，运衰胜己必加愆。母仇子旺还当复，子化随时反胜焉。如丁年木不及，金清化来胜，则子火为复，反热化胜金，余仿此。<br />
　　<br />
　　卷之五　运气易览<br />
　　运化胜复同歌<br />
　　　r运化胜复同图　ps127a23.bmp　r<br />
　　卷之五　运气易览<br />
　　论六十年客气<br />
　　司天在泉四间气，纪步各主六十日八十七刻半。客行天令，居于主气之上，故有温凉、寒暑、瞑、明晦、风雨、霜雪、电雹、雷霆不同之化。其春温夏暑秋凉年寒四时之正令，岂能全为运与气所夺，则当其时自有微甚之变矣。布此六十客气列于主位之下者，使知其气之所在之大法也。<br />
　　其天符、岁会、平气、支干逆顺，气与运相生相克、客胜主胜、灾化分野、交时先后、淫胜郁复、嘉祥灾变，各各不同，而六气极则过亢，灾害生矣。故气极则反，由是所承之气居下以乘之，经所谓相火之下，水气承之是也。又有中见之气从之，经所谓少阳之上，火气治之，中见厥阴是也。盖阳极则阴生，阴极则阳生，斯五行相济之妙用也。其中见者，乃手足经六合脏腑相乘之化是也。在天地间气自应之矣。<br />
　　<br />
　　卷之五　运气易览<br />
　　论天地六气<br />
　　五行阴阳之气，以布八方。盖天气降而下，地气迁而上；地之气静而常，天之气动而变。其六气之源则同，六气之绪则异，何哉？盖天之气始于少阴，而终于厥阴，经曰少阴所谓标，厥阴所谓终是也。地之气始于厥阴木，而终太阳水，经曰显明之右，君火之位是也。<br />
　　故天之六元气反合地十二支，以五行正化对化为其绪，则少阴司子午，太阴司丑未，少阳司寅申，阳明司卯酉，太阳司辰戌，厥阴司巳亥。天气终始之因如是而已。<br />
　　地之六气反合天之四时，风热暑湿燥寒为绪，则厥阴风木主春，少阴君火主春末夏初，少阳相火主夏，太阴湿土主长夏，阳明燥金主秋，太阳寒水主冬。地气终始之因如是而已。<br />
　　经曰：天有阴阳，地亦有阴阳者，乃上下相临也。天气动而不息，故五岁而右迁。地气静而守位，天气不加于君火，则五岁而余一气，右迁相火之上，以君火不立岁故也。地之纪五岁一周，天之纪六期一备。五岁一周，则五行之气遍；六期一备，则六气之位周。与干加支之绪小同，取阴阳相错，上下相乘，毕其纪之之意也。以五六相合，故三十年一纪，则六十年矣。<br />
　　<br />
　　卷之五　运气易览<br />
　　论天地六气<br />
　　　r交六气时日图　ps127a24.bmp　r交六气时日歌：厥阴之气大寒初，君火春分二上求。<br />
　　小满少阳三候是，太阴大暑四交诸。<br />
　　秋分五定阳明位，寒暑终于小雪欤。<br />
　　<br />
　　卷之五　运气易览<br />
　　论天地六气<br />
　　　r六气正化对化之图　ps127a25.bmp　r少阴正化午，对化子；太阴正化未，对化丑；少阳正化寅，对化申；阳明正化酉，对化卯；太阳正化戌，对化辰；厥阴正化亥，对化巳。<br />
　　歌曰：午（火位）寅（火生）同酉（金属）未（土寄），戌（水伏天门上）亥（木生）正方由。<br />
　　十二支分半，余皆正化求。<br />
　　<br />
　　卷之五　运气易览<br />
　　论天地六气<br />
　　　r六气迁移加临之图(一)　ps127a26.bmp　r　r六气迁移加临之图(二)　ps127a27.bmp　r客行天命，有寒暑燥湿风火之化主，当只奉之。客胜则从，主胜则逆。二者自以多少为胜而无复，与常胜殊。<br />
　　<br />
　　卷之五　运气易览<br />
　　论天地六气<br />
　　　r四间气之图　ps127a28.bmp　r四间此以客气论之。司天为三气，在泉为终气，余为左右间。司天左为四气，右为二气；在泉左为初气，右为五气。<br />
　　歌曰：如推四间居何地，标准司天与在泉。<br />
　　左四天旁同右二，左初右五列泉边。<br />
　　<br />
　　卷之五　运气易览<br />
　　六十年主客加临天气<br />
　　午子初寒切霜雪冰，二风雨虫三暑烘。<br />
　　四雨霪零走雷电，五湿风兮燥寒终。<br />
　　未丑初虫二疵疫，雷雨电雹三气中。<br />
　　四乃炎沸五凉燥，大寒凝冽六之功。<br />
　　热风时气申寅初是，二雨三为灾亢攻。<br />
　　四风雾露五寒早，寒风雨虫六验工。<br />
　　酉卯初风雨二热疫，三发凉风四雨 。<br />
　　凉风雨虫五能致，蛰出不冰应六宫。<br />
　　瘟疫戌辰初湿凉二，寒热冰雹三所通。<br />
　　四风雨虫五湿热，寒雪地湿六不空。<br />
　　亥巳初雾昧二雨热，热风雨虫三却同。<br />
　　豪雨溽湿热用四，雨五六蛰不冰穷。<br />
　　此皆客行天令居上，故有是不同之化。然平气至，必当其期；过不及，则先后其候于交气，期各差十三日而应。<br />
　　<br />
　　卷之五　运气易览<br />
　　六十年主客加临天气<br />
　　　r六十年气运相临之图　ps127a29.bmp　r歌曰：六十年中纪运歌，运克气者为不和。<br />
　　气如生运为顺化，运被气克天刑多。<br />
　　小逆见之运生气，气运合则天符过。<br />
　　小逆如己卯岁虽金与土相得，然子临父位为逆。<br />
　　<br />
　　卷之五　运气易览<br />
　　论天符<br />
　　司天者，司直也，主行天之令，上之位也；岁运者，运动也，主天地间人物化生之气，中之位也；在泉者，主地之化，行乎地中，下之位也。一岁之中有此上中下三气，各行化令，而气偶符会而同者，则通其化，虽无克复之变，则有中病徐暴之异，是谓当年之中。司天之气与中气运同者，命曰天符。符之为言合也。天符共十二年，中又有与当年十二律五行同者，又是岁会，命曰太乙天符。太乙者，尊之之号也，谓一者天会，二者岁会，三者运会，止有四年，不论阴年阳年，皆曰天符为执法，岁会为行令，太乙天符为贵人。邪之中人，则执法者其病速而危，行令者其病徐而持，贵人者其病暴而死。盖以气令中人则深矣。岁会干律同而非天令。言行令者，象方伯无执法之权，故无速害，病但执持而已。<br />
　　<br />
　　卷之五　运气易览<br />
　　论天符<br />
　　　r天符之图　ps127a30.bmp　r<br />
　　卷之五　运气易览<br />
　　论岁会<br />
　　夫当年十干建运，与年神十二律五行相会，故曰岁会，气之平也。故不以阴年阳年，乃是取四时正月之中为四直承岁，子午卯酉是也。而土无正位，各寄旺四季之末，一十八日有奇，则通论承岁，辰戌丑未是也。外有四年，壬寅皆木，庚申皆金，是二阳年；癸巳皆火，辛亥皆水，是二阴年。是运与年辰相会，而不为岁会者，谓不当四年正中之令故也。除二阳年，则癸巳、辛亥二阴年虽不名岁会，亦上下五行相佐，皆为平气之岁。物生脉应，皆必合期无先后矣。岁会八年中内四年与司天气同，已入太乙天符。<br />
　　<br />
　　卷之五　运气易览<br />
　　论岁会<br />
　　　r岁会之图　ps127a31.bmp　r<br />
　　卷之五　运气易览<br />
　　论同天符同岁会<br />
　　运气与在泉合其气化，阳年曰同天符，阴年曰同岁会。故六十年中，太乙天符四年，天符十二年，岁会八年，同天符六年，同岁会六年。五者离而言之共三十六年，合而言之止有二十七年。<br />
　　经言二十四岁者，不言岁会也。变行有多少，病形有微甚，生死有早晏，按经推步，诚可知也。<br />
　　<br />
　　卷之五　运气易览<br />
　　论同天符同岁会<br />
　　　r同天符同岁会之图　ps127a32.bmp　r天符太乙天符岁会同天符同岁会总歌司天与运及年支，三位相参太乙符。<br />
　　运合年支名岁会，土辰四正必同途。<br />
　　在泉合运阴同岁，阳则同天符可呼。<br />
　　惟有天符何意取，司天合运是其区。<br />
　　符，合也。太乙，尊之之号。惟辰戌丑未寄位于子午卯酉四正位主岁会者，余不当止中之合故耳。邪之中人，太乙暴而死，岁会徐而持，天符速而危。<br />
　　<br />
　　卷之五　运气易览<br />
　　干德符<br />
　　无论无图，读其歌便谙其义，故录于此。<br />
　　不及年月干符同，未逢行胜气亦平。<br />
　　行胜己后行复毕，本气即得正德位。<br />
　　年前大寒交初气，其日干合年干位。<br />
　　交气时干或合之。二者皆为平气至。<br />
　　如丁酉岁木运不及，当金行胜。正月建壬与丁合，此木逢胜。己卯岁土不及，当木行胜。金行复至，九月建甲与己合，土乃还位，此行胜己后，亦行复己毕也。年日时除交初气，余虽相遇，不相齐合，谓甲与己合之类是也。<br />
　　<br />
　　卷之五　运气易览<br />
　　论手足经<br />
　　经言人五脏十二节皆通乎天气者，乃论手足经三阴三阳也。其十二经，外循身形，内贯脏腑，以应十二月，即十二节也。五脏为阴，六腑为阳。一阴一阳乃为一合，即六合也。<br />
　　夫少阴之经主心与肾二脏者，盖心属火，而少阴冬脉，其本在肾。又君火正司于午，对化于子，是以肾脏亦少阴主之。五脏为阴，不可言阳。水随肾至，故太阳为腑，则手太阳小肠，足太阳膀胱也。<br />
　　太阴之经主脾与肺二脏者，盖脾属阴土，而太阴阴脉在肺。又上生金，子随母居，故肺太阴主之。金随肺至，故阳明为腑，则手阳明大肠，足阳明胃也。<br />
　　厥阴之经主肝与心包络二脏者，盖肝属木，又生火，子随母居，故心包厥阴主之。火随心包而至，故少阳为腑，则手少阳三焦，足少阳胆也。<br />
　　其手足经者，乃手经脉自两手起，足经之脉自两足起也。以十二辰言之，盖阴生于午，阴上生，故曰手经；阳生于子，阳下生，故曰足经，所以纪上下也。又心肺心包在上，属手经，肝脾肾在下，属足经，亦其意也。脏腑同为手足经，乃一合也。心包非脏，三焦非腑也。经曰：膻中者，臣使之官，喜乐出焉。在胸主两乳间，为气之海，然心主为君也。三焦者，决渎之官，水道出焉。三焦有名无形，上合心主，下合于右肾，主谒道。（诸气名为使者也。）<br />
　　卷之五　运气易览<br />
　　论手足经<br />
　　　r手足经所属之图　ps127a33.bmp　r手足经歌：太阳小肠足膀胱，阳明大肠足胃当。<br />
　　少阳三焦足胆匹，太阴肺兮足脾方。<br />
　　少阴心经足肾部，厥阴包络足肝乡。<br />
　　脏腑所属地支歌：子肾午心辰膀胱，丑脾酉肠戌小肠。<br />
　　未肺巳肝亥包络，卯胃中焦寅胆房。<br />
　　<br />
　　卷之五　运气易览<br />
　　论六病<br />
　　厥阴所至为里急，筋缓缩急，支痛软戾，胁痛呕泄。少阴所至为疡疹，身热恶寒，战栗惊惑，悲笑谵妄，衄 血污。太阴所至为积饮，痞隔中满，霍乱吐下，身重 肿，肉泥按不起。少阳所至为嚏呕，疮疡耳鸣，呕涌溢食不下，惊躁瞀昧，目不明，暴注 ，恶病暴死。阳明所至为鼽嚏，浮虚皴揭，尻阴股膝髀 足病。太阳所至为屈伸不利，腰痛，寝汗痉，流泄禁止。此六气之为病也。<br />

                    <br>
                        　　按经旨，则淫胜郁复，主客太少，皆至其疾。则邪之中人有浅深矣，又在人禀受冲冒畏避而已。<br />
　　原夫人禀五行之气生，亦从五行之数尽。若起居调养，而能避邪安正，无横夭殃矣。然为七情牵于内，六气干于外，由是众疾作而百病生，又况趋逐名利，贪迷嗜欲，劳役辛苦，饥渴醉饱，冲涉寒暑，凌冒风雨，触犯禁忌，残贼真灵。如是论之，夭殇之由，岂数之尽也？归咎于己而已。<br />
　　经曰：不知持满，不时御神，务快其心，逆于生乐者，此之谓也。<br />
　　盖天之邪气，感则害人五脏；水谷之寒热，感则害人六腑；燥湿，感则害人皮肉筋脉。又喜怒伤气，寒暑伤形。是知病生之变，亦由乎我也。又或乘年之虚，失时之和，遇月之空，则邪甚矣；重感于邪，则病危矣。虽然，气运交相临遇，相得则和，不相得则病。或瘟疫时气，一州一县，无问大小皆病者，斯固气运使然。若我真元气实，起居有时，动作无相冲冒，纵是瘟疫之作亦微。是故圣人有养生修真之术也。<br />
　　或者以为天地五运六气如何人病。盖人之五脏应天地五行。阴阳之气，随其卷舒衰旺故也。<br />
　　王冰以为苍天布气，尚不越于五行，人在气中，岂不应于天道。故随气运阴阳之盛衰，亦理之自然也。但五运六气为疾而感之者多矣。又经曰：冬伤寒，春病瘟；春伤风，夏飧泄；夏伤暑，秋疟；秋伤湿，冬咳嗽。伤四时之气，皆能为病。又有四方之气不同，为病各异。故经有异法方宜之论，以得病之情者是也。又或当岁有病而非岁气者，亦须原其所感形证脉候，未必尽为运气所作，在工以明之，庶免拘泥运气也。<br />
　　歌曰：厥阴筋软缩里急，软戾支胁痛呕泄。<br />
　　少阴寒热栗疹疡，惊惑悲笑谵衄 。<br />
　　太阴积饮否满中，身重 肿霍乱别。<br />
　　少阳喉痹嚏呕疡，耳鸣涌溢惊躁掣。<br />
　　暴注瞀昧目不明， 恶病暴死灭。<br />
　　阳明鼽嚏皴揭浮（虚浮，）尻阴股 足病切。<br />
　　太阳寝汗若屈伸，流泄禁止腰痛折。<br />
　　<br />
　　卷之五　运气易览<br />
　　论治法<br />
　　主客之气皆能致其疾，下是主气，上是客气。经曰：木位之主，其泻以酸，其补以辛；厥阴之客，以辛补之，以酸泻之，以甘缓之。火位之主，其泻以甘，其补以咸；少阴之客，以甘泻之，以酸软之；少阳之客，以咸补之，以甘泻之，以咸软之。土位之主，其泻以苦，其补以甘；太阴之客，以甘补之，以苦泻之，以甘缓之。金位之主，其泻以辛，其补以酸；阳明之客，以酸补之，以辛泻之，以苦缓之。水位之主，其泻以咸，其补以苦；太阳之客，以苦补之，以咸泻之，以苦坚之，以辛润之。此六气主客之补泻也。客胜则泻客补主，主胜则泻主补客，应随当缓当急以治之也。而本经又有六气司天在泉淫胜之治法，有司天在泉反胜之治法，有岁运上下所宜药食之治法。如是不一，各根据疾苦，顺其运令，以药石五味调治之。为工者当明其岁令，察其形证，诊其脉急，别其阴阳，根据经旨以拯救之，何患疾之不瘥耶？五运之中，又有必折其郁气，先取化源之法。《玄珠》以为太阳司天，取九月泻水之源；阳明司天，取六月泻金之源；少阴少阳司天，取三月泻火之源；太阴司天，取五月泻土之源；厥阴司天，取年前十二月泻木之源，乃用针迎而取之之法也。故曰：无失天信，无逆气宜；无翼其胜，无赞其复，是谓主治者，此也。盖用药之制，有法存焉。然病有久新，方有大小、有毒无毒，而宜其制。此用之大法也。<br />
　　或者以为岁运太角木旺土衰，迎取之当泻其肝经而益其脾胃。此非通论也。何哉？岂有人人脏腑皆同者？假如肝元素虚，脾气太盛，遇此太角之运，肝木稍实，脾气得平，方获安和。若便泻肝补脾，所谓实实虚虚，损不足而益有余，如此而死者，医杀之耳。是不察其误，反害人增疾尤甚也。何则？天下事物之理，益之则迟，而损之则速。若服一药取其效，则缓而微；若食一发病之物，俄顷而应。由是观之，成难毁易，可不谨哉！<br />
　　卷之五　运气易览<br />
　　六气主客补泻歌<br />
　　木主酸（收）泻辛（散）补之，火主甘（取舒缓）泻咸（取柔软）补施。土主苦（取坚燥）泻甘（安缓）味补，金主辛（散）泻酸（收）补为。水主咸（软）泻苦（坚）补是，六气补泻客后随。辛（散）补酸（收）泻甘（苦急）缓厥，甘泻酸（苦缓）收少阴知。咸补甘泻咸软相，甘补苦泻甘缓脾。酸补苦泻肺经施，苦补咸泻于水推。更以苦坚以辛润，同极太阳尤其宜。<br />
　　二火之气虽殊，其用则一。木用辛补酸泻。经注：辛味散，故补；酸味收，故泻。《校正》云：自为一义。今未详。法复司气可犯无犯，如夏寒甚，则可热犯热；不甚，则不可反。<br />
　　<br />
　　卷之五　运气易览<br />
　　五脏所入之味歌<br />
　　酸主收之属肝脏，苦坚入心甘缓脾。<br />
　　辛性味散能调肺，咸则软兮于肾宜。<br />
　　<br />
　　卷之五　运气易览<br />
　　六气所宜之味歌<br />
　　咸寒二火木辛凉，甘热当令治太阳。<br />
　　苦折太阴宜苦热，阳明之味苦温尝。<br />
　　<br />
　　卷之五　运气易览<br />
　　论六脉<br />
　　明阴阳运转之六气，辨南北岁政之尊卑；察主客胜负之由，审淫胜郁复之变，须在脉候，然后为工矣。五运不及，则所胜者来克；五运太过，则不胜者受邪。天地六气，互相临遇，应则顺，否则逆。气相得则和，不相得则病。唯天地胜复之气不形于证者，乃初气终三气，天之胜，四气尽终气，地之复。盖以气不以位；故不以形证观察也。<br />
　　余则当知六脉。故经曰：厥阴之至，其脉弦；少阴之至，其脉沉；少阳之至，其脉大而浮阳明之至，其脉短而涩；太阳之至，其脉大而长。至而和则平，至而甚则病，至而反者病，至而不至者病，未至而至者病，阴阳易者危，不当其位者病，（见于他位也。）迭易其位者病，失守其位者危，此之谓也。<br />
　　然人之生也，虽五行备于一身，生气根于内，亦随天地之气卷舒也。何以明之？谓如春脉弦，夏脉洪，秋脉毛，冬脉石是也。夫人感运气而生，亦曰感运气而疾。《经》曰：逆之则变生，变生则病。物生其应世，气脉其应也，当立岁气以诊别之。平人气象论曰：太阳脉至，洪大而长；少阳脉至，乍数乍疏，乍短乍长；阳明脉至，浮大而短。《难经》引此，亦论三阴三阳之脉者，乃以阴阳始生之浅深而言之也。<br />
　　六脉者，盖言运与气，胜复临遇，正当行令，当其司化之时而应，故脉之动不相同。若交运交气时日，及期而见，无相先复、不及太甚，方谓之平。若瘥之者，当知其病也。<br />
　　<br />
　　卷之五　运气易览<br />
　　论南北政<br />
　　运用十干起，则君火不当其运也。六气以君火为尊，五运以湿土为尊。故甲己上运为南政，盖土以成数，贯金木水火，位居中央。君尊，南面而行令。余四位以臣事之，北面而受令，所以有别也。而人脉应之。<br />
　　甲己之岁，二运南面。论脉则寸在南而尺在北。少阴司天，两寸不应，乃以南为上，北为下。<br />
　　正如男子面南受气，尺脉当弱，女子面北受气，尺脉常盛之理同，以其阴气沉下，故不应耳。<br />
　　六气之位，则少阴居中而厥阴居右，太阴居左，此不可易也。其少阴则主两寸尺，厥阴司天在泉当在右，故右不应；太阴司天在泉当在左，故左不应，根据南政两论尺寸也。若覆其手诊之，则阴沉于下，反沉为浮，细为大矣。又经曰：尺寸反者死，阴阳交者死。先立其年，以知其气。左右应见，然后乃可言死生之逆顺者，更在诊以别其反，详其交，而后造死生之微也。<br />
　　　r南北政图　ps127a34.bmp　r歌曰：土位居南号曰君，火金木水北方臣。<br />
　　运须湿土（起甲己故）当尊位，六气仍先君火论。<br />
　　　r南政司天之图　ps127a35.bmp　r　r北政司天之图　ps127a36.bmp　r<br />
　　卷之五　运气易览<br />
　　论气运加临尺寸脉候不应交反说<br />
　　经曰：阴阳交者死，谓岁当阳在左，脉反见右；岁当阴在右，脉反见左。左右交见是谓交。<br />
　　若左独然，或右独然，是不应，非交也，惟寅申巳亥辰戌丑未八年有之。经曰尺寸反者，谓岁当阴在寸，而脉反见于尺；岁当阳在尺，而脉反见于寸。尺寸俱反，方谓之反。若尺独然，或寸独然，是不应，非反也，惟子午卯酉四年有之。<br />
　　盖造化之气变常，则气血纷扰而为病矣。经曰：先立其年，以知其气。左右应见，乃可以言生死之逆顺也。举此为例，余岁同法。粗工不知，呼为寒热。攻寒令热，脉不变而热疾已生；制热令寒，脉如是而寒疾又起。欲求其适安可得乎？夭枉之因，率由此也。凡三阴司天在泉，上下南北二政，或左或右，两手寸尺，其脉沉下。沉下不相应者，覆手则沉为浮，细为大矣。<br />
　　<br />
　　卷之五　运气易览<br />
　　尺寸交反死脉<br />
　　如太阴司天，阴脉岁当见左寸，反见右寸。其右寸本然阳脉而移左寸，曰阴阳交，交者死。<br />
　　若左独阴脉不见，或右独不见，乃不应阴气，止疾而已。尺同。惟寅申巳亥辰戌丑未八年有之。<br />
　　少阴司天，阴脉岁当见两寸，反见两尺。其尺本然阳脉而移两寸，曰尺寸反，反者死。尺同，尺寸独义因前。惟子午卯酉四年有之。<br />
　　歌曰：左寸交右右交左，右尺交左左交右。<br />
　　两寸反移两尺居，两尺反移两寸守。<br />
　　<br />
　　卷之五　运气易览<br />
　　南北政尺寸脉不应<br />
　　不应谓阴之所在，脉乃沉细，不应本脉也。若覆手诊之，则沉为浮，细为大矣。尺寸本无上下，今以上下字言之，以别南北政司天在泉所主耳。<br />
　　<br />
　　卷之五　运气易览<br />
　　南北政尺寸脉不应<br />
　　　r南北政尺寸脉不应图　ps127a37.bmp　r歌曰：南政寸上尺居下，北政寸上尺下推。<br />
　　三阴司天不应上，在泉于下不应之。<br />
　　太阴须诊左寸尺，厥阴右手尺寸持。<br />
　　少阴脉兼两寸尺，此理微妙诚难知。<br />
　　按脉不应专主三阴言，然少阴君火也，故主两寸两尺。所以少阴司天，两寸不应；少阴在泉，两尺不应。子之左丑属太阴，故太阴司天，左寸不应；太阴在泉，左尺不应。子之右亥属厥阴，故厥阴司天，右寸不应；厥阴在泉，右尺不应。但看三阴所在，司天主寸，在泉主尺，不论南政北政，此要法也。<br />
　　一人卧病，医诊左尺不应，以为肾气绝矣，死在旦夕。更医诊之，察色切脉，则面戴阳，气口皆弦而长，乃伤寒三阳合病也。又方涉海为风涛所惊，遂血菀而神慑，为热所搏，乃吐血一升许，且胁痛烦渴谵语。投小柴胡汤减参加生地，半剂后，俟其胃实，以承气汤下之而愈。适是年岁运左尺当不应，此天和脉，非肾绝也。<br />
　　<br />
　　卷之五　运气易览<br />
　　五运主病治例<br />
　　<br />
　　甲己岁气土化之图<br />
　　<br />
　　甲<br />
　　岁土太过 是岁泉涌河溢，涸泽亦生鱼。风雨大行。<br />
　　岁运黄天 至土崩溃，鳞见于陆。<br />
　　敦阜之纪 平气备化 甲岁南政 太宫之音岁气雨湿流行，至阴内实，物化充成。其变震惊飘骤崩溃。<br />
　　肾水受邪，病则腹痛清厥体重。甚则足痿不收，脚痛中满，四肢不举。脾土胜肾水，木为水之子，复能克土，则反溏泄。<br />
　　甚则大溪绝者死。（足内踝后跟骨上动脉中肾脉是也。）临辰戌为岁首，（甲辰、甲戌。）下加太阴，为同天符，同上。<br />
　　<br />
　　己<br />
　　岁土不及 岁运 天 甲监之纪 平气备化 己岁南政 少宫之音岁气风寒大作，雨乃愆期。草木秀而不实。<br />
　　脾土受邪，病即飧泄霍乱，体重腹痛。<br />
　　肝木克脾土，金为土之子，复能克肝木，则反胸胁暴痛，下引小腹。<br />
　　临辰戌丑未为岁会。（甲辰、甲戌、己丑、己未。）上见太阴为太乙天符。（己丑、己未。）下临厥阴，（己巳、己亥。）流水不冰，蛰虫来见，民乃康。<br />
　　<br />
　　乙庚岁气金化之图<br />
　　<br />
　　乙<br />
　　岁金不及 岁运素天 从革之纪 平气审平 乙岁北政 少商之音岁气炎火盛行，生气乃用，烁石流金，涸泉焦草。<br />
　　肺金受邪，病则肩背瞀重，鼽嚏血便注下。<br />
　　心火克肺金，水为金之子，复能克心火，则反心痛脑痛，延及囟顶发热，口疮心痛。<br />
　　临酉为太乙天符，乙酉。为岁会。<br />
　　上见阳明为天符。（乙卯。）复则水胜火，寒雨暴至，冰雹雪霜。<br />
　　<br />
　　庚<br />
　　岁金太过 岁运素天 坚成之纪 平气审平 庚岁北政 太商之音岁气燥行，天气洁，地气明，阳气随阴，肃杀凋零。<br />
　　肝木受邪，病则腹痛目赤，体重胸痛胁满，引小腹，耳无闻。甚则喘咳逆气，背肩尻阴股膝髀足痛。<br />
　　肺金克肝木，火为木之子，复能反克肺金，则反血溢心痛， 胁不可转侧，咳逆，太冲绝者死。<br />
　　临酉为岁会，乙酉。下见阳明为同天符。（庚子、庚午。）<br />
　　丙辛岁气水化之图<br />
　　<br />
　　丙<br />
　　岁水太过 是岁雨水雪霜不时降，湿气变物。<br />
　　岁运玄天 流衍之纪 平气静顺 丙岁北政 太羽之音岁气天地寒凝，其变冰霜雪雹。<br />
　　心火受邪，病则心身发热烦躁，阴厥中寒。甚则腹大胫肿，喘咳。<br />
　　肾水胜克心火，脾为火之子，复能克肾，反肠鸣溏泄，甚则神门绝者死。（穴在掌后锐骨端，心主脉也。）临子为岁会，（丙子。）上见太阳为天符，（丙戌、丙辰。）<br />
　　辛<br />
　　岁水不及 岁 运玄天 涸流之纪 平气静顺 辛岁北政 少羽之音岁气水泉减，草木茂。<br />
　　肾水受邪，病则身重濡泻肿满，腰膝痛，足痿清厥。甚则跗肿，肾气不衡。<br />
　　脾土克肾水，木为水之子，复能克脾，则反面色时变，肉 ，膈中痛及心腹。<br />

                    <br>
                        　　临丑为同岁会，（辛丑、辛未。）上见太阴，下见太阳为同岁会，则大寒，蛰虫早藏。<br />
　　<br />
　　丁壬岁气木化之图<br />
　　<br />
　　丁<br />
　　岁木不及 是岁天地凄怆，日见朦昧，雨非雨，晴非晴，惨然气象凝敛，肃杀之甚。<br />
　　岁运苍天 委和之纪 平气敷和丁岁北政 少角之音岁气燥气乃行，生气失政，凉雨时降，风雪并兴，草木晚荣，物秀而实。<br />
　　肝木受邪，病中清， 胁满，少腹痛，肠鸣溏泻。<br />
　　肺金胜肝木，火为木之子，复能克金，则反寒湿疮痒痤痱肿痈，咳血，夏生大热，湿变为躁，草木槁，下体再生。<br />
　　上见厥阴为天符，（丁巳、丁亥。）临卯为岁会。（丁卯。）<br />
　　壬<br />
　　岁木大过 岁运苍天 发生之纪 平气敷和 壬岁北政 太角之音岁气风气流行，生气淳化，万物以荣，其变震拉摧拔。<br />
　　脾土受邪，病飧泄，食减体重，肠鸣腹痛胁满。<br />
　　肝木克脾土，金为土之子，复能胜木，则反胁痛而吐，甚则冲阳绝者死。<br />
　　临卯为岁会，（丁卯。）下见厥阴为同天符。（壬申、壬寅。）<br />
　　戊癸岁气火化之图<br />
　　<br />
　　戊<br />
　　岁火太过 是岁火燔灼，水泉涸，物焦枯。<br />
　　岁运丹天 赫曦之纪 平气升明 戊岁北政 太征之音岁气阴气内化，其变则炎烈沸腾。<br />
　　肺金受邪，病则发疟，少气喘咳，血溢泄泻，胸胁满痛，背膂痛，身热骨痛。<br />
　　心火胜肺金，水为金之子，复能胜火，反狂妄泄泻，喘咳血溢。甚则手太阴太渊绝者死。<br />
　　临子为太乙天符。（戊子为天符，戊午为太乙天符。）上见少阴少阳为天符。（戊午、戊子、戊寅、戊申。）<br />
　　癸<br />
　　岁火不及 岁运丹天 伏明之纪 平气升明 癸岁北政 少征之音岁气寒乃盛行，火令不政，物生不长，阳气屈伏，蛰虫早藏。<br />
　　心火受邪，病则胸胁膺背痛，郁冒暴喑臂痛。<br />
　　肾水胜心火，土为火之子，复能克肾，则反寒，腹中肠鸣泻注，挛痹，足不任身。<br />
　　临卯酉为同岁会。（癸酉、癸卯。）下见少阴少阳为同岁会。（癸卯、癸酉、癸巳、癸亥。）<br />
　　卷之五　运气易览<br />
　　五运主病治例<br />
　　　r子午岁气热化之图　ps127a38.bmp　r　r丑未岁气湿化之图　ps127a39.bmp　r　r寅申岁气火化之图　ps127a40.bmp　r　r卯酉岁气燥化之图　ps127a41.bmp　r　r辰戌岁气寒化之图　ps127a42.bmp　r　r巳亥岁气风化之图　ps127a43.bmp　r<br />
　　卷之五　运气易览<br />
　　六气主病治法例<br />
　　<br />
　　风胜燥制火并汤<br />
　　天南星（二两半） 北桔梗（七钱半） 小栀子（一两取仁。上三味入太阴肺经，助燥化制其风） 川黄连（八钱半，此一味入少阴心经，泻火抑母之甚。母者，木也。此实则泻其子也）青皮（二钱半，引诸药至风胜之地） 防风（三钱） 薄荷（一钱。上二味散风势）上为粗末，每服七钱半，水一大盏、姜三片，煎七分，去渣温服。<br />
　　<br />
　　水胜湿制风并汤<br />
　　苍术（二两，米泔浸一宿炒） 白术（二两半，麸炒） 甘草（五钱，炙。上三味入太阴脾经，助土以制水甚） 吴茱萸（五钱） 干姜（五钱七分。上二味入厥阴肝经，泻木以抑母甚。<br />
　　母者，水也。此实则泻其子也） 附子（一钱一字引诸药至水胜之地）上为粗末，每服七钱，大枣一枚，水一盏煎七分，去渣温服。<br />
　　<br />
　　火胜寒制温并汤<br />
　　黄柏（二两半，盐水炒） 知母（一两。上二味入少阴肾经，助寒化以制火甚） 片黄芩（五钱，酒炒） 栀子仁（四钱。二味入太阴脾经，助湿化以抑母甚） 黄连（一钱，姜汁炒，引诸药至火胜之地）上为粗末，每服七钱，灯芯七根、莲子五枚，水一盏煎七分，温服。<br />
　　<br />
　　土胜风制燥并汤<br />
　　川芎（一两，米醋炒） 当归（一两半，酒洗。上二味入厥阴肝经，助风化以制其湿） 南星（一两，汤泡七次） 桑白皮（蜜炙，七钱。上二味泻燥夺母） 大枣（五枚，引药至湿感之地） 川萆 （八钱，以散湿）上为粗末，每服七钱，姜五片，水一盏煎七分，温服。<br />
　　<br />
　　金淫热制寒并汤<br />
　　肉桂（二两，入少阴心经，助热化以制金甚） 当归（两半，酒洗，助木生火以制燥胜）泽泻（一两，入少阴肾经，泻寒以抑母） 独活（六钱，与泽泻颇同） 桔梗（三钱半，引诸药至燥胜所）上为粗末，每服六钱，水一盏煎七分温服，燥易则止。<br />
　　<br />
　　火胜阴精制雾沤渎并汤<br />
　　天门冬（去心，三两，净蜜汤浸） 生地黄（二两半，酒洗，入阴精助水化以制热甚） 柴胡（五钱） 连翘 黄芩（各二钱。二味入雾沤渎抑甚） 地骨皮 黄柏（各二钱。二味引诸药至热胜之地）上为粗末，每服七钱，灯芯一撮，水一盏煎七分温服。<br />
　　<br />
　　卷之五　运气易览<br />
　　五运主方治例<br />
　　凡遇六壬年，发生之纪，岁木太过，风气流行，脾土受邪。民病飧泄食减，体重烦冤，肠鸣胁支满，甚则忽忽善怒，眩冒颠疾。为金所复，则反胁痛而吐，甚则冲阳脉绝者死。<br />
　　<br />
　　苍术汤<br />
　　 治脾胃感风，飧泄注下，肠鸣腹满，四肢重滞，忽忽善怒，眩冒颠晕，或左胁偏疼。<br />
　　白茯苓 浓朴（制） 白术 青皮（去白） 干姜（炮） 半夏（制） 草果仁 甘草（炙，各等分）上咀，每服四钱，水一盏，姜三片、枣一枚，煎七分食前服。<br />
　　凡遇六戌年，赫曦之纪，岁火太过，炎暑流行，肺金受邪。民病疟，少气咳喘，血溢泄泻，嗌燥耳聋，中热肩背热。甚则胸中痛，胁支满，背髀并两臂痛，身热骨痛，而为浸淫。为水所复，则反谵妄狂越，喘鸣血溢，泄泻不已。甚则太渊绝者死。<br />
　　<br />
　　麦门冬汤<br />
　　 治肺经受热，上气咳喘，咯血痰壅，嗌干耳聋，泄泻，胸胁满痛连肩背，两臂膊痛，息高。<br />
　　麦门冬 香白芷 半夏（制） 桑白皮 竹叶 甘草 紫菀茸 钟乳粉 人参（各等分）上咀，每服四钱，水一盏，姜三片，枣二枚，煎七分食前服。<br />
　　凡遇六甲年，敦阜之纪，岁土太过，雨湿流行，肾水受邪。民病腹痛清厥，意不乐，体重烦冤。甚则足痿不收，行善 ，脚下痛，中满，食减，四肢不举。为风所复，则反腹胀溏泄肠鸣。<br />
　　甚则太溪绝者死。<br />
　　<br />
　　附子山茱萸汤<br />
　　 治肾经受湿，腹痛寒厥，足痿不收，腰膝痛，行步艰难。甚则中满不下，或肠鸣溏泄。<br />
　　附子（制） 山茱萸（各一钱） 半夏（制，五钱） 丁香（一分） 乌梅（半两） 干木瓜肉豆蔻（制，各三分） 藿香（一分）上锉，每服四钱，水一盏，姜七片、枣二枚，煎七分食前服。<br />
　　凡遇六庚年，坚成之纪，岁金太过，燥气流行，肝木受邪。民病胁小腹痛，目赤背痒，耳无闻，体重烦冤，胸痛引背，胁满引小腹。甚则喘咳逆气，背尻阴股膝髀 足痛。为火所复，则暴痛， 胁不可反侧，咳逆，甚而血溢，太冲绝者死。<br />
　　<br />
　　牛膝木瓜汤<br />
　　 治肝虚遇岁燥，胁连小腹拘急疼痛，耳聋目赤，咳逆，肩背连尻阴股膝髀 皆痛，悉主之。<br />
　　牛膝（酒洗） 木瓜（各一两） 芍药 杜仲（制） 枸杞子 黄柏节 菟丝子（制） 天麻（各三分） 甘草（炙，五钱）上咀，每服四钱，水一盏，姜三片、枣一枚，煎七分食前服。<br />
　　凡遇六丙年，流衍之纪，岁水太过，寒气流行，邪害心火。民病身热烦心躁悸，上下中寒，谵语心痛。甚则腹大胫肿，喘咳，寝汗憎风。为土所复，则反胀满，肠鸣溏泄，食不化，渴而妄冒，甚则神门绝者不治。<br />
　　凡遇六辛年，涸流之纪，岁水不及，湿乃盛行，民病肺满身重，濡泄寒疡，腰 股膝痛，上便频，足痿清厥，脚下痛。甚则 肿，肾气不行。为所复，则反面色时变，筋骨并臂肉 ，目视KT KT ，肌肉发热，并膈中痛于心腹。<br />
　　<br />
　　五味子汤<br />
　　 治肾气虚，坐卧湿地，腰重着疼痛，腹胀满，濡泻无度，行步难，足痿，清厥。甚则浮肿，面色不常，或筋骨并臂肉 ，目视KT KT ，膈中及咽痛。<br />
　　五味子 附子（制） 巴戟（制） 鹿茸（制） 山茱萸肉 熟地黄 杜仲（制）上咀，每服四钱，水一大盏，姜三片、盐少许，煎七分食前服。<br />
　　凡六壬、六戊、六甲、六庚、六丙岁，乃木火土金水太过，五运先天；六癸、六丁、六己、六乙、六辛岁，乃木火土金水不及，为五运后天。民病所感，治之各以五味所胜调和，以平为期。<br />
　　<br />
　　卷之五　运气易览<br />
　　五运六气平治汤<br />
　　<br />
　　审平汤<br />
　　 岁金太过不及者用之。卯酉之岁，阳明司天，病者中热面浮，鼻鼽，小便黄赤，甚则淋，或疠气，善暴仆，振栗谵妄，寒疟，痈肿便血，宜用此方以平金气，故曰审平。<br />
　　远志 紫檀香（各一两） 天门冬 山茱萸（各一分） 白芍药 白术 甘草 生姜（各半两）上咀，每服四钱，水一盏煎七分，食前服。<br />
　　<br />
　　敷和散<br />
　　 岁气风木司天，病者而反右胁下寒，耳鸣泪出掉眩，燥湿相搏，民病黄瘅，浮肿，时作瘟疠，宜用此方，以气和而水敷荣也，故曰敷和。<br />
　　半夏 五味子 枳壳 茯苓 诃子皮 干姜 橘皮 甘草（各半两）上咀，每服四钱，水一盏，枣一枚，煎七分，食前服。<br />
　　<br />
　　静顺汤<br />
　　 岁气寒水司天，湿土在泉，病者身热头痛呕吐，气郁中满，瞀闷少气足痿，注下赤白，肌腠疮疡，发为痈疽，宜用此以正之，则水气自静而顺，不致泛滥，故云静顺。<br />
　　白茯苓 干木瓜 附子（炮） 牛膝 防风 诃子皮 甘草（炙） 干姜（炮。各半两）上咀，每服四钱，水一盏煎七分，食前服。<br />
　　<br />
　　升明汤<br />
　　 岁气少阳相火司天，厥阴风木在泉，民病气郁血热，咳逆头痛，胁满呕吐，胸臆不利，聋瞑烦渴，身重疮疡，宜用此正之，火性不致于炎郁，故曰升明。<br />
　　紫檀香 车前子 青皮 半夏 酸枣仁 蔷 生姜 甘草（各等分）<br />
　　备化汤<br />
　　 岁气太阴湿土司天，太阳寒水在泉，民病关节不利，筋急身重痿弱，或瘟疠盛行，胸腹满闷。甚则浮肿寒疟，血溢腰痛，宜用此以正土气，则燥湿之患而物自生生矣。故曰备化。<br />
　　熟地黄 茯苓 附子 覆盆子 木瓜 甘草 生姜 牛膝（各等分）上咀，每服四钱，水一盏煎七分食前服。<br />
　　上五方为五行之平气。当其正音，平气之岁不须用此，前纪运语之详矣。故木运太角岁曰发生，为太过；少角岁曰委和，为不及；惟正角岁曰敷和，为平气云云。凡遇太过与不及之年，以五平气汤消息加减用之，亦未必无补云。<br />
　　<br />
　　正阳汤<br />
　　 岁气少阴君火司天，阳明燥金在泉，或有太过不及，宜用此方以正真阳之火。<br />
　　阳火，君火也，故曰正阳。<br />
　　白薇 当归 川芎 芍药 桑白皮 旋覆花 玄参 甘草上咀，每服四钱，水一盏半，姜一片、枣一枚，煎七分服。<br />
　　<br />
　　卷之五　运气易览<br />
　　论主运大运太少相生<br />
　　运有大运，有主运，当年年干建运，通主一年，此为大运。或太角，或少角，俱从大寒日始，以次相生，至羽而终。每运各主七十三日零五刻，总五运之数，则三百六十五日零二十五刻而成一岁，此为主运。主运太少皆根据大运。阳年属太，阴年属少。上生至角而止，下生至羽而止。上下相生，皆须太少相因，不可失序。<br />
　　假如甲运，太宫土也。上生太宫者，少征火。生少征者，太角木。此谓上生至角是也。又太宫土，下生者，少商金，金生太羽水。此谓下生至羽是也。甲与己合，己从少宫，上下相生焉。<br />
　　又如乙运，少商金也。上生少商者，太宫土。生太宫土者，少征火。生少征火者，太角木。<br />
　　此亦谓上生至角也。又少商，下生者，太羽水。此亦谓下生至羽也。乙与庚合。庚从太商，上下相生焉。<br />
　　又如丙运，太羽水也。上生太羽者，少商金。生少商金者，太宫土。生太宫土者，少征火。<br />
　　生少征火者，太角木。此谓上生至角也。丙与辛合，辛从少羽，上生焉。<br />
　　又如丁运，少角木也。少角下生者，太征火。火生少宫土，土生少商金，金生少羽水。此谓下生至羽也。丁与壬合，壬从太角，下生焉。<br />
　　又如戊运，太征火也。上生太征火者，少角木也。太征下生者，少宫土。土生太商金，金生少羽水。此亦谓上生至角，下生至羽也。戊与癸合，癸从少征，上下相生焉。<br />
　　是以逐年主运皆根据大运。或太角为初，则太羽为终；或少角为初，则少羽为终。经于各条大运角下注一初字，羽下注一终字，又以示人主运角羽之太少初终也。<br />
　　甲乙丙壬癸五年，皆太角木为初运，主七十三日。自大寒日起，至春分后十三日止也。少征火为二运，主七十三日，自春分后十三日起，至小满后二十五日止也。太宫土为三运，主七十三日，自小满后二十五日起，至大暑后三十七日止也。少商金为四运，主七十三日，自大暑后三十七日起，至秋分后四十九日止也。太羽水为终运，主七十三日，自秋分后四十九日起，至大寒而终也。<br />
　　戊己庚辛丁五年，皆少角木为初运，太征火为二运，少宫土为三运，太商金为四运，少羽水为终运也。<br />
　　按《天元玉册》，又有岁之客营运于主运之上，与六气主客之法同，故曰岁中客运者，常以应于前二十日为初运。<br />
　　申子辰岁大寒日寅初交 亥卯未岁大寒日亥初交寅午戌岁大寒日申初交己酉丑岁大寒日巳初交此五运相生而终岁度也。然于经未见其用。以六气言之，则运亦当有主客，以行天令。盖五行之运，一主其气，岂四而无用不行生化者乎？然当年大运乃通主一岁，如司天通主上半年之法。<br />
　　《天元玉册》言五运之客互主一年，则经所载者乃逐年之主运也，明当以《玉册》为法。<br />

                    <br>
                        　　<br />
　　卷之五　运气易览<br />
　　大运主运太少相因歌<br />
　　先分大运过不及，大运五音生岁音。<br />
　　五音生己例推上，太少相因逢角寻。<br />
　　角初羽终起岁运，太少次生复下临。<br />
　　木岁角初同大运，太少次生亦下侵。<br />
　　当年大运为主，将岁主运，上下因之，名太少五音。假令太宫为大运，上见太征火，火上见少角木，则岁初运自少角起，下生至少羽水终。惟木阳年初运自太角起，阴年自少角起，下生亦以太少随之。<br />
　　五运邪正化度歌：五运太过唯一化，正乃阳兮当勿差。<br />
　　克己己生同化度，运如不及却为邪。<br />
　　度，日也。一化，阳岁大运。<br />
　　<br />
　　卷之五　运气易览<br />
　　大运主运太少相因歌<br />
　　　r大运主运太少之图(一)　ps127a44.bmp　r　r大运主运太少之图(二)　ps127a45.bmp　r歌曰：木初火二土期三，金四相维五水参。<br />
　　此号岁中之主运，静而不动匪虚谈。<br />
　　太岁中主运时日歌：大寒木运始交真，清明前三火用亲。<br />
　　芒种十朝应见土，立秋念二值金辰。<br />
　　立冬四日宜言水，每运（七十日）三朝五刻轮。<br />
　　<br />
　　卷之五　运气易览<br />
　　大运主运太少相因歌<br />
　　　r逐年客运之图(一)　ps127a46.bmp　r　r逐年客运之图(二)　ps127a47.bmp　r<br />
　　卷之五　运气易览<br />
　　逐年客运歌<br />
　　假令甲己年为例，却用当年土作初。<br />
　　五运顺生临主位，逐年仿此次加诸。<br />
　　于经未见其用，姑载之以备参考，庶为全书耳。<br />
　　<br />
　　卷之五　运气易览<br />
　　司天在泉大运主运定局<br />
　　【壬辰、壬戌】其运风，其化鸣紊启拆，其变振拉摧拔，其病眩掉目瞑。太阳（司天水） 太角（大运木） 太阴（司地土） 寒水（六） 风化（八），正化度也。<br />
　　主运：太角（初正大寒日起）、少征、太宫、少商、太羽（终）。<br />
　　【戊辰、戊戌】（同正征），其运热，其化暄暑郁燠，其变炎烈沸腾，其病热郁。太阳（司天水） 太征（大运火） 太阴（司地土） 寒化（六） 热化（七） 湿化（五），所谓正化日也。<br />
　　主运：太征、少宫、太商、少羽（终）、少角（初）。<br />
　　【甲辰（岁会亦名同天符）、甲戌（岁会亦名同天符）】其运阴埃，其化柔润淖泽，其变震惊飘骤，其病湿下重。太阳（司天水） 太宫（大运土） 太阴（在泉土） 寒化（六） 湿化（五），所谓正化日也。<br />
　　主运：太宫、少商、太羽（终）、太角（初）、少征。<br />
　　【庚辰、庚戌】其运凉，其化雾露萧瑟，其变肃杀凋零，其病燥背瞀胸满。太阳（司天水）太角（大运金） 太阴（司地土） 寒化（一） 清化（九） 雨化（五），正化度也。<br />
　　主运：太商、少羽（终）、少角（初）、太征、少宫。<br />
　　【丙辰天符、丙戌（天符）】其运寒，其化凝惨溧冽，其变冰雪霜雹，其病大寒留于溪谷。<br />
　　太阳（司天水） 太羽（大运水） 太阴（在泉土） 寒化（六） 雨化（五），正化度也。<br />
　　主运：太羽（终）、太角（初）、少征、太宫、少商。<br />
　　凡此太阳司天之政，气化营运先天，谓生长化成收藏皆先天时而应至也。余岁先天同。<br />
　　【丁卯（岁会）、丁酉】其运风清热，清热胜复同，上商同正商。阳明（司天金） 少角（大运木） 少阴（司地火），清化热胜复同，所谓邪气化日也，灾三宫。<br />
　　主运：少角（初）、太征、少宫、太商、少羽（终）。<br />
　　【癸卯（同岁会）、癸酉（同岁会）】其运寒雨，寒化雨化胜复同，上商同正商，所谓邪气化日也，灾九宫。阳明（司天金）少征（大运火） 少阴（司地火） 燥化（九） 风化（三） 热化（七），所谓正化日也。<br />
　　主运：少征、太宫、少商、太羽（终）、太角（初）。<br />
　　【己卯、己酉】其运雨风凉，风化凉化胜复同，邪气化度也，灾五宫。阳明（司天金） 少宫（大运土） 少阴（司地火） 清化（九） 雨化（五） 热化（七），正化度也。<br />
　　主运：少宫、太商、少羽（终）、少角（初）、太征。<br />
　　【乙卯（天符）、乙酉（岁会，又名太乙天符）】其运凉热寒，热化寒化胜复同，上商同正商，邪气化度也。阳明（司天金） 少商（大运金） 少阴（司地火） 燥化（四） 热化（二），正化度也。<br />
　　主运：少商、太羽（终）、太角（初）、少征、太宫。<br />
　　【辛卯（少宫同）、辛酉】其运寒雨风，雨化风化胜复同，邪气化度，灾一宫。阳明（司天金）少羽（大运水） 少阴（司地火） 清化（九） 寒化（一） 热化（七），正化度也。<br />
　　主运：少羽（终）、少角（初）、太征、少宫、少商。<br />
　　凡此阳明司天之政，气化营运后天，谓生长化成庶物动静，皆后天时而应至。余岁后天同。<br />
　　【戊寅（天符）、戊申（天符）】其运暑，其化暄嚣郁燠，其变炎烈沸腾，其病上热郁血溢泻心痛。少阳（司天相火） 太征（大运火） 厥阴（司地木） 火化（二），正化度也。<br />
　　主运：太征、少宫、太商、少羽（终）、少角（初）。<br />
　　【壬寅（同天符）、壬申（同天符）】其运风鼓，其化鸣紊启拆，其变振拉摧拔，其病掉眩支胁惊骇。少阳（司天相火） 太角（大运木） 厥阴（司地木） 火化（一） 风化（八），所谓正化日也。<br />
　　主运：太角初、少征、太宫、少商、太羽（终）。<br />
　　【甲寅、甲申】其运阴雨，其化柔润淖泽，其变震惊飘骤，其病体重 肿痞饮。少阳（司天相火） 太宫（大运土） 厥阴（司地木） 火化（二） 雨化（五） 风化（八），正化度也。<br />
　　主运：太宫、少商、太羽（终）、太角（初）、少征。<br />
　　【庚寅、庚申】同正商、其运凉，其化雾露清切，其变肃杀凋零，其病肩背胸中。少阳（司天相火） 太商（大运金） 厥阴（司地木） 火化（七） 清化（九） 风化（三），正化度也。<br />
　　主运：太商、少羽（终）、少角（初）、太征、少宫。<br />
　　【丙寅、丙申】其运寒肃，其化凝惨溧冽，其变冰雪霜雹，其病寒浮肿。少阳（司天相火）太羽（大运水） 厥阴（司地木） 火化（二） 寒化（六） 风化（三），所谓正化日也。<br />
　　主运：太羽（终）、太角（初）、少征、太宫、少商。<br />
　　凡此少阳司天之政，气化营运后天。<br />
　　【丁丑、丁未】其运风清热，风清热化胜复同。正宫邪气化度也，灾三宫。太阴（司天土）少角（大运木） 太阳（司地水） 雨化（五） 风化（三） 寒化（一），正化度也。<br />
　　主运：少角（初）、太征、少宫、太商、少羽（终）。<br />
　　【癸丑、癸未】其运热寒雨，寒化雨化胜复同，邪气化度也。灾九宫。太阴（司天土） 少征（大运水） 太阳（司地水） 雨化（五） 火化（三） 寒化（二），正化度也。<br />
　　主运：少征、太宫、少商、太羽（终）、太角（初）。<br />
　　【己丑（太乙天符）、己未（太乙天符）】其运雨风清，风清胜复同，同正宫，邪气化日也，灾五宫。太阴（司天土） 少宫（大运土） 太阳（司地水） 雨化（五） 寒化（一），正化度也。<br />
　　主运：少宫、太商、少羽（终）、少角（初）、太征。<br />
　　【乙丑、乙未】其运凉热寒，太阴（司天土） 少商（大运金） 太阳（司地水） 热化寒化胜复同，所谓邪气化日也，灾七宫。湿化（五）清化（四） 寒化（六），所谓正化日也。<br />
　　主运：少商、太羽（终）、太角（初）、少征、太宫。<br />
　　【辛丑（同岁会）、辛未（同岁会）】其运寒雨风，雨化风化胜复同，所谓邪气化日也。同正宫，太阴（司天土） 少羽（大运水） 太阳（司地水） 雨化（五） 寒化（一），所谓正化日也。<br />
　　主运：少羽（终）、少角（初）、太征、少宫、太商。<br />
　　凡此太阴司天之政，气化运化后天。<br />
　　【壬子、壬午】其运风鼓，其化鸣紊启坼，其变振拉摧拔，其病支满。少阴（司天君火）太角（大运木） 阳明（司地金） 热化（二） 风化（八） 清化（四），正化。<br />
　　主运：太角（初正）、少征、太宫、少商、太羽（终）。<br />
　　【戊子（天符）、戊午（太乙天符）】其运炎暑，其化暄曜郁燠，其变炎烈沸腾，其病上热血溢。少阴（司天君火） 太征（大运火） 阳明（司地金） 热化（七） 清化（九），正化度也。<br />
　　主运：太征、少宫、太商、少羽（终）、少角（初）。<br />
　　【甲子、甲午】其运阴雨，其化柔润时雨，其变震惊飘骤，其病中满身重。少阴（司天君火）太宫（大运土） 阳明（司地金） 热化（二） 雨化（七） 燥化（四），所谓正化日也。<br />
　　主运：太宫、少商、太羽（终）、太角（初）、少征。<br />
　　【庚子（同天符）、庚午（同天符）】同正商，上少阴（君火） 中太商（金运） 下阳明（金） 热化（七） 清化（九），所谓正化日也。其运凉劲，其化雾露萧瑟，其变肃杀凋零，其病下清。<br />
　　主运：太商、少羽（终）、少角（初）、太征、少宫。<br />
　　【丙子（岁会）、丙午】上少阴（君火） 中太羽（水运） 下阳明（燥金） 热化（二）寒化（六） 清化（四），正化度也。其运寒，其化凝惨溧冽，其变冰雪霜雹，其病寒下。<br />
　　主运：太羽（终）、太角（初）、少征、太宫、少商。<br />
　　【丁巳（天符）、丁亥（天符）】同正角，其运风热清，上厥阴（司天） 中少角（木运）下少阳（在泉） 风化（三） 火化（七），正化度也。清热胜复同，邪气化度也，灾三宫。<br />
　　主运：少角（初正）、太征、少宫、太商、少羽（终）。<br />
　　【癸巳（同岁会）、癸亥（同岁会）】上厥阴（司天） 中少征（大运） 下少阳（在泉）风化（八） 火化（二），正化度也。寒化雨化胜复同，邪气化度也，灾九宫。其运热寒雨。<br />
　　主运：少征、太宫、少商、太羽（终）、太角（初）。<br />
　　【己巳、己亥】同正角，上厥阴（司天） 中少宫（土运） 下少阳（在泉相火） 风化（三）湿化（五） 火化（七），所谓正化日也。其运雨风清，风化清化胜复同，邪气化日也，灾五宫。<br />
　　主运：少宫、少商、少羽（终）、少角（初）、太征。<br />
　　【乙巳、乙亥】同正角，上厥阴（司天木） 中少商（金运） 下少阳（在泉相火） 风化（八） 清化（四） 火化（二），正化度也（度谓日也）。热化寒化胜复同，所谓邪气化日也，灾七宫。其运凉热寒。<br />
　　主运：少商、太羽（终）、太角（初）、少征、太宫。<br />
　　【辛巳、辛亥】上厥阴（司天木） 中少羽（水运） 下少阳（在泉相火） 风化（三）寒化（一） 火化（七），正化度也。风化雨化胜复同，邪气化度也，灾一宫。其运寒雨风。<br />
　　主运：少羽（终）、少角（初）、太征、少宫、太商。<br />
　　<br />
　　卷之五　运气易览<br />
　　论正化度邪化度<br />
　　假如甲子年属火，为热化司天。甲属土，为雨化司运。卯属金，为清化司地。热化雨化清化，皆司天司运司地之本气，故曰正化度。（日也。）又甲属阳，为太过，太过则无胜，亦无复，是以无邪化度也。凡遇阳年，为太过，而五行多以成数言，故曰热化七，雨化五，清化九也。<br />
　　又如辛卯年属金，为清化司天。辛，水运，为寒化司运。子，火，热化司地。清化寒化热化，皆司天司运司地之本气，故亦曰正化度。但辛水属阴为不及。不及，则土之化雨必来克之。水弱不敌，而水之子乃木之风化，必来为母复仇而克土。然雨所克、风化所克，非司天司运司地之本气，故曰邪化度也。雨化风化虽非本然，一胜一负理之必然。故六凡遇阴年不及，而五行多以生数言，故曰清化四，寒化一，热化二也。<br />
　　<br />
　　卷之五　运气易览<br />
　　论主运上下太少相生<br />
　　假如甲年属阳土，为太宫，则以太宫土为主，故太宫之所生，与夫所生太宫者，皆从少不从太也。是以太宫土所生者，乃少商金；少商金所生者，乃太羽水，遇羽则终矣。又所生太宫土者，乃少征火；所生少征火者，乃太角木，遇角则止矣。凡遇阳年，上下相生皆从少，故曰少太上下相生也。<br />
　　又如己年属阴土，为少宫，则以少宫土为主。故少宫土之所生，与夫所生少宫土者，皆从太不从少也。是以少宫土所生者，乃太商金；太商金所生者，乃少羽水，遇羽则终矣。又所生少宫土者，乃太征火；所生太征火者，乃少角木，遇角则止矣。凡遇阴年，上下相生皆从太，故曰太少上下相生也。<br />
　　又不拘阳年阴年，皆于角下注一初字，羽下注一终字，盖每年皆以角木为初运，羽水为终运故也。年年如是不改，故为主运。正如主气，每年皆以木为初气，水为终气。年年如是不改，故曰主气也。<br />
　　<br />
　　卷之五　运气易览<br />
　　运气诸说总例<br />
　　（《圣济》有六十年图说，今但采摭其四说以为之例。学人可以类推矣。）<br />
　　卷之五　运气易览<br />
　　运气诸说总例<br />
　　少阴君火司天，阳明燥金在泉，中见太宫土运。岁土太过，气化营运先天。天地之气，上见南面少阴，左间太阴，右间厥阴。故天政所布其气明。下见阳明北面，左间太阳，右间少阳。故地气肃而其令切，交司之气寒交暑，（谓前岁终之气少阳，今岁初之气太阳，太阳寒交前岁少阳暑也。）热加燥（少阴在上，阳明在下也。）云驰雨府，湿化乃行，时雨乃降，金火合德，上应荧惑（火星） 太白（金星见而明大。）其谷丹白，水火寒热持于气交而为病始世。热病生于上，清（冷）病生于下，寒热互作而争于中。民病咳喘，血溢血泄鼽嚏，目赤 疡，寒厥入胃，心痛腰痛腹大，嗌干肿上。（出六元正纪论。）是乃气化之常，须候其气之至与不至，然后可名其病。<br />

                    <br>
                        　　是岁火为天气，金为地气。火能胜金，天气盈，地气虚，中见土运。天气生运，运生地气，虽虚邪胜亦微。天气既盈，化源为实，当于年前大寒初先取化源，（少阴，化源三月也。此谓年前大寒恐误。）使之适平。取化源者，平火气也。岁宜食白丹之谷，以全真气，食间气之谷，以避虚邪。（岁谷谓在泉及在泉左右间气所化之谷，间谷谓司天及运间气所化者，虚邪谓从冲后来之风。）咸以软之而调其上，甚则以苦发之；以酸收之而安其下，甚则以苦泄之。运同地气，当以温热化。<br />
　　（太宫太商太羽岁同寒湿，治以燥热，岁异风热，以凉化多之；岁同地化，以湿热治之。太角太征岁异寒湿，治以燥湿，岁同风热，以寒化多之；岁同天气，以寒清治之。出六元正纪论。）岁半之前，天气少阴主之。少阴之化，本热而标阴。当是时，本标之化应寒热相半，无或偏胜者，天政之平也。或热淫所胜，怫热至，火行其政。民病胸中烦热，嗌干，右 满，皮肤痛，寒热咳喘。大雨且至，唾血血泄，鼽衄嚏呕，溺色变。甚则疮疡 肿，肩背臂 及缺盆中痛，心痛肺 ，腹大满膨而喘咳。病本于肺，诊其尺泽脉绝者死不治。（出至真要大论。）其法平以咸寒，佐以苦甘，以酸收之。<br />
　　岁半之后，地气阳明主之。其化不从标本，而从太阴之中气。当其时，燥湿并行而无偏胜者，阳明之化也。或燥淫所胜，则 雾清瞑。民病善呕，呕有苦，善太息，心胁痛，不能反侧。甚则嗌干面尘，身无膏泽，足外反热。其法治以苦温，佐以酸辛，以苦下之。（出至真要大论。）岁土太过，是谓敦阜之纪。雨湿流行，肾水受邪，民病腹痛，清厥意不乐，体重烦冤。甚则肌肉痿，足痿不收，行善 ，脚下痛，饮发中满，食减，四肢不举，变生得位。（谓季月也。）藏气（水气）伏，化气（土气）独治之。泉涌河衍，涸泽生鱼。风雨大至，土溃。鳞见于陆。病腹满溏泄，肠鸣反下，甚而太溪绝者死不治。其治宜以苦热，所谓岁气之药食宜之也。（出气交变论。）初之气始于癸亥岁十二月中气大寒日寅初，终于是年二月终气春分日子初，凡六十日有奇。<br />
　　（八十七刻半。）主位太角木，客气太阳水，中见太宫土运统之。风寒湿三气奉少阴之政，而行春令。地气迁，燥将去，寒乃始，蛰复藏，水乃冰，霜复降，风乃至，阳气郁。民反周密，关节禁固，腰 痛。炎暑将起，中外疮疡。（出六元正纪论。）宜治太阳之客，以苦补之，以咸泻之，以苦坚之，及辛润之，开发腠理，致津液通气也（出至真要大论）。食丹谷火以全真气，食稷土以辟虚邪。虽大寒邪亦不能为害也。（六元正纪论。）二之气自春分日子正，至小满日戌正，六十日有奇。主位少征火，客气厥阴木。火木同德，中见土运，以奉少阴，行舒荣之化。时令至此，阳气布，风乃行，春气以正，万物应荣。寒气时至，民乃和。其病淋，目瞑目赤，气郁于上而热。（出六元正纪论。）宜治厥阴之客，以辛补之，以酸泻之，以甘缓之（出至真要大论）。食丹谷以全真气，食稻金以辟虚邪。虽有风邪，不能为害。（出六元正纪论。）三之气自小满日亥初，至大暑日酉初，六十日有奇。主位少征火，客气少阴火，中见土运，天政之所布也。时令至此，大火行，庶类蕃鲜，寒气时至。民病气厥心痛，寒热更作，咳喘目赤。<br />
　　（出六元正纪论。）宜治少阴之客，以咸补之，以甘泻之，以酸收之。（出至真要大论。）食丹谷以全真气，食豆水以辟虚邪。虽有热邪，不能为害。（出六元正纪论。）四之气自大暑日酉正，至秋分日未正，六十日有奇。主位太宫土，客气太阴土。运与气同，名为司气。溽暑至，大雨时行，寒热互作。民病寒热，嗌干黄瘅，鼽衄饮发。宜治太阴之客，以甘补之，以苦泻之，以甘缓之。食白谷以全真气，食麻木以辟虚邪。虽有湿邪，不能为害。<br />
　　五之气自秋分日申初，至小雪日午初，六十日有奇。主位少商金，客气少阳火，中见土运，客火用事，畏火临，暑反至，阳乃化，物乃生荣，民乃康。其病温，宜治少阳之客，以咸补之，以甘缓之，以咸软之。食白谷以全真气，食豆水以辟虚邪。虽有火邪，不能为害。<br />
　　终之气自小雪日午正，至大寒日辰正，六十日有奇。主位太羽水，客气阳明金，中见土运。<br />
　　土能生金，金能生水，三气相得而行顺化。燥令行，余火内格。民病肿于上，咳喘，甚则血溢。<br />
　　寒气数举，则霜雾翳，病生皮腠，内舍于胁，下连少腹而作寒中。宜治阳明之客，以酸补之，以辛泻之，以苦坚之。食白谷以全真气，食黍火以避虚邪。虽有燥邪，不能为害。<br />
　　然初气终三气，天气主之，胜之常也；四气尽终气，地气主之，复之常也（出至真要大论。）若岁半之前少阴之气胜者，必有太阳之复。若在泉阳明之气胜者，必有少阳之复。其复皆在岁半之后，观其气胜之早晚，以验复气之迟疾治之。有胜则复，无胜则已（出至真要大论。）<br />
　　卷之五　运气易览<br />
　　运气诸说总例<br />
　　厥阴风木司天，少阳相火在泉，中见少羽水运。岁水不及，气化营运后天。天地之气，上见厥阴，左间少阴，右间太阴，故天气扰而其政挠。下见少阳，左间阳明，右间太阳，故地气正而其令速。风生高远，炎热从之。云趋雨府，湿化乃行。风火同德，上应岁星荧惑。其谷苍丹，间谷言大者。（以间气之大者言其谷，太宫太商等所生谷也。）其耗文角品羽。风燥胜复形于中。<br />
　　（出六元正纪论。）雨化风化胜复同，邪气化度也。风化三，寒化一，火化七，正化度也。（出六元正纪论。）风化木为司天，苦化火为在泉，玄化水为司运，柔化土清化金为间气，灼化（君火）为居气。（灼化不曰间气而曰居气，盖尊君火无所不居，不当间之也。出至真要论。）其在物也，毛虫静，羽虫育，是为岁物所宜；介虫耗，寒毒不生，是为地气所制。<br />
　　（出五常政大论。）然岁气天化虚，地化盈，宜资化源，（年前大寒十二月迎而取之。）以助天气之木。化源虽虚，水运在中，水能生木，邪乃微也。必赞其运水，无使邪胜。以辛凉调上，以咸寒调下。畏火之气，无妄犯之。（出六元正纪论。）岁半之前，厥阴主之。若风淫所胜，则太虚埃昏，云物以扰。寒生春气，流水不冰。（木化。）民病胃脘当心而痛，上支两胁，鬲咽不通，饮食不下，舌本强。食则呕，冷泄腹胀，溏泄瘕水闭。<br />
　　病本于脾，诊在足冲阳脉。其法平以辛凉，佐以苦甘，以甘缓之，以酸泻之。（出至真要大论。）岁半之后，少阳主之。若火淫于内，则焰明郊野，寒热更至。民病注泄赤白，少腹痛溺赤，甚则血便。其法治以咸冷，佐以苦辛，以酸收之，以苦发之。（出至真要大论。）岁运之化，水不及，纪曰涸流，是谓反阳。藏令不举，化气乃昌。长气宣布，蛰虫不藏。土润，水泉减，草木条茂，荣秀满盛。其气滞，其用渗泄，其动坚止，其发燥槁，其主埃郁昏翳，其病痿厥坚下。（出五常政大论。）其化兼所不胜，四维有湍润埃云之化，则不时有和风生发之应。四维发埃昏骤注之变，则不时有飘荡振拉之复。其眚北，其藏肾，其病内舍腰脊骨髓，外在溪谷 膝，皆以苦和调中。（厥阴少阳之政，上下无克罪之异，治化唯一，故不再言同风热者多寒化，异风热者少寒化。出气交变论。）初之气自庚辰年大寒日巳初，至是岁春分日卯初，六十日有奇。主位少角木，客气阳明金，中见水运。金胜木，水运间之，寒始肃，杀气方至。民病寒于右之下。（出六元正纪论。）宜治阳明之客，以酸补之，以辛泻之，以苦泄之。岁谷宜苍（木），间谷（命其大也，以间气之大者言其谷也。）宜黍。（火，出至真要大论。）二之气自春分日卯正，至小满日丑初，六十日有奇。主位太征火，客气太阳水，中见水运。<br />
　　气与运同，寒不去，华雪水冰，杀气施化，霜乃降，名草上焦，寒雨数至，阳复化。民病热于中。<br />
　　宜治太阳之客，以苦补之，以咸泻之，以苦坚之，以辛润之。岁谷宜苍，间谷宜稷土。是气也，无犯司气之寒。<br />
　　三之气自小满寅初，至大暑日子初，六十日有奇。主位太征火，客气厥阴木，中见水运。岁运之水，制火而生木，故天政布，风乃时举。民病泣出耳鸣掉眩。宜治厥阴之客，以辛补之，以酸泻之，以甘缓之。岁谷宜苍，间谷宜稻（金）。<br />
　　四之气自大暑日子正，至秋分日戌正，六十日有奇。立位少宫土，客气少阴火，中见水运。<br />
　　溽暑湿热相搏，争于左之上。民病黄瘅而为 肿。宜治少阴之客，以咸补之，以甘泻之，以酸收之。岁谷宜丹，间谷宜豆（水）。<br />
　　五之气自秋分日亥初，至小雪日酉初，六十日有奇。主位太商金，客气太阴土，中见水运。土刑运，燥湿更胜，沉阴乃布，寒气及体，风雨乃行。宜治太阴之客，以甘补之，以苦泻之，以甘缓之。<br />
　　岁谷宜丹，间谷宜麻（木）。<br />
　　终之气自小雪日酉正，至大寒日未正，六十日有奇。主位少羽水，客气少阳火，中见水运。<br />
　　岁运得位，而畏火司令，阳乃大化，蛰虫出见，流水不冰，地气大发，草乃生，人乃舒。其病温疠。宜治少阳之客，以咸补之，以甘泻之，以咸软之。岁谷宜丹，间谷宜豆（水）。<br />
　　此六气之化也。岁气之交，天气胜者，则有阳明之复；地气胜者，则有太阳之复。观其胜复，各以其法治之。<br />
　　<br />
　　卷之五　运气易览<br />
　　运气诸说总例<br />
　　（太乙天符）太阳寒水司天，太阴湿土在泉，中见太宫土运。岁土太过，气化营运先天。太宫下加太阴，太过而加同天符。又土运临戌，是谓岁会，气之平也。平土之岁，命曰备化之纪。气协天休，德流四正，五化齐修。其气平，其性顺，其用高下，其化丰满，其政安静，其候溽蒸。其令湿，其类土，其应长夏，其谷稷，其果枣，其虫 ，其畜牛，其物肤，其色黄，其味甘，其音宫，其数五。其在人也，其藏脾，其主口，其养肉，其病否。此岁运所主也。（出五常政论。）天地之气，上见太阳，左间少阳，右间少阴，故地气静而其令徐。水土合德，上应辰星镇星，其谷玄 （黄）。寒临太虚，其政大举，阳气不令，泽无阳焰，则火发待时，少阳中治，时雨乃涯，止极雨散，还于太阴。云朝北极，湿化乃布。泽流万物，寒敷于上，雷动于下，寒湿之气，持于气交。民病寒湿发，肌肉萎，足痿不收，濡泄血溢。（出六元正纪论。）岁半之前，天气太阳主之。太阳有本标之化，寒政大举，热气时应者，天气得中也。岁半之后，地气太阴主之。太阴之化从本，雨湿甚者，地气之应也。寒化六，湿化五，是为正化之日。<br />
　　虫育，鳞虫静，是为岁物所宜。燥毒不生，鳞虫不成，其味咸，地气热，是为地气所制。平土之气，本不资化源。运与地气临于戌，土气盛，先资化源以助于水，所谓抑其运化，扶其不胜，无使暴过而生其疾也。食玄 之谷以全其真，辟岁之虚邪，（从冲后来之风。）以安其正。以苦热调上，以苦温调下。运土在中，亦以苦温调之；运同寒湿，化宜燥热，治之常也。（五常政论、六元正纪论相太并。）初之气自癸酉年大寒日申初，至是年春分日午初，六十日有奇。主位太角木，客气少阳火，中见土运，少阳中治，以行春令。地气迁，气乃大温，草乃早荣，民乃疠，温病乃作。身热头痛呕吐，肌腠疮疡。宜治少阳之客，以咸补之，以甘泻之，以咸软之。岁谷宜玄（水），间谷宜豆（水），则火不为邪。<br />
　　二之气自春分日午正，至小满日辰正，六十日有奇。主位少征火，客气阳明金，中见土运。<br />
　　金土相和，大凉反至，民乃惨，草乃遇寒，火气遂抑。民病气郁中满，寒乃始。宜治阳明之客，以酸补之，以辛泻之，以苦泄之。岁谷宜玄，间谷宜黍（火），则燥不为邪。<br />
　　三之气自小满日巳初，至大暑日卯初，六十日有奇。主位少征火，客气太阳水，中见土运。<br />
　　天政布，寒气行，雨乃降。民病寒反热中，痈疽注下，心热瞀闷，不治者死。宜治太阳之客，以苦补之，以咸泻之，以苦坚之，以辛润之。岁谷宜玄，间谷宜稷（土），则寒不为邪。<br />
　　四之气自大暑日卯正，至秋分日丑正，六十日有奇。主位太宫土，客气厥阴木，中见土运。<br />
　　岁土得位，风气居之，风湿交争，风化为雨，乃长乃化乃成。民病大热少气，肌肉痿，足痿，注下赤白。宜治厥阴之客，以辛补之，以酸泻之，以甘缓之。岁谷宜 ，间谷宜稻（金），则风不为邪。<br />
　　五之气自秋分寅初，至小雪日子初，六十日有奇。主位少商金，客气少阴火，中见土运。<br />
　　火能生土，土能生金，气位相和。阳复化，草乃长，民乃舒。宜调少阴之客，以咸补之，以甘泻之，以酸收之。岁谷宜 ，间谷宜豆（水），则热不为邪。<br />
　　终之气自小雪日子正，至大寒日戌正，六十日有奇。主位太羽水，客气太阴土，中见金运。<br />
　　气与运符会，地气正，湿令行，阴凝太虚，埃昏郊野，民乃惨凄，寒风以至，反者孕乃死。宜治太阴之客，以甘补之，以苦泻之，以甘缓之。岁谷宜 ，间谷宜麻（木），则湿不为邪。<br />
　　是气也，不可犯凉，司气以凉故也。岁气虽平，或有邪气，则中执法，民有急卒病。经曰：中执法者，其病速而危也。<br />

                    <br>
                        　　<br />
　　卷之五　运气易览<br />
　　运气诸说总例<br />
　　阳明燥金司天，少阴君火在泉，中见少角木运。岁运不及，气化营运后天。木运临卯，是谓岁会，气之平也。平气之岁，气化营运同天，命曰敷和之纪。木德周行，阳舒阴布，五化宣平。其气端，其性随，其用曲直，其化生荣，其政发散，其候温和。其令风，其类草木，其应春，其谷麻，其果李，其实核，其虫毛，其畜犬，其色苍，其味酸，其音角，其数八，其物中坚。其在人也，其脏肝，其主目，其养筋，其病里急支满。此岁运之化也。（出五常政大论。）天地之气，上见阳明，左间太阳，右间少阳。故天气急而其政切。下见少阴，左间太阴，右间厥阴，故地气明而其令暴（出五营运论。）阳专其令，炎暑盛行，物燥以坚，淳风乃治。风燥横运，流于气交，多阳少阴。云趋雨府，湿化乃敷，燥极而泽，清先而劲，毛虫乃死，热后而暴，介虫乃殃。金火合德，上应太白荧惑。其谷白丹，间谷命太征者。其耗白甲品羽。（自邑中虫多品羽类有羽翼者。）蛰虫出见，清水不冰，清热之气，持于气交。民病咳，嗌塞，寒热发暴，振栗癃闷，然阳明燥金在上，少阴君火在下。火能胜金，天气虚，地气盈。天气不足，当资化源以助金气。运木既平，天气上商与正商同，不必资也。岁宜食白丹之谷以安其气，食间气之谷以去其邪。以苦小温调上，以咸寒调下，以辛和调中。汗之清之散之，运同热气，宜多天化。（少角少征岁同热，用方多以矢清之化治之；少商少宫少羽岁同清，用方多以地热之化治之。火在地，故同清者多地化；金在天，故同热者多天化。）初之气自丙寅年大寒日亥初，终于是年春分日酉初，六十日有奇。主位少角木，客气太阴土，中见木运。风湿相遇，上应司天之阳明，以行春令。地气迁，阴始凝，气始肃，水乃冰，寒雨化。<br />
　　民病中热胀，面目浮肿，善眠，鼽衄嚏欠呕，小便黄赤，甚则淋。然是岁木运统之，又临木位，风木得位，其气和平，湿化乃微，其病亦少。宜调太阴之客，以甘补之，以苦泻之，以甘缓之。食白谷以安其气，食麻以去其邪。虽有湿化，不能为邪。<br />
　　二之气自春分日酉正，至小满日未正，六十日有奇。主位太征火，客气少阳火，中见木运。<br />
　　木火相得，上应阳明。阳乃布，民乃舒，物乃生荣。厉大至，民善暴死。是岁天气岁运皆平，厉疾自微。宜调少阳之客，以酸补之，以甘泻之，以咸软之。食白壳以安其气，食豆以去其邪。虽有火化，不能为邪。<br />
　　三之气自小满日申初，至大暑午初，六十日有奇。主位少征火，客气阳明金，中见木运。天政布，凉乃行，燥热交合，燥极而泽，民病寒热。宜调阳明之客，以酸补之，以辛泻之，以苦泄之。食白谷以安其气，食黍以去其邪。虽有燥化，不能为邪。<br />
　　四之气自大暑日午正，至秋分日辰正，六十日有奇。主位少宫土，客气太阳水，中见木运。<br />
　　寒雨降，民病暴仆振栗，谵妄少气，嗌干引饮，及为心痛痈肿疮疡疟寒之疾，骨痿血便。宜调太阳之客，以苦补之，以咸泻之，以苦坚之，以辛润之。食丹谷以安其气，食稷以去其邪。虽有寒化，不能为邪。<br />
　　五之气自秋分日巳初，至小雪日卯初，六十日有奇。主位太商金，客气厥阴木，中见木运。<br />
　　与厥阴相符，是谓司气，名曰苍化。时行至此，春令反行。草乃生荣，民气和，自无疾病。然厥阴之客，宜以辛泻之，以酸泄之，以甘缓之。岁谷宜丹，间谷宜稻，虽有风化，不能为邪。是气也，司气以湿，用湿无犯，所谓用湿远湿也。<br />
　　终之气自小雪日卯正，至大寒日丑正，六十日有奇。主位少羽水，客气少阴火，中见木运。<br />
　　水能生木，木能生火而行顺化。当阳气布化，候反温，蛰虫来见，流水不冰，民乃康平。其病温，宜调少阴之客，以咸补之，以甘泻之，以酸收之。食丹谷以安其气，食豆以去其邪。虽有热化，不能为邪。<br />
　　是岁重遇平气。四时之气皆德化政令之施，而无淫邪胜复之变。民乃和，物乃舒，平之至也。<br />
　　<br />
　　卷之五　运气易览<br />
　　论九宫分野<br />
　　此下无系紧要，所以备辑之者，使学人得以广见闻，不致为其惑可矣。<br />
　　论曰：五运不及之岁，则有灾宫所向之位，故不可一概而论灾也。经云：九星悬朗，七曜周旋，乃天所主之九星分野。故少角岁云灾三宫，东宫震位天冲司也。少征岁云灾九宫，南室离位天英司也。少宫岁云灾五宫，中室天禽司也，寄位二宫坤位。少商岁云灾七宫，西室兑位天柱司也。少羽岁云灾一宫，北室坎位天蓬司也。皆以运气不及之方言之。<br />
　　按《天元玉册》曰：天蓬一，水正之宫也；天芮二，土神之应宫也；天冲三，木正之宫也；天辅四，木神之宫也；天禽五，土正之宫也；天心六，金神之应也；天柱七，金正之宫也；天任八，火神之应宫也；天英九，火正之宫也。下以应九州之分野，谓徐冀兖青扬荆像梁雍也。<br />
　　灾宫歌：年逢不及有灾宫，辛一丁三已五同。<br />
　　七数少商（即乙）并癸九，仍将土寄二坤冲。（二乃土寄位，非灾宫之数。）<br />
　　卷之五　运气易览<br />
　　论九宫分野<br />
　　　r九宫分野图　ps127a48.bmp　r　r五行纳甲之图　ps127a49.bmp　r歌曰：五行举一为例，干支阳夫（甲子）阴妻（乙丑）。<br />
　　甲子能娶乙丑，隔八三生金兮。<br />
　　假如子之一辰，其中而含五音。<br />
　　甲金丙水戊火，庚土壬木相临。<br />
　　<br />
　　卷之五　运气易览<br />
　　十二支纳音<br />
　　干支首甲子，阳先阴后（甲子阳，乙丑阴。）顺轮。故阳娶阴，（甲子娶乙丑。）同类为妻也。生子谓甲子隔八生壬申，壬申生庚辰，三皆金，金即子，余子义同。次向戊子火，三生至木，木三生至水，水三生至土，土三生终。复自甲午金，三生至戊午火。根据序转毕十二辰，各含五音。（如子之一辰，甲子金，丙子水，戊子火，庚子土，壬子木是也。）遍六甲共纳六十音。<br />
　　隔八非第八，若甲子至癸酉，通十除前位。此名纳甲之法，运气则不急为用。<br />
　　<br />
　　卷之五　运气易览<br />
　　六气标本论<br />
　　夫经之立法，意溢言表者多矣。余尝观运气微旨篇、六化图序，及夫少阳之上，火气治之，中见厥阴云云之说，经旨既秘而未发，而择者又谬言滋惑。但其曰：本之下，中之见也；见之下，气之标也。又有从本从标、从本从中之治，昭然三气分叠，则微旨犹有可究者。于是援引经旨，参以己见，附以标本同异从舍之治。未敢自以为是也，然亦可为迷心传注者之一悟也。<br />
　　《素问　六微旨篇》帝曰：愿闻天道六六之节盛衰何也？岐伯曰：上下有位，左右有纪。故少阳之右，阳明治之；阳明之右，太阳治之；太阳之右，厥阴治之；厥阴之右，少阴治之；少阴之右，太阴治之；太阴之右，少阳治之。此所谓气之标，盖南面而待之也。故曰：因天之序，盛衰之时，移光定位，正立而待之，此之谓也。少阳之上，火气治之，中见厥阴；阳明之上，燥金治之，中见太阴；太阳之上，寒气治之，中见少阴；厥阴之上，风气治之，中见少阳；少阴之上，热气治之，中见太阳；太阴之上，湿气治之，中见阳明，所谓本也。本之下，中之见也；见之下，气之标也。标本不同，气应异象。<br />
　　至真要大论篇曰：六气标本，所从不同，奈何？岐伯曰：气有从本者，有从标从本者，有不从标本者也。少阳太阴从本，少阴太阳从本从标，阳明厥阴不从标本从乎中也。故从本者化生于本，从标本者有标本之化，从中者以中气为化也。<br />
　　王注：少阳之本火，太阴之本湿，本末同，故从本也。少阴之本热，其标阴；太阳之本寒，其标阳，本末异，故从标从本；阳明之中太阴，厥阴之中少阳，本末与中不同，故不从标本从乎中也。<br />
　　滑注：阳明本燥标阳中湿，厥阴本风标阴中火。惟此二经本未与中不同，故治从本。<br />
　　宦谓：六气者，行乎天地之间，而施德化政令者也。（经曰：东方生风，风生木，其德敷和，其化生荣，其政舒启，其令风之类是也。）若夫平气之岁，（如丁卯、戊午、甲辰、甲戌、己丑、己未、丙子之类，谓之平气之岁是也。）物生脉应，气化各得其常。若当岁气有太过不及之差，则有胜负郁发淫乘之变。人居气交之中，感之而为病焉。其治也，有从乎本、从标从本、从中之异。其说虽见运气诸篇，而实与经脏证治相为表里者也。<br />
　　考之经，以天之六化之气寒暑燥湿风火为本，以三阴三阳之位为标。所谓中见者，以阴阳表里之相通者互相取之。因天之序，盛衰之时，移光定位，正立而待之。其化气，则尊之面南为本，而上居以应天；其本之下，以中见之气面北，而中处以应人；其中见之下，以标下三阴三阳为标，居之于下以应地。经于标之一气未莹，愚窃推之。<br />
　　标之位，犹有地之六气应之，如初风木，二君火，三相火，四湿土，五燥金，而终寒水。地气之下应者既异，则三阴三阳之加临，亦从其化矣。所谓标本不同，气应异象者，此也。又造化之理，阳主进，故以九为老；阴主退，故以六为老。故凡本气之所在，必审本位之阴阳而进退之，俱由风木而左旋，当其见下之一气以为标之所治，则标本中见，三才之气可列矣。标本同者从本，有互相为标本者，则亦互相从，标本不同者从乎中焉。如少阳之上，火气为本，中见厥阴风木，以风为中气。而少阳为标，则以少阳左位阳明以为地气风木之所始。循次左行，至见下标位，当其三气，相火应之。此标本俱火，故从本之火也。<br />
　　又如太阴之上，湿气为本，中见阳明燥金，以燥为中气。而太阴为标，则以太阴右位少阴以为地气风木之所始。循次左行，至见下标位，其四气，湿土应之。此标本俱湿，故从本之湿也。<br />
　　是少阳太阴标本俱同，故从化生于本者论也。<br />
　　又如少阴之上，热气为本，中见太阳寒水，以寒为中气，而少阴为标。少阴宜右退而左数之，则终气寒水当标之位，而标之少阴亦从寒化矣。此本热而标寒，故少阴所至为热生，中为寒。治者或从热而从寒也。<br />
　　又如太阳之上，寒气为本，中见少阴热气，以热为中气，而太阳为标。太阳宜左进而顺数之，则二气君火当标之位，而标之太阳亦从热化矣。此本寒而标热，故太阳所至为寒生，中为湿。治者或从寒而从热也。是少阴太阳互为标本，故有标本之化者论也。<br />
　　又如阳明之上，燥气为本，中见太阴湿土。以湿为中气，而阳明为标。从阳明左位太阳数起，循次左行，至见下标位，当其四气，湿土应之，则标之阳明亦从湿化矣。此本燥而标湿，为标本不同，故不从标本，从乎中之湿也。<br />
　　又如厥阴之上，风气为本，中见少阳火气。以火为中气，而厥阴为标。从厥阴右位太阳数起，循次左行，至见下标位，当其五气，燥金应之，则标之厥阴亦从燥化矣。此本风而标燥，亦为标本不同，故不从标本从乎中之火也。是阳明厥阴标本不同，故以中气为化者论也。此皆有自然之法象存焉，而岂人意所可损益者哉！概而言之，太阴阳明从乎湿也，少阴太阳从热而从寒也，厥阴少阳从乎火也。今以太阴阳明从湿之治言之。有手太阴肺脏受湿而为喘急，或声音如从瓮中所出等证，治用葶苈、木通之类。<br />
　　又有足太阴脾脏受湿而为痞满等证，治用大消痞丸之类；或为四肢浮肿，肉按如泥等证，治用胃苓汤之类；或为肢体沉重嗜卧等证，治用苍术、羌活之类。又有足阳明胃腑，因于饮水不散，而为胸腹胀满，漱水不咽等证，治用五苓散加半夏之类，甚者用牵牛、甘遂之类。又有阳明胃经受湿，而为面目浮肿等证，治用苍术、羌活之类。又有手阳明湿胜而为濡泻等证，治用五苓散之类。<br />
　　此皆太阴阳明从湿之治也。<br />
　　又以少阴太阳从热从寒之治而言之，有手少阴心热而为心神不足不安者，治用朱砂安神丸之属；或为疮疡，或为目中发热，热见血脉者，治用黄连泻心汤之属；又有胃腑实热乘心而为谵语者，治用大承气汤之属；又有伤寒下早，心脏结热而为痞满者，治用黄连、枳实之属。经曰中满者，泻之于内者，此也。若心下痞硬者，大承气汤主之。又有少阴心火亢极而为恶寒战栗者，此本热而标似寒也，治用散火之剂。又有少阴心脏虚寒而为恶寒者，治用人参、附子、赤石脂之属。王太仆益火之原，以消阴翳者，此也。又有少阴肾热而为遗精者，治用珍珠丸加椿根皮之属，或为躁心者，治用知母之属。有伤寒热传少阴肾经，而为口燥舌干等证，治用桂枝汤之属。又有少阴肾寒，而为身体骨节痛手足寒脉沉者，治用附子汤之属。经曰：脉从而病反者，其诊何如？岐伯曰：脉至而从，按之不鼓，诸阳皆然者，此也。又有手足太阳小肠膀胱腑寒，而为冷淋小便数起不通得寒战而解者，治用生附汤之属；或为小便清白，或为小便不禁，或为久下滞浊等证，治用姜、附之属。又有太阳膀胱经虚寒而脉浮自汗，微恶寒，小便数，烦心挛急等证，治用桂枝加附子汤之属。又有太阳小肠膀胱腑热，而为溺秘等证，治用黄柏、知母之属。经曰：小肠移热于膀胱，膈肠不便者，此也。或为热淋赤浊溺血等证，治用黄柏、知母、栀子。经曰：胞移热于膀胱为癃溺血者，此也。<br />
　　又有太阳膀胱火邪，而为足膝红肿者，治用当归、生地黄、黄柏、龙胆草、防己、苍术、红花之属。又有寒伤足太阳经，恶寒发热，头项强痛，传入膀胱之腑而为小便赤涩者。此本寒而标热也，先用麻黄汤解之，后用五苓散利之。经曰：病发而有余，本而标之，先治其本，后治其标者，此也。又有足太阳经外邪郁热，入里传变，泻利清谷，或为腹胀而恶寒发热，头疼身痛，表证犹在者，此本热而标寒也。先用姜附汤温之，后用桂枝汤解之。经曰：病发而不足，标而本之，先治其标，后治其本者，此也。此皆少阴太阳从热从寒之治者也。<br />

                    <br>
                        　　又以厥阴少阳从火之治言之，有手厥阴经热而为掌热者，治用柴胡、黄芩、黄连、连翘之属。<br />
　　又有少阳三焦腑热等证，治用三补丸之类。又有足厥阴肝热而为胁痛者，治用当归龙荟丸之类；或为热证左胁起者，治用抑青丸之类。又有小儿肝受风热而为惊搐者，治用镇惊丸之类。又有足少阴胆热而为口苦者，治用柴胡、黄芩之类。又曰肝热者则口苦，胆热而为贪睡者，治用生酸枣仁、苦茶之类。又有手足少阳经郁热不散，而为耳聋胸胁痛等证，治用小柴胡汤之类；或为耳鸣，治用清气化痰丸之类；或为瘰 者，治用破结散之类；或为发斑者，治用连翘防风汤之类；或为寒热疟疾者，治用青皮汤之类；或为喉痹者，治用甘桔汤加防风、荆芥、栀子、紫苏、天花粉之类。此皆厥阴少阳从火之治者也。<br />
　　故《国小》云：肝胆由来从火治，三焦心主都无异。脾胃常从湿处求，肺与大肠同湿类。心肾小肠与膀胱，寒热随宜毋执滞之类，即其义也。<br />
　　　r少阳从本之图　ps127a50.bmp　r　r太阴从本之图　ps127a51.bmp　r若夫二子之注，随文释义而已。如标位属阳者，则曰标阳；属阴者则曰标阴。殊不知标有风火热湿燥寒六气之异，乃以阴阳二字统之可乎？抑考之经有云：明之标本，万举万全；不知标本，是谓妄行。盖标本之说，上穷天文，下察地理，中纪人事。其为道也甚大，其为理也甚微，其取用也无穷，其推行也有准。明乎此者，通天地人三才之道者流也。<br />
　　　r少阴从本从标之图　ps127a52.bmp　r　r太阳从本从标之图　ps127a53.bmp　r　r阳明从中之图　ps127a54.bmp　r　r厥阴从中之图　ps127a55.bmp　r<br />
　　卷之六　经穴发明<br />
　　取穴尺寸图说<br />
　　人身经脉十四，络脉十五，原穴十二，诚为一身枢要。纲维之大，不可以不熟会于胸中。至于取法，如《标幽赋》云：取五穴用一穴而必端，取三经用一经而可正。今世之医惟取中指中节，谓之同身寸，凡取诸穴悉根据之，其亦未之思耳。殊不知同身之义，随身之大小肥瘦长短，随处分折而取之，则自无此长彼短之弊，而庶几乎同身之义有准矣。若以中指为法，如瘦人指长而身小，则背腹之横寸岂不太阔耶；如肥人指短而身大，则背腹之横寸岂不太狭耶。古人所以特谓同身寸法者，盖必同其身体，随在而分析之，固无肥瘦长短之差讹也。如头部则以前眉中直上至后大杼骨共折一尺八寸，眼内 角至外 角为一寸，头部直横寸法悉根据此准。如背部自大椎下至尾 共折三尺，横寸第二行连脊分开各二寸，第三行连脊分开各三寸半，背部直横寸法悉根据此准。如腹部天突至膻中折六寸，歧骨至脐折八寸，脐下至毛际折五寸，两乳对折八寸，腹部直横寸法悉根据此准。如四肢尺寸，手肘内曲泽穴至经渠为一尺，足膝至踝尖为一尺六寸，踝尖至地为三寸，亦不独以中指为法也。何后世不论背腹，概以中指谓之同身，简面是行简，讹而愈讹。愚故悉图背腹，总较尺寸，以备考取之便。倘考有未尽、法有未周，惟同志者订之，庶斯集之无遗憾也。<br />
　　<br />
　　卷之六　经穴发明<br />
　　仰人尺寸之图<br />
　　　r仰人尺寸之图　ps127a56.bmp　r<br />
　　卷之六　经穴发明<br />
　　伏人尺寸之图<br />
　　　r伏人尺寸之图　ps127a57.bmp　r<br />
　　卷之六　经穴发明<br />
　　背穴图<br />
　　　r背穴图　ps127a58.bmp　r<br />
　　卷之六　经穴发明<br />
　　腹穴图<br />
　　　r腹穴图　ps127a59.bmp　r<br />
　　卷之六　经穴发明<br />
　　背部穴俞歌<br />
　　二节大椎，风门肺俞，厥阴心督，肝膈胆脾，胃俞三焦，肾俞气海，大肠关元，小肠膀俞，中膂白环，上次中下，（皆 也。）膏肓肓门，四花六穴，腰俞命门，穴皆可彻。<br />
　　<br />
　　卷之六　经穴发明<br />
　　腹部中穴歌<br />
　　天突璇玑，华盖紫宫。玉堂膻中，中庭鸠尾。巨阙上脘，中脘建里。下脘水分，神阙交海。<br />
　　石门关元，中极曲骨。膀门二寸，夹脐天枢。期章二门，不可不知。<br />
　　<br />
　　卷之六　经穴发明<br />
　　头部<br />
　　前发际至后发际折作十二节，为一尺二寸。前发际不明者，取眉心直上行三寸。后发际不明者，取大椎上行三寸。前后俱不明者，折作一尺八寸，头部直寸并根据此法取。眼内 角至外 角为一寸，头部横穴并根据此穴寸法。<br />
　　神庭穴至曲差穴，曲差穴至本神穴，本神穴至头维穴各一寸半，自神庭至头维共四寸半。<br />
　　<br />
　　卷之六　经穴发明<br />
　　背部<br />
　　大椎穴下尾 骨穴共计二十一椎，通作三尺。（故谓人为三尺之躯者此也。）上七椎每椎一寸四分一厘。（共九寸八分七厘。）中七椎每椎一寸六分一厘，十四椎与脐平。（共二尺一寸一分四厘。）下七椎每椎一寸二分六厘。（共八寸八分二厘。）第二行，夹脊各一寸半，除脊一寸，共折作四寸分两傍。<br />
　　第三行，夹脊各三寸，除脊一寸，共折作七寸分两傍。<br />
　　<br />
　　卷之六　经穴发明<br />
　　腹部<br />
　　膺部腹部横寸，并用对乳间横折作八寸，膺腹横寸取穴悉根据上法。直寸取穴，根据心胸歧骨下至脐共折八寸，脐下至毛际横骨折作五寸，天突至膻中折作六寸八分，下行一寸六分为中庭，上取天突至中庭共折八寸四分。手足穴并用中指寸取之。<br />
　　谨按同身尺寸，头之大骨围二尺六寸，胸围四尺五寸，腰围四尺二寸，发所覆者颅至项尺二寸，发以下至颐长一尺，结喉以下至缺盆中长四寸，缺盆以下至 KT 长九寸，过则肺大，不满则肺小。 KT 以下至天枢长八寸，过则胃大，不及则胃小。天枢以下至横骨长六寸半，过则回肠广长，不满则短狭。横骨长六寸半，横骨上廉以下至内辅之上廉长一尺八才。内辅之上廉以下至下廉长三寸半。内辅下廉下至内踝长一尺三寸，内踝以下至地长三寸。膝 以下至跗属长一尺六寸，跗属以下至地长三寸。故骨围大则太过，小则不及。角以下至柱骨长一尺，行腋中不见者长四寸，腋以下至季胁长一尺二寸，季胁以下至髀枢长六寸，髀枢以下至膝中长一尺九寸，膝以下至踝长一尺六寸，外踝以下至京骨长三寸，京骨以下至地长一寸。耳后当完骨者广九寸，耳前当耳门者广一尺三寸，两颧之间相去七寸。两乳之间广九寸。两髀之间广六寸半。足长一尺二寸，广四寸半。肩至肘长一尺七寸，肘至腕长一尺二寸半。腕至中指本节长四寸，至其末节长四寸半。<br />
　　项发以下至骨长二寸半，膂骨以下至尾 二十一节长三尺。（周身经穴随处而取之，则其长短阔狭各合其度，而自无过与不及之弊矣。今人悉以中指一寸通身取之，乌得为之同身？当曰同指。<br />
　　必其随所处而取其穴道，故曰同身寸。）<br />
　　卷之六　经穴发明<br />
　　十四经脉长短尺寸<br />
　　手之六阳经脉从手至头，长五尺，共计五六合三丈。<br />
　　手之六阴经脉从胸走手，长三尺五寸，共计三六一丈八尺，五六合三尺，合二丈一尺。<br />
　　足之六阳经脉从头走至足，长八尺，共计六八四丈八尺。<br />
　　足之六阴经脉从足走入胸中，长六尺五寸，共计六六三十六，五六当三尺，合三丈九尺。<br />
　　督脉、任脉各长四尺五寸，共合九尺。<br />
　　两跷脉从足至目，各长七尺五寸，共合一丈五尺。<br />
　　十四脉都合十六丈二尺，此气之大经隧也。<br />
　　<br />
　　卷之六　经穴发明<br />
　　经脉说<br />
　　夫所谓经者，以其气血流行之大经常而不息者。谓之脉者，以其血理分袤（音谋，言相去也。）行体者而言也。谓之络者，本经之旁支而别出以联系于十二经者也。如手太阴经之支者，从腕后出次指端而交于阳明经者是也。<br />
　　<br />
　　卷之六　经穴发明<br />
　　中指同身寸图<br />
　　　r中指同身寸图　ps127a60.bmp　r凡量四肢穴道必用此中指寸法，盖四肢长短无不同者。量身上穴当同身。<br />
　　男左女右，手中指第二内廷两横纹头相去为一寸，取稻秆心量，或用薄篾量，皆易折而不伸缩为准，用绳则伸缩不便，故多不准。<br />
　　<br />
　　卷之六　经穴发明<br />
　　肺脏形<br />
　　　r肺脏形图　ps127a61.bmp　r<br />
　　卷之六　经穴发明<br />
　　手太阴肺经穴图<br />
　　　r手太阴肺经穴图　ps127a62.bmp　r《内经》曰：西方白色，入通于肺，开窍于鼻，藏精于肺，故病在背。其味辛，其类金，其畜马，其谷稻，其音商，其数九，其臭腥，其液涕。肺主鼻，其在天为燥，在地为金，在体为皮毛，在脏为肺，在色为白，在音为商，在声为哭，在变动为咳，在窍为鼻，在味为辛，在志为忧。<br />
　　忧伤肺，喜胜忧。热伤皮毛，寒胜热。辛伤皮毛，苦胜辛。其应四时，上为太白星。是以知病之在皮毛也。<br />
　　肺者，气之本，魄之处也，其华在毛，其充在皮，为阳中之太阳，通于秋气。<br />
　　肺者，相傅之官，治节出焉。肺之合皮也，其荣毛也，其主心也。肺色白，欲如鹅毛，不欲如盐。<br />
　　肺气绝则皮毛焦，皮毛焦则津液去，津液去则皮节伤，皮节伤则皮枯毛折，毛折者死不治。<br />
　　手太阴肺脉起于中焦，下络大肠，还循胃口，上膈属肺，从肺系（喉咙是也）横出腋下，循内，行少阴心主之前，下肘中，循臂内上骨下廉，入寸口，上鱼，循鱼际，出大指之端，其支者，从腕后直出次指内廉，出其端。凡十一穴，左右共二十二穴。<br />
　　<br />
　　卷之六　经穴发明<br />
　　经穴歌<br />
　　手太阴十一穴，中府云门天府列。侠白尺泽孔最存，列缺经渠太渊涉。鱼际直出大指终，络过阳明大肠接。<br />
　　<br />
　　卷之六　经穴发明<br />
　　肺经步穴歌<br />
　　太阴肺兮出中府，云门之下一寸许。云门气户旁二寸，人迎之下二骨数。天府腋下三寸求，侠白去肘五寸主。尺泽肘中约文论，孔最腕中七寸许。列缺腕侧一寸半，经渠寸口陷中是。太渊掌后横纹头，鱼际节后（大指本节后）散脉举。少商大指内侧端，此穴若针疾咸愈。<br />
　　<br />
　　中府<br />
　　（一名膺俞） 在云门下一寸，乳上三肋间，动脉应手陷中，去中行六寸，肺之募，（募犹结募也、经气聚此。）手足太阴二脉之会。针入三分，灸五壮。（《埤雅》云：壮者，以壮人为法也。）【主治】腹胀食不下，四肢肿，喘气胸满，肩背痛，呕 ，咳逆上气。肺系急，肺寒热，胸悚悚。胆热浊涕，风汗出，面肿少气不得卧，伤寒胸中热，飞尸遁注，瘿瘤。<br />
　　<br />
　　云门<br />
　　 在巨骨下侠气户旁二寸陷中，动脉应手，举臂取之，去胸中行任脉两旁，相去各六寸。<br />
　　针入三分，不宜深，深则使人气逆，灸五壮。<br />
　　【主治】伤寒四肢热不已，咳逆短气上冲心胸，胁彻背痛，喉痹，臂不得举，瘿气。<br />
　　<br />
　　天府<br />
　　 在腋下三寸，臂 内廉动脉陷中，以鼻取之。<br />
　　《铜人》针四分，灸二七壮至百壮。（《资生》云：非大急不灸。）《甲乙经》禁灸，灸之使人逆气。<br />
　　【主治】暴痹内逆，肝脉相搏，血溢鼻口，鼻衄血不止，卒中恶风邪气，泣出，喜忘，飞尸恶疰，鬼语遁下，喘不得息，疟寒热目眩，远视KT KT ，瘿气。<br />
　　<br />
　　侠白<br />
　　 在天府下去肘五寸动脉中。针三分，灸五壮。<br />
　　【主治】心痛短气，干呕烦满。<br />
　　<br />
　　尺泽<br />
　　 在肘中约纹上，屈肘横纹筋骨罅陷中，手太阴肺脉所入为合水，肺实泻之。<br />
　　针三分，灸三壮。（《铜人》禁灸，《素问》灸五壮。）【主治】肩背痛，汗出中风，小便数而久溺色变，遗失无度，面白善嚏，悲愁不乐，洒淅寒热，风瘅，肘挛，手臂不得举，喉痹上气，呕吐口舌干，咳嗽 疟，四肢肿臂寒，短气心痛，肺积息贲，小儿慢惊风。<br />
　　<br />
　　孔最<br />
　　 去腕上七寸，《铜人》针三分，灸五壮。<br />
　　【主治】热病汗不出，咳逆，肘臂屈伸难，吐血失音，咽痛头痛。<br />
　　<br />
　　列缺<br />
　　 手太阴别络走阳明，去腕侧上一寸五分，滑氏以手交叉，头食指末筋罅中是穴。《铜人》针二分，灸三壮。（《明堂》针三分，灸七壮。）【主治】偏风口面 斜，手肘无力，半身不遂，口噤不开，寒热疟，呕沫，咳嗽，善笑惊痫妄见，面目四肢痈肿，肩痹，胸背寒栗，少气不足以息，尸厥寒厥。<br />
　　按《素问》曰：直行者谓之经，旁出者谓之络。手太阴之支，从腕后直出次指内廉出其端是列缺，为太阴别走阳明之络。人或有寸关尺三部脉不见，自列缺至阳溪脉见者，俗谓反关脉。此经脉虚而络脉满，《千金翼》谓阳脉逆反大于寸口三倍。惜叔和尚未之及，而况高阳生哉？<br />
　　经渠<br />
　　 在寸口陷中。针三分，禁灸。（灸伤人神明。）【主治】疟寒热，胸背拘急，臌胀喉痹，咳逆上气，伤寒热病汗不出，心痛呕吐。<br />
　　<br />
　　太渊<br />
　　（一名太泉，避唐祖讳。） 在掌后陷中，肺脉所注为俞。经曰：脉会太渊。<br />
　　疏曰：脉病治此。平旦寅时气血从。此始，故曰寸口者，脉之大要会，手太阴之动也。针一分，灸三壮。<br />
　　【主治】胸痹逆气善呕哕，饮水咳嗽，烦躁不得眠，肺胀鼓，眼痛，眼青生翳赤筋，缺盆痛引臂肩背痛，寒喘不息，气上逆，心痛，咳血，狂言，溺色变，遗失无度。<br />
　　<br />
　　鱼际<br />
　　 在大指本节后内侧陷中，又云散脉中，肺脉所溜为荥。针一分，灸三壮。<br />
　　【主治】酒病，身热恶风寒，虚热，舌上黄，头痛咳嗽哕，伤寒汗不出，痹走胸背痛，目眩烦心少气，腹痛不下食，肘挛支满，喉中干燥，寒栗溺出，呕血悲恐，心痹乳痈。<br />
　　<br />
　　少商<br />
　　 在大指端内侧，去爪甲角如菲叶，白肉际宛宛中。肺脉所出为井木。针一分，灸一壮。<br />

                    <br>
                        　　【主治】项肿喉痹，烦心善呕心下满，汗出而烦，咳逆， 疟振寒，腹满，唾沫引饮，食不下，小儿乳鹅。（唐刺史项肿如升，喉中闭塞，水粒不下，甄权以三棱针刺之，微出血而立愈。）<br />
　　卷之六　经穴发明<br />
　　大肠腑形<br />
　　　r大肠腑形图　ps127a63.bmp　r《内经》曰：大肠者，传道之官，变化出焉。又云：大肠为白肠。<br />
　　食下则肠实而胃虚，故曰：实而不满，满而不实。<br />
　　手阳明大肠之脉，起于大指次指之端，循指上廉，出合谷两骨之间，上入两筋之中。大指之次指谓食指也。凡经脉之道，阴脉行手足之里，阳脉行手足之外。此经多血多气，循臂上廉入肘外廉，上循 外前廉，上肩出 骨之前廉，上出柱骨之会上，下入缺盆，络肺，下膈属大肠。其支者，别从缺盆上颈贯颊，入下齿缝中，远出挟口交人中，左之右，右之左，上挟鼻孔。凡二十穴，左右共四十穴。<br />
　　<br />
　　商阳<br />
　　（一名绝阳） 手大指次指内侧，去爪甲角如韭叶，手阳明大肠脉所出为井金。<br />
　　针一分，灸三壮。<br />
　　<br />
　　卷之六　经穴发明<br />
　　手阳明大肠经穴图<br />
　　　r手阳明大肠经穴图　ps127a64.bmp　r【主治】胸中满，气喘，肢肿痛，热病汗不出，耳鸣耳聋，寒热 疟，口干颐肿齿痛，恶寒肩背急相引，缺盆中痛，目青盲。灸三壮。右取左，左取右，如食顷立已。<br />
　　<br />
　　二间<br />
　　（一名间谷） 在食指本节前内侧陷中。手阳明大肠脉所溜为荥水。针三分，灸五壮。<br />
　　【主治】喉痹颔 肿，肩背 痛，振寒，鼻衄多惊齿痛，目黄口干，口 急，食不通，伤寒水结。<br />
　　<br />
　　三间<br />
　　（一名少谷） 在食指本节后内侧陷中，手阳明大肠脉所注为俞木。<br />
　　针三分，灸三壮。<br />
　　【主治】喉痹咽中如梗，下齿龋痛，嗜卧，胸腹满，肠鸣洞泄，寒热疟，唇焦口干，气喘目痛，喜惊多唾，寒热结水。<br />
　　<br />
　　合谷<br />
　　（一名虎口） 手大指次指歧骨间陷中。手阳明大肠脉所过为原。针三分，灸三壮。<br />
　　【主治】伤寒大渴，脉浮在表，发热恶寒，头痛脊强无汗，寒热疟，鼻衄不止，热病汗不出，目视不明，偏正头痛，腰脊内引痛，小儿单乳鹅。妇人妊娠，补合谷即堕胎。<br />
　　<br />
　　阳溪<br />
　　（一名中魁） 腕中上侧两筋间陷中，手阳明大肠脉所行为经火。针三分，灸三壮。<br />
　　【主治】狂言笑，喜见鬼，热病烦心，目赤烂翳，厥逆头痛，胸满不得息，寒热疟，呕沫，喉痹，耳鸣，惊掣，肘臂不举，痂疥。<br />
　　<br />
　　偏历<br />
　　 在腕中后三寸，阳明络脉别走太阴。针三分，灸三壮。<br />
　　【主治】肩膊肘腕疼，目KT KT ，齿痛鼻衄，寒热疟，癫疾多言，喉痹耳鸣，汗不出，利小便。<br />
　　<br />
　　温溜<br />
　　（一名逆注，一名池头） 腕后大士五寸，小士六寸，《明堂》腕后五寸六寸间，针三分，灸三壮。<br />
　　【主治】肠鸣腹痛，伤寒哕逆，噫膈气闭，寒热头痛，喜笑狂言，见鬼吐沫，四肢肿，口舌痛，喉痹。<br />
　　<br />
　　下廉<br />
　　 在辅骨下去上廉一寸，辅锐肉分外。针五分，灸三壮。<br />
　　【主治】飧泄，痨瘵，小腹满，小便血，狂言，偏风，湿痹，小肠气，面无颜色， 癖，腹痛不可忍，飧泄，脐腹痛，食不化，气喘，涎出，乳痈。<br />
　　<br />
　　上廉<br />
　　 在三里下一寸，其分独抵阳明之会外，针五分，灸五壮。<br />
　　【主治】小便涩，肠鸣胸痛，半身不遂，手足不仁，喘息，大肠气，脑风头痛。<br />
　　<br />
　　三里<br />
　　（一名手三里） 在曲池下二寸，按之内起锐肉之端。针二分，灸三壮。<br />
　　【主治】霍乱遗失，失音齿痛，项肿瘰 ，手痹不仁，中风口癖，手足不随。<br />
　　<br />
　　曲池<br />
　　 在肘外辅骨屈肘两骨中，以手拱胸取之。手阳明大肠脉所入为合土。针七分，灸七壮至百壮。<br />
　　【主治】绕踝风，手臂红肿，肘中痛，偏风半身不遂，风邪泣出，喉痹不能言，臂膊痛，筋缓屈伸不便，无力，螈 癫疾，皮肤干燥，痂疥，妇人经脉不通。<br />
　　<br />
　　肘 <br />
　　 在肘大骨外廉陷中。针三分，灸三壮。<br />
　　【主治】劳风嗜卧，臂痛不举，麻木不仁。<br />
　　<br />
　　五里<br />
　　 在肘上三寸，行向里大脉中央。禁针，灸十壮。<br />
　　【主治】风痨惊恐，吐血咳嗽，肘臂痛难动，胀满气逆，微热，瘰 。<br />
　　<br />
　　臂 <br />
　　 肘上七寸， 肉端肩 下一寸，两筋两骨罅陷宛宛中，平手取之。手阳明络手足太阳阳维之会。不宜针（《明堂》），灸七壮。<br />
　　【主治】臂痛无力，瘰 ，颈项拘急。<br />
　　<br />
　　肩 <br />
　　（一名中肩井，一名偏肩） 膊骨头肩端上两骨罅间陷者宛宛中，举臂取之有空，足少阳阳跷之会。针六分，灸七壮。<br />
　　【主治】中风偏风，半身不遂，手足不随，肩臂痛不能向头上，劳气泄精憔悴，伤寒作热不已，四肢热，诸瘿气。昔有臂痛无力，不能挽弓，肩 进针即可射。<br />
　　<br />
　　巨骨<br />
　　 肩尖上行两叉骨罅间陷中，手阳明阳跷之会。禁针（《素注》），灸七壮。<br />
　　【主治】惊痫吐血，胸中有瘀血，臂膊痛不得屈伸。<br />
　　<br />
　　天鼎<br />
　　 颈缺盆上直扶突后一寸。针三分，灸三壮。<br />
　　【主治】喉痹，嗌肿不得食。<br />
　　<br />
　　扶突<br />
　　（一名水穴） 气舍后一寸五分，在颈当曲颊下一寸，人迎后一寸五分，仰而取之。<br />
　　【主治】咳嗽多唾，上气喘息，喉中如水鸡，暴喑气破。<br />
　　<br />
　　禾 <br />
　　 在鼻孔下夹水沟旁五分。针三分，灸三壮。<br />
　　【主治】尸厥及口不可开，鼻疮 肉，鼻塞不闻香臭，鼽衄。<br />
　　<br />
　　迎香<br />
　　 在禾 上一寸，鼻下孔旁五分。手阳明足阳明之会。针三分，禁灸。<br />
　　【主治】鼻塞不闻香臭，偏风 斜，面痒浮肿，风动叶落，状如虫行，喘息不利，多涕有疮，鼽衄鼻有 肉。<br />
　　<br />
　　卷之六　经穴发明<br />
　　手阳明经穴歌<br />
　　手阳明脉起商阳，二间三间合谷藏。阳溪偏历温溜注，下廉上廉三里长。曲池肘 迎五里，臂肩 巨骨当。天鼎扶突禾 接，终以迎香二十穴。<br />
　　<br />
　　卷之六　经穴发明<br />
　　手阳明经步穴歌<br />
　　手阳明经属大肠，食指内侧起商阳。本节前取二间定，本节后取三间强。歧骨陷中寻合谷，阳溪腕中上侧详。腕后一寸是偏历，五寸之中温溜当。下廉上廉各一寸，上廉此下一寸方。屈肘曲中曲池得，池下二寸三里场。肘 大骨外廉陷，五里肘上三寸量。臂 下一寸取，肩 肩端两骨当。巨骨肩端叉骨内，天鼎缺盆之上针。扶突曲颊下一寸，禾 五分水沟旁。鼻孔两旁各五分，左右二穴皆迎香。<br />
　　<br />
　　卷之六　经穴发明<br />
　　胃腑形<br />
　　　r胃腑形图　ps127a65.bmp　r经曰：胃者，仓廪之官，五味出焉。又曰：胃为黄肠。<br />
　　五味入口，藏于胃，以养五脏气。胃者，水谷之海，六腑之大源也，是以五脏六腑之气味皆出于胃。<br />
　　食入于胃，散精于肝，淫气于筋。食入于胃，浊气归心，淫精于脉。脉气流经，经气归于肺。<br />
　　肺朝百脉，输精于皮毛。毛脉合精，行气于腑，腑精神明，留于四脏，气归于权衡。权衡以平，气口成寸，以决死生。饮入于胃，游溢精气，上输于脾，脾气散精，上归于肺，通调水道，下输膀胱。水精四布，五经并行。合于四时五脏阴阳，揆度以为常也。人胃中常留谷二斗、水一斗五升，故平人日再圊五升，七日五七三斗五升，故平人七日不食而死也。<br />
　　<br />
　　卷之六　经穴发明<br />
　　足阳明胃经穴图<br />
　　　r足阳明胃经穴图　ps127a66.bmp　r凡四十五穴，左右共九十穴。<br />
　　足阳明之脉，起于鼻交 中，旁约太阳之脉，下循鼻外，入上齿中，还出挟口环唇，下交承浆，却循颐后下廉出大迎，循颊车，上耳前，过客主人，循发际至额颅。其支别者，从大迎前下人迎，循喉咙，入缺盆，下膈属胃络脾。其直行者，从缺盆下乳内廉，挟脐入气冲中。其支者，起胃下口，循腹里下至气冲而合，以下髀关抵伏兔，下入膝膑中，下循 外廉，下足跗，入中指内间。<br />
　　其支者，下膝三寸而别，以下入中指外间。<br />
　　其支者别跗上，入大指间出其端。<br />
　　<br />
　　承泣<br />
　　 在目下七分，直瞳子陷中。阳跷脉任脉胃脉之会。禁灸，禁针。<br />
　　【主治】冷泪出，瞳子痒，远视KT KT ，昏夜无见，口眼 斜。<br />
　　<br />
　　四白<br />
　　 在目下一寸，直瞳子，令病者正视取之。针三分，灸七壮。<br />
　　【主治】头痛目眩，目赤目昏痛，僻泪，眼弦痒，口眼 僻不能言。<br />
　　<br />
　　巨 <br />
　　 挟鼻孔旁八分，直瞳子平水沟，跷脉足阳明之会。针三分，灸七壮。<br />
　　【主治】螈 ，唇颊肿痛，口 僻，目瞳青盲无见，远视KT KT ，面风，鼻 肿，香港脚膝肿痛。<br />
　　<br />
　　地仓<br />
　　 夹口吻旁四分外，如近下有脉微动，手足阳明任跷脉之会。针三分，灸二七壮。<br />
　　【主治】偏风，口眼 斜，目不得闭，失音不语，饮水不收，水浆漏落，眼 动，远视KT KT ，昏夜无见。<br />
　　<br />
　　大迎<br />
　　 在曲颔前一寸三分骨陷中动脉，又以口下当两肩是穴。针三分，灸三壮。<br />
　　【主治】风痉口喑，口噤不开，唇吻 动，颊肿牙痛，寒热瘰 ，舌强不能言，目痛不得闭。<br />
　　<br />
　　颊车<br />
　　（一名机关，一名曲牙） 耳下曲颊端近前陷中，开口有空。针三分，灸三壮。<br />
　　【主治】中风口噤，失音不语，口眼 斜，颊肿牙痛不可嚼物。<br />
　　<br />
　　下关<br />
　　 在客主人下耳前动脉下廉，合口有空，开口则闭，闭口有穴。足阳明少阳之会。针三分，灸三壮。<br />
　　【主治】偏风，口眼 斜，耳鸣耳聋，痛痒出汗失欠，牙车脱臼。<br />
　　<br />
　　头维<br />
　　 额角入发际，本神旁一寸五分，神庭旁四寸五分。足少阳阳明二脉之会。针三分，禁灸。<br />
　　【主治】头痛如破，目痛如脱，泪出偏风，视物不明。<br />
　　<br />
　　人迎<br />
　　（一名五会） 颈下大脉动应手，夹结喉两旁一寸五分，仰而取之以候五脏，足阳明少阳之会，禁针灸。<br />
　　<br />
　　水突<br />
　　（一名水门） 颈大筋前直人迎下气舍上。针三分，灸三壮。<br />
　　【主治】咳逆上气，咽喉痈肿，呼吸短气，喘息不得卧。<br />
　　<br />
　　气舍<br />
　　 颈直人迎下夹天突陷中。针三分，灸五壮。<br />
　　【主治】咳逆上气，肩肿不能顾，喉痹咽哽食饮不下，瘿瘤。<br />
　　<br />
　　缺盆<br />
　　（一名天盖） 在肩下横骨陷中。针三分，灸三壮。<br />
　　【主治】喘急息贲，胸满水肿，瘰 ，喉痹汗出寒热，缺盆中肿外疮，伤寒胸中热不已。<br />
　　<br />
　　气户<br />
　　 在巨骨下俞府两旁各二寸陷中，仰而取之，去中行各四寸，去膺窗四寸八分。<br />
　　针三分，灸五壮。<br />
　　【主治】咳逆上气，胸背痛，支满喘急不得息，不知味。<br />
　　<br />
　　库房<br />
　　 在气户下一寸六分陷中，去中行各四寸，仰而取之。针三分，灸五壮。<br />
　　【主治】胸胁满，咳逆上气，呼吸不至，唾脓血浊沫。<br />
　　<br />
　　屋翳<br />
　　 在库房下一寸六分陷中，气户下三寸二分，去中行各四寸，巨骨下四寸八分仰而取之。针二分，灸五壮。<br />
　　【主治】咳逆上气，唾脓血浊痰，身肿皮肤痛不可近衣，淫烁，螈 不仁。<br />
　　<br />
　　膺窗<br />
　　 在屋翳下一寸六分陷中，去中行各四寸。针四分，灸五壮。<br />
　　【主治】胸满短气不得卧，肠鸣注泄，乳痈寒热。<br />
　　<br />
　　乳中<br />
　　 当乳之中是，微针，禁灸。<br />
　　<br />
　　乳根<br />
　　 乳中下一寸六分陷中，去中行各四寸，仰而取之。针三分，灸三壮。<br />
　　【主治】胸下痛满闷，膈气不下，食噎，臂痛乳痛，凄凄寒热，霍乱转筋四厥。<br />
　　<br />
　　不容<br />
　　 幽门旁相去各一寸五分，去中行任脉各三寸，上脘两旁各一寸，直四肋间。<br />
　　针五分，灸五壮。<br />
　　【主治】腹满 癖，肩胁痛心痛，唾血喘嗽，呕吐痰癖，腹虚鸣不嗜食，疝瘕。<br />
　　<br />
　　承满<br />
　　 不容下一寸，去中行各三寸。针三分，灸三壮。<br />
　　【主治】腹胀肠鸣，上气喘急，食饮不下，肩息唾血。<br />
　　<br />
　　粱门<br />
　　 在承满下一寸，去中行各三寸。针二分，灸五壮。<br />
　　【主治】胁下积气，饮食不思，大肠滑泄，完谷不化。<br />
　　<br />
　　关门<br />
　　 在梁门下一寸，去中行各三寸。针八分，灸五壮。<br />
　　【主治】善满积气，肠鸣卒痛，泄痢，不欲食，走气痛，痰疟，振寒，遗溺。<br />
　　<br />
　　太乙<br />
　　 在关门下一寸，去中行各三寸。针八分，灸五壮。<br />
　　【主治】心烦癫狂，吐舌。<br />
　　<br />
　　滑肉门<br />
　　 在太乙下一寸，下夹脐下一寸至天枢，去中行各三寸。针八分，灸五壮。<br />
　　【主治】癫狂，呕逆吐血，重舌舌强。<br />
　　<br />
　　天枢<br />
　　（一名长溪，一名谷门） 去肓俞寸半，夹脐中两旁各二寸陷中，大肠之募。<br />
　　针五分，灸五壮。（《拔萃》灸百壮。）【主治】奔豚，泄泻，赤白痢，水痢不止，食不下，水肿腹胀肠鸣，上气冲胸，不能久立，久积冷气，绕脐切痛，时上冲心，烦满呕吐，霍乱不嗜食，身黄瘦，女人 瘕血桔成块，漏下月水不调。<br />
　　<br />
　　外陵<br />
　　 在天枢下一寸，去中行各二寸。针三分，灸五壮。<br />
　　【主治】腹痛，心下如悬，下引脐痛。<br />
　　<br />
　　大巨<br />
　　 在外陵下一寸，天枢下二寸，去中行各二寸。针五分，灸五壮。<br />
　　【主治】小腹胀满，小便难， 疝，四肢不收，惊悸不眠。<br />
　　<br />
　　水道<br />
　　 在大巨下三寸，去中行各二寸。针八分半，灸五壮。<br />
　　【主治】肩背酸痛，三焦膀胱肾热气，妇人小腹胀痛引阴中，月经至则腰腹胀痛，胞中瘕，子门寒，大小便不通。<br />

                    <br>
                        　　<br />
　　归来<br />
　　 在水道下二寸，去中行各二寸。针二分半，灸五壮。<br />
　　【主治】奔豚，肾子上入腹引心痛，九疝，妇人血脏积冷。<br />
　　<br />
　　气冲<br />
　　（一名气街） 在归来下，《素注》腹下夹脐相去四寸，鼠鼷上一寸，动脉应手宛宛中。冲脉所起。针三分，灸七壮。<br />
　　【主治】腹满不得正卧， 疝，大肠中热，身热腹痛阴茎痛，奔豚，妇人无子，妊娠子上冲心，产难包衣不下。<br />
　　<br />
　　髀关<br />
　　 在膝上伏兔后交分中。针六分，灸三壮。<br />
　　【主治】腰痛膝寒，足麻木不仁，痿痹股内筋络急，小腹引喉痛。<br />
　　<br />
　　伏兔<br />
　　 膝上六寸起肉，正跪坐而取之。一云膝盖上七寸左右各三指，按捺上有肉起如兔之状，因以此名。<br />
　　【主治】香港脚膝冷风痹，妇人八部诸疾。<br />
　　<br />
　　阴市<br />
　　（一名阴鼎） 膝上三寸伏兔下陷中，拜而取之。针三分，禁灸。<br />
　　【主治】脚膝冷，痿痹不仁，不得屈伸，寒疝，小腹痛满。<br />
　　<br />
　　梁丘<br />
　　 膝上二寸两筋间。针三分，灸三壮。<br />
　　【主治】脚膝痛，冷痹不仁，不可屈伸，足寒，乳肿痛。<br />
　　<br />
　　犊鼻<br />
　　 在膝膑下 骨上，侠解大筋陷中，形如牛鼻故名。针三分，灸三壮。<br />
　　【主治】膝中肿痛不仁，难跪，香港脚。<br />
　　<br />
　　三里<br />
　　 在膝下三寸， 骨外廉大筋内宛宛中，两筋分肉间，举足取之。极重按之，则趺上动脉止矣。针五分，灸七壮。（《千金》灸二百壮。）【主治】胃中寒，心腹胀满肠鸣，脏气虚惫，真气不足，腹痛食不下，大便不通，心痛，逆气上攻，腰痛不得俯仰，小肠气，痰癖，四肢满，膝 酸痛，目不明。主治五劳七伤，羸瘦虚乏等证皆治。<br />
　　<br />
　　巨虚上廉<br />
　　（一名上巨虚） 三里下三寸，举足取之。足阳明胃合手阳明大肠。针三分，灸三壮。<br />
　　【主治】脏气不足，偏风香港脚，腰腿手足不仁，脚胫酸疼不能久立，侠脐腹痛，肠中切痛。<br />
　　<br />
　　条口<br />
　　 在下廉上一寸，举足取之。针五分，灸三壮。<br />
　　【主治】足膝麻木脚痛，趺肿转筋，湿痹，足缓不收，不能久立。<br />
　　<br />
　　巨虚下廉<br />
　　（一名下巨虚） 上廉下三寸，蹲地举足取之。足阳明胃与手太阳小肠合。<br />
　　针三分，灸七壮。<br />
　　【主治】小肠气，面无颜色，偏风腿痿，足不履地，热风冷痹，风湿痹喉痹，足跗不收，跟肿。<br />
　　<br />
　　丰隆<br />
　　 外踝上八寸，下 外廉陷中，足阳明络别走太阴。针三分，灸三壮。<br />
　　【主治】厥逆小便难，怠惰，腿膝酸，屈伸不便，腹痛如切，肢肿足清寒湿，喉痹不能言，癫狂见鬼好笑。<br />
　　<br />
　　解溪<br />
　　 在冲阳后一寸五分腕上陷中，足大指次指直上跗上陷者宛宛中，足阳明胃脉所行为经火。针五分，灸三壮。<br />
　　【主治】风气面浮，厥气上冲，腹胀头痛，目眩颠疾烦心，膝股 肿，转筋霍乱。<br />
　　<br />
　　冲阳<br />
　　 足跗上五寸，去陷谷三寸骨间动脉，足阳明胃脉所过为原。针三分，灸三壮。<br />
　　【主治】偏风，口眼 斜，齿龋，跗肿，发寒热，腹坚大，不嗜食，伤寒发狂。<br />
　　<br />
　　陷谷<br />
　　 在足大指次指外间本节后陷中，去内庭二寸，足阳明胃脉所注为俞木。针五分，灸三壮。<br />
　　【主治】面目浮肿及水病，善噫，肠鸣腹痛，汗不出，振寒疟疾。<br />
　　<br />
　　内庭<br />
　　 在足大指次指外间陷中，阳明胃脉所溜为荥。针三分，灸三壮。<br />
　　【主治】四肢厥逆，腹满数欠，恶闻人声，口 ，齿龋，鼻衄，赤白痢，手足逆冷。<br />
　　<br />
　　厉兑<br />
　　 在足大指次指之端，去爪甲角如韭叶，足阳明胃脉所出为井金。针一分，灸一壮。<br />
　　【主治】尸厥口噤，状如中恶，心腹满，水肿，热病汗不出，寒热疟，不食，面肿，膝膑肿痛，多惊发狂。<br />
　　<br />
　　卷之六　经穴发明<br />
　　足阳明经穴歌<br />
　　四十五穴足阳明，承位四白巨 经。地仓大迎颊车峙，下关头维人迎对。水突气舍连缺盆，气户库房屋翳屯。膺窗乳中延乳根，不容承满梁门起，关门太乙滑肉门。天枢外陵大巨存，水道归来气冲次。髀关伏兔走阴市，梁丘犊鼻足三里。上巨虚连条口位，下巨虚位及丰隆。解溪冲阳陷谷中，内庭厉兑经穴终。<br />
　　<br />
　　卷之六　经穴发明<br />
　　足阳明经步穴歌<br />
　　胃之经兮足阳明，承泣目下七分寻。四白一寸不可深，巨 鼻孔旁八分。地仓夹吻四分近，大迎曲颊前寸三。颊车耳下八分针，下关耳前动脉是。头维本神五寸取，人迎结喉大脉真。水突在颈大筋下，直至气舍上人迎。气舍迎下挟天突，缺盆横骨陷中亲。气户俞府傍二寸，至乳六寸又四分。库房屋翳膺窗迎，乳中正在乳头心。次有乳根出乳下，各一寸六不相侵。穴夹幽门一寸五，是穴不容根据法数。下其承满至梁门，关门太乙从头举。节次续排滑肉门，各各一寸为君数。<br />
　　天枢穴在侠脐旁，外陵枢下一寸当。二寸大巨五水道，归来七寸以寻将。气冲曲骨傍三寸，来下气冲脉中央。髀关兔后六寸分，伏兔市上三寸强。阴市膝上三寸许，梁丘二寸得其场。膝膑膝上寻犊鼻，膝下三寸寻三里。下里三寸上廉地。条口上廉下一寸，下廉条下一寸系。丰隆下廉外一寸，上踝八寸分明记。解溪冲阳后寸半，冲阳陷上二寸系。陷谷内庭后二寸，内庭次指外间是。<br />
　　厉兑大指次指端，去爪如韭胃所起。<br />
　　<br />
　　卷之六　经穴发明<br />
　　脾脏图<br />
　　　r脾脏图　ps127a67.bmp　r《内经》曰：脾胃者，仓廪之官，五味出焉。又曰：中央黄色，入通于脾，开窍于口，藏精于脾，故病在舌本。其味甘，其类土，其畜牛，其谷稷，其应四时，上为镇星，是以知病之在肉也。其音宫，其数五，其臭香，其液涎，其色黄。中央生湿，湿生土，土生甘，甘生脾，脾生肉。<br />
　　其在天为湿，在地为土，在身为肉，在脏为脾，在声为咳，在变动为哕，在窍为口，在味为甘，在志为思，思伤脾，怒胜思，湿伤肉，风胜湿，甘伤肉，酸胜甘。<br />
　　脾者仓廪之本，荣之居也。其华在唇四白，其充在肌。此至阴之类，通于土气，孤藏以灌四旁。脾主四肢，为胃行其津液。<br />
　　足太阴脾脉起于大指之端，循指内侧白肉际，过核骨后，上内踝前廉，上 内，循 骨后，交出厥阴之前，上循膝股内前廉，入腹，属脾络胃，上膈，挟咽，连舌本，散舌下。其支别者，复从胃别上膈，注心中。凡二十一穴，左右共四十二穴。<br />
　　<br />
　　隐白<br />
　　 在足大指端内侧，去爪甲角如韭叶，脾脉所出为井木。针一分，灸三壮。<br />
　　【主治】腹胀喘满不得卧，呕吐食不下，胸中热，暴泄衄血，尸厥不识人，妇人月事过时不止，小儿客忤惊风。<br />
　　<br />
　　大都<br />
　　 足大指本节后内侧陷中，骨缝赤白肉际。脾脉所溜为荥火。针三分，灸三壮。<br />
　　<br />
　　卷之六　经穴发明<br />
　　足太阴脾经穴图<br />
　　　r足太阴脾经穴图　ps127a68.bmp　r【主治】热病汗不出，不得卧，身重骨痛，伤寒手足逆冷，腹满喜呕，闷乱吐逆，腰痛不可俯仰。<br />
　　<br />
　　太白<br />
　　 在足大指内侧内踝前核骨下陷中，脾脉所注为俞土。针三分，灸三壮。<br />
　　【主治】身热烦满，腹胀食不化，呕吐泻泄，气逆霍乱，腹中切痛肠鸣，膝股 酸转筋，身重骨痛。<br />
　　<br />
　　公孙<br />
　　 在足大指本节后一寸内踝前，脾之络脉别走阳明胃经。针四分，灸三壮。<br />
　　【主治】寒疟不食，痫气，好太息，冬寒热，汗出喜呕，心烦多饮，胆虚。<br />
　　<br />
　　商丘<br />
　　 足内踝骨下微前陷中，脾脉所行为经金。针三分，灸三壮。<br />
　　【主治】腹胀肠鸣不便，脾虚令人不乐，身寒善太息善呕，骨痹气喘，阴股内痛，狐疝走上下引小腹痛，不可俯仰，脾积痞气，黄胆，舌本强，胃脘痛腹胀，寒疟，体重肢节痛，怠惰嗜卧。<br />
　　<br />
　　三阴交<br />
　　 内踝上三寸骨下陷中。足太阴少阴厥阴之交会。针三分，灸三壮。<br />
　　【主治】脾胃虚弱，心腹胀满不思饮食，脾痛身重，四肢不举，飧泄， 癖，小便不利，膝内廉痛，足痿不行，阴茎痛，疝气痛欲死，脐下痛不可忍，中风厥卒不省人事。<br />
　　<br />
　　漏谷<br />
　　（一名阴络） 在内踝上六寸 骨下陷中。针三分，灸三壮。<br />
　　【主治】膝痹不仁，肠鸣腹胀， 癖冷气小腹痛。<br />
　　<br />
　　地机<br />
　　（一名脾舍） 在膝下五寸，膝内侧输骨下陷中，伸足取之。足太阴 别走上一寸有空。针三分，灸五壮。<br />
　　【主治】腰痛不可俯仰，溏泄腹胀，水肿小便不利，女子 瘕。<br />
　　<br />
　　阴陵泉<br />
　　 在膝下内侧辅骨下陷中，伸足取之或曲膝取之，与阳陵泉穴相对。足太阴脾脉所入为合水。针五分。<br />
　　【主治】腹中寒痛，胀满喘逆不得卧，小便不利，腰痛不可俯仰，疝瘕遗尿，泄泻阴痛。<br />
　　<br />
　　血海<br />
　　 在膝膑上内廉，白肉际二寸半。针五分，灸三壮。<br />
　　【主治】女子崩中，漏下不止，月事不调带下。<br />
　　<br />
　　箕门<br />
　　 在鱼腹上越筋间，阴股内动脉应手，一云股上起筋间。灸三壮。<br />
　　【主治】小便不通遗尿，鼠鼷肿痛。<br />
　　<br />
　　冲门<br />
　　（一名上慈宫） 去大横五寸，府舍下横骨两端约中动脉，去腹中行四寸半。<br />
　　针七分，灸五壮。<br />
　　【主治】腹中寒积聚，阴疝妊娠冲心。<br />
　　<br />
　　府舍<br />
　　 在腹结下三寸，去腹中行各四寸半，足厥阴、太阴、阴维之会。针七分，灸五壮。<br />
　　【主治】疝癖腹满，积聚痹痛。<br />
　　<br />
　　腹结<br />
　　（一名肠窟） 《十四经发挥》云：在大横下一寸三分，去腹中行四寸半。针七分，灸五壮。<br />
　　【主治】咳逆，脐腹痛寒泻痢，心痛。<br />
　　<br />
　　大横<br />
　　 在腹哀下三寸五分，直脐旁二寸五分，去腹中行四寸半。足太阴阴维之会。<br />
　　针七分，灸三壮。<br />
　　【主治】大风逆气，四肢不举。<br />
　　<br />
　　腹哀<br />
　　 在日月下一寸五分，去腹中行四寸半。足太阴阴维之会。针三分。<br />
　　【主治】寒中食不化，大便脓血。<br />
　　<br />
　　食窦<br />
　　 在天溪下一寸六分，举臂取之。针四分，灸五壮。<br />
　　【主治】胸胁支满，膈间常有水声。<br />
　　<br />
　　天溪<br />
　　 在胸乡下一寸六分陷中，仰而取之。针四分，灸五壮。<br />
　　【主治】胸中满，喘逆上气，喉中声息，妇人乳肿 痈。<br />
　　<br />
　　胸乡<br />
　　 在周荣下一寸六分陷中，仰而取之。针四分，灸五壮。<br />
　　【主治】胸胁支满引背痛，不得卧转侧。<br />
　　<br />
　　周荣<br />
　　 在中府下一寸六分，仰而取之。针四分，灸五壮。<br />
　　【主治】胸满不得俯仰，咳逆食不下。<br />
　　<br />
　　大包<br />
　　 在渊液下三寸，布胸胁中出九肋间，脾之大络，总统阴阳诸络，由脾灌溉五脏。针三分，灸三壮。<br />
　　【主治】胸中痛，喘气。<br />
　　<br />
　　卷之六　经穴发明<br />
　　足太阴脾经穴歌<br />
　　二十一穴太阴脾，隐白大都太白随。公孙商丘三阴交，漏谷地机阴陵拗。血海箕门冲门开，府舍腹结大横排。腹哀食窦天溪派，胸乡周荣大包随。<br />
　　<br />
　　卷之六　经穴发明<br />
　　足太阴脾经步穴歌<br />
　　拇指内侧隐白位，大都节后陷中起。太白核骨下陷中，公孙节后一寸至。商丘有穴属经金，踝下微前陷中是。内踝三寸三阴交，漏谷一寸有次第。膝下五寸为地机，阴陵内侧膝辅际。血海分明膝膑上，内廉肉际二寸地。箕门鱼腹上六寸，筋间动脉须详谛。冲门五寸大横下，三寸三分寻府舍。腹结横下寸三分，大横夹脐非比假。腹哀寸半去日月，直与食窦相运亚。食窦天溪及胸乡，周荣各一寸六分。大包渊液下三寸，出九肋间当记也。<br />
　　<br />
　　卷之六　经穴发明<br />
　　心脏形<br />
　　　r心脏形　ps127a69.bmp　r心者君主之官，神明出焉。心者生之本，神之变也。其华在面，其充在血脉，为阳中之太阳，通于夏气。<br />
　　南方赤色通出于心，开窍于耳，藏精于心，故病在五脏。其味苦，其类火，其畜羊，其谷黍，其应四时，上为荧惑星，是以知病之在脉也。其音征，其数七，其臭焦，其味苦，其声言，其液汗。<br />
　　南方生热，热生火，火生苦，苦生心，心生血，血生脾。心主舌，其在天为热，在地为火，在体为脉，在脏为心，在色为赤，在声为笑，在变动为夏，在窍为舌，在味为苦，在志为喜。喜伤心，恐胜喜，苦伤气，咸胜苦。<br />
　　<br />
　　卷之六　经穴发明<br />
　　手少阴心经穴图<br />
　　　r手少阴心经穴图　ps127a70.bmp　r手少阴之脉起于心中，出属心系，下膈络小肠。其支者从心系上挟咽系目。其直者复从心系却上肺，出腋下，下循 内后廉，行太阴心主之后，下肘内廉，循臂内后廉，抵掌后锐骨之端，入掌内廉，循小指之内出其端。腕下踝为锐骨，自少海而下循臂内后廉，历灵道通里，至掌后锐骨之端，经阴 神门入掌内廉，至少府循小指端之少冲而终，以交于手太阳也。凡九穴，左右共一十八穴。<br />
　　<br />
　　极泉<br />
　　 在臂内腋下筋间动脉入胸处。针三分，灸七壮。<br />
　　【主治】胁痛，肘臂厥寒，四肢厥，干呕烦满。<br />
　　<br />
　　青灵<br />
　　 在肘上三寸，伸肘举臂取之。灸三壮。<br />
　　【主治】头痛目黄，振寒胁痛，肩臂不举。<br />
　　<br />
　　少海<br />
　　（一名曲节） 在肘内廉节后大骨外，去肘端五分，屈肘向头得之。心脉所入为合水。针三分，灸三壮。<br />
　　【主治】齿龋痛，目眩发狂，呕吐涎沫，项不得回，头风痛，气逆，瘰 ，肘臂不举。<br />
　　<br />
　　灵道<br />
　　 在掌后一寸五分，心脉所行为经金。针三分，灸三壮。<br />

                    <br>
                        　　【主治】心痛干呕，相引螈 肘挛，暴喑不能言。<br />
　　<br />
　　通里<br />
　　 在腕后一寸陷中，手少阴心脉之络别走大肠小肠经。针三分，灸三壮。<br />
　　【主治】头痛目眩，面热无汗，懊 ，暴喑，心悸，肘臂 痛，苦呕，喉痹，少气，遗溺，妇人经血过多崩漏。<br />
　　<br />
　　阴 <br />
　　 在掌后脉中，去腕五分。针三分，灸三壮。<br />
　　【主治】鼻衄吐血，洒淅恶寒，厥逆，气惊心痛。<br />
　　<br />
　　神门<br />
　　（一名锐中，一名中都） 在掌后锐骨端陷中，手少阴心脉所注为俞土。针三分，灸三壮。<br />
　　【主治】疟疾，心烦惊悸，心痛少气，身热面赤，发狂笑喜，呕血吐血，遗溺，失音，健忘，心积伏梁，大人小儿五痫证。<br />
　　<br />
　　少府<br />
　　 在小指本节后骨缝陷中，直劳宫。少阴心脉所流为荥火。针三分，灸三壮。<br />
　　【主治】烦满少气，臂酸肘腋挛急，胸中痛， 疟久不愈，振寒，阴挺出，阴痒阴痛，遗尿偏坠，小便不利。<br />
　　<br />
　　少冲<br />
　　（一名经始） 在手小指内廉端，去爪甲角如韭叶。手少阴心脉所出为井木。<br />
　　针一分，灸一壮。<br />
　　【主治】热病烦满，上气嗌干渴， 臂内后廉痛，厥心痛，胸胁痛，肘腋痛，手挛不伸。<br />
　　<br />
　　卷之六　经穴发明<br />
　　手少阴经穴歌<br />
　　手少阴心九穴存，极泉青灵少海深。灵道通里阴 邃，神门少府少冲寻。<br />
　　<br />
　　卷之六　经穴发明<br />
　　手少阴心经步穴歌<br />
　　少阴心起极泉中，腋下筋间脉入胸。青灵节后上三寸，少海肘内节后容。灵道掌后一寸半，通里腕后一寸同。阴 五分取动脉，神门掌后锐骨隆。少府节后劳宫直，小指内侧取少冲。<br />
　　<br />
　　卷之六　经穴发明<br />
　　小肠腑形<br />
　　　r小肠腑形　ps127a71.bmp　r经曰：小肠者，受盛之官，化物出焉。食下则肠实而胃虚。又云：小肠为赤肠。<br />
　　胃之下口，小肠之上口也，在脐上二寸，水谷于是分焉。大肠上口，小肠之下口也，至是而泌别清浊，水液渗入膀胱，滓秽流入大肠。<br />
　　手太阳之脉起于小指之端，循手外侧上腕，出踝中，直上循臂骨下廉，出肘内侧两骨之间，上循 外后廉，出肩解，绕肩胛，交肩上，入缺盆，络心，循咽，下膈抵胃，属小肠。<br />
　　其支者，从缺盆循颈上颊至目锐 ，却入耳中。其支别者，别循颊上 ，抵鼻至目肉 。凡一十九穴，左右共三十八穴。<br />
　　<br />
　　少泽<br />
　　（一名少吉） 在手小指端外侧，去爪甲角下一分陷中。手太阳小肠脉所出为井金。针一分，灸一壮。<br />
　　【主治】疟寒热，汗不出，喉痹舌强，心烦咳嗽，螈 臂痛，颈项痛不可顾，目生翳。<br />
　　<br />
　　前谷<br />
　　 在手小指外侧本节前陷中。手太阳小肠脉所溜为荥水。针一分，灸三壮。<br />
　　【主治】热病汗不出， 疟癫疾，耳鸣喉痹，颈项颊肿引耳后，咳嗽鼻塞吐衄，臂痛不得举，妇人产后无乳。<br />
　　<br />
　　后溪<br />
　　 在手小指外侧本节后陷中，捏拳取之。手太阳小肠脉所注为俞木。针一分，灸一壮。<br />
　　<br />
　　卷之六　经穴发明<br />
　　手太阳小肠经穴图<br />
　　　r手太阳小肠经穴图　ps127a72.bmp　r【主治】疟寒热，目翳，鼻衄耳聋，头强不得回顾，癫疾，臂肘挛急。<br />
　　<br />
　　腕骨<br />
　　 在手外侧腕前起骨下陷中，手太阳小肠脉所过为原。针二分，灸三壮。<br />
　　【主治】热病汗不出，胁下痛，颈项肿，寒热耳鸣，目出冷泪生翳，肘不得屈伸，疟疾烦闷头痛，螈 五指掣。<br />
　　<br />
　　阳谷<br />
　　 在手外侧腕中，锐骨下陷中。手太阳小肠所行为经火。针二分，灸三壮。<br />
　　【主治】癫疾发狂，热病汗不出，胁痛项肿，寒热，耳聋耳鸣，齿龋痛，臂不举，小儿螈 舌强。<br />
　　<br />
　　养老<br />
　　 在手踝骨前上，一云腕骨后一寸陷中。针三分，灸三壮。<br />
　　【主治】肩臂酸痛，肩欲折，臂如拔，手不能上下，目视不明。<br />
　　<br />
　　支正<br />
　　 在腕后五寸。手太阳络脉别走少阴。针三分，灸三壮。<br />
　　【主治】五劳，癫狂惊风，风虚肘臂不能屈伸。手不能握，腰背酸项强。<br />
　　<br />
　　少海<br />
　　 在肘内大骨外去肘端五分陷中，屈手向头取之。手太阳小肠脉所入为合土。针二分，灸五壮。<br />
　　【主治】肘臂肩 颈项痛，寒热齿根肿，风眩疡肿，小腹痛，五痫螈 。<br />
　　<br />
　　肩贞<br />
　　 在曲胛下两骨解间，肩 后陷中。针五分，灸三壮。<br />
　　【主治】伤寒寒热，耳鸣耳聋，缺盆肩中热痛，风痹手足麻木不举。<br />
　　<br />
　　 俞<br />
　　 挟肩 后大骨下胛上廉陷中。举臂取之。手太阳、阳维、阳跷三经之会。针八分，灸三壮。<br />
　　【主治】臂酸无力，肩痛引胛，寒热气肿痉痛。<br />
　　<br />
　　天宗<br />
　　 在秉风后大骨下陷中。针五分，灸二壮。<br />
　　【主治】肩臂酸疼，肘外后廉痛，颊颔肿。<br />
　　<br />
　　秉风<br />
　　 天 外肩上小 后，举臂有空。手太阳、阳明、手少阳、足少阳四脉之会。针五分，灸五壮。<br />
　　【主治】肩痛不能举。<br />
　　<br />
　　曲垣<br />
　　 在肩中央曲胛陷中，按之应手痛。针五分，灸三壮。<br />
　　【主治】肩臂热痛拘急。<br />
　　<br />
　　肩外俞<br />
　　 在肩胛上廉，去脊三寸陷中。针六分，灸三壮。<br />
　　【主治】肩胛痛，周痹，寒至肘。<br />
　　<br />
　　肩中俞<br />
　　 肩胛内廉去脊二寸陷中。针三分，灸三壮。<br />
　　【主治】咳嗽生气唾血，寒热目视不明。<br />
　　<br />
　　天窗<br />
　　（一名窗笼） 在颈大筋间，曲颊下扶突后动脉应手陷中。针三分，灸三壮。<br />
　　【主治】颈痛，肩胛引项不得顾，颊肿齿噤。<br />
　　<br />
　　天容<br />
　　 在耳下曲颊后。灸三壮。<br />
　　【主治】瘿，颈痈不可回顾，不能言，胸满呕逆吐沫，齿噤，耳鸣耳聋。<br />
　　<br />
　　颧 <br />
　　 在面 骨下廉，锐骨端陷中。手少阳、太阳之会。针二分。<br />
　　【主治】口 ，眼 不正， 肿齿痛。<br />
　　<br />
　　听宫<br />
　　（一名多所闻） 耳中珠子大如赤小豆，手足少阳、手太阳三脉之会。针三分，灸三壮。<br />
　　【主治】失音癫疾，心腹满，耳内蝉鸣。<br />
　　<br />
　　卷之六　经穴发明<br />
　　手太阳小肠经穴歌<br />
　　手太阳穴一十九，少泽前谷后溪遇。腕骨阳谷可养老，支正少海肩贞走。 俞天宗及秉风，曲垣肩外复肩中。天窗天容上颧 ，却入耳中循听宫。<br />
　　<br />
　　卷之六　经穴发明<br />
　　手太阳经步穴歌<br />
　　手小指端为少泽，前谷外侧本节索。节后陷中寻后溪，腕骨陷前着外侧。腕中骨下阳谷讨，腕上一寸名养老。支正腕后量五寸，少海肘端五分好。肩贞胛下两解间， 俞大骨之下保。天宗骨下在陷中，秉风 后举有空。曲垣肩中曲胛陷，外俞胛后一寸从。肩中二寸大杼旁，天窗颊下动脉详。天容耳下曲颊后，颧 面 锐端量。听宫耳端大如菽，此为小肠手太阳。<br />
　　<br />
　　卷之六　经穴发明<br />
　　膀胱腑形<br />
　　　r膀胱腑形图　ps127a73.bmp　r经曰：膀胱者，州都之官，津液藏焉，气化则能出矣。又云为黑肠。诸书辨膀胱不一。有云有上口无下口，有云上下皆有口，或云有小窍注泄，皆非也。惟有下窍以出溺，上皆由泌别渗入膀胱，其所以入也出也，由于气之施也。在上之气不施，则注入大肠而为泄，在下之气不施则急胀涩涩，若不出而为淋。<br />
　　足太阳膀胱之脉，起于目内 ，上额交巅上。其支别者，从巅至耳上角。其直行者从巅入络脑，还出别下项，循肩膊内挟脊抵腰中，入循膂，络肾属膀胱。其支别者，从腰中下贯臀入中。其支别者，从膊内左右别下贯胛，挟脊内，过髀枢，循髀外后廉下合 中，以下贯 内，出外踝之后，循京骨至小指外侧端。<br />
　　凡六十三穴，左右共一百二十六穴。<br />
　　<br />
　　睛明<br />
　　（一名泪空） 在目内 ，《明堂》云内 头外一分宛宛中。手足太阳、足阳明、阴跷、阳跷五脉之会。针一分半，灸三壮。<br />
　　【主治】目视不明，见风泪出，拿肉攀睛，白翳 痒，头痛目眩。<br />
　　<br />
　　卷之六　经穴发明<br />
　　足太阳膀胱经穴图<br />
　　　r足太阳膀胱经穴图　ps127a74.bmp　r<br />
　　攒竹<br />
　　（一名始元，一名元柱，一名光明） 穴在两眉头少陷宛宛中。针三分，炙三壮。<br />
　　《明堂》用细三棱针刺之，宣泄热气，眼目大明。又宜刺三分出血。<br />
　　【主治】目视KT KT ，泪出目眩，瞳子痒，眼中赤痛及睑 动不卧。<br />
　　<br />
　　曲差<br />
　　 在神庭旁一寸五分入发际。针三分，灸三壮。<br />
　　【主治】目不明，头痛，鼻塞鼽衄，顶巅痛，身体烦热。<br />
　　<br />
　　五处<br />
　　 夹上星旁一寸五分。针三分，灸三壮。<br />
　　【主治】脊强反折，螈 颠疾，头风目眩目不明。<br />
　　<br />
　　承光<br />
　　 在五处后一寸五分。又云一寸。针三分，禁灸。<br />
　　【主治】头风风眩，呕吐心烦，鼻塞不利。<br />
　　<br />
　　通天<br />
　　 在承光后一寸半。针三分，灸三壮。<br />
　　【主治】头旋耳鸣，狂走螈 ，恍惚青肓，内障目无所见。<br />
　　<br />
　　络却<br />
　　（一名强阳，一名胸盖） 在通天后一寸五分。针三分，灸三壮。<br />
　　【主治】头旋口 ，鼻塞，项肿，瘿瘤。<br />
　　<br />
　　玉枕<br />
　　 在络却后一寸五分，夹脑户旁一寸三分。针三分，灸三壮。<br />
　　【主治】目痛如脱，不能远视，头项痛，鼻塞不闻。<br />
　　<br />
　　天柱<br />
　　 挟项后发际大筋外廉陷中。针二分，灸七壮。<br />
　　【主治】头旋胸痛，鼻塞项强。<br />
　　<br />
　　大杼<br />
　　 在项后第一椎下，两旁相去脊中各一寸五分陷中，正坐取之。督脉别络手足太阳少阳之会。针三分，灸七壮。<br />
　　【主治】膝痛不可屈伸，伤寒汗不出，腰脊痛项强， 疟头痛，咳嗽身热，癫疾筋挛。<br />
　　<br />
　　风门<br />
　　（一名热府） 在二椎下，两旁相去脊各一寸五分，正坐取之。针五分，灸五壮。<br />
　　【主治】发背痈疽，身热咳逆，胸背痛，呕吐伤寒，头痛项强，胸中热。<br />
　　<br />
　　肺俞<br />
　　 在三椎下，两旁相去脊各一寸五分，又以手搭背，左取右，右取左，当中指末是穴，坐正取之。<br />
　　针三分，灸五壮。（有灸百壮。）【主治】五劳传尸，骨蒸肺痿，咳嗽，呕吐，支满，腰脊强痛，寒热，瘿气，黄胆。<br />
　　<br />
　　厥阴俞<br />
　　（一名阙俞） 在四椎下，两旁各开一寸五分，正坐取之。针三分，灸七壮。<br />
　　【主治】咳逆，牙痛心痛，胸满呕吐。<br />
　　<br />
　　心俞<br />
　　 在五椎下，两旁相去脊各一寸五分，正坐取之。针三分，灸三壮。<br />
　　【主治】偏风半身不遂，心气乱恍惚，中风，偃卧不得，冒绝发痫，呕吐咳血，发狂健忘，小儿气不足，数岁不语。<br />
　　<br />
　　膈俞<br />
　　 在七椎下，两旁相去脊中一寸五分，正坐取之。针三分，灸三壮。<br />
　　【主治】心痛周痹，吐食翻胃， 癖，咳逆，四肢怠惰嗜卧，骨蒸，热病汗不出，食不下腹胁胀满。<br />
　　<br />
　　肝俞<br />
　　 在九椎下，两旁相去脊中各一寸五分，正坐取之。针三分，灸七壮。<br />
　　【主治】气短，咳血，多怒，黄胆，鼻酸，热病后目出泪，疝气筋痉相引转筋入腹。<br />
　　<br />
　　胆俞<br />
　　 在十椎下，两旁相去脊中各一寸五分，正坐取之。针三分，灸三壮。（《素问》云：深刺中胆者一日死。愚谓背俞俱不宜剌深，恐中脏腑皆死。）【主治】头痛振寒，汗不出，腋下肿，心腹胀，口干苦呕吐，骨蒸劳热。<br />
　　<br />
　　脾俞<br />
　　 在十一椎下，两旁相去脊中各一寸五分，正坐取之。针三分，灸五壮。<br />
　　【主治】 癖，积聚，肋下满，痰疟寒热，黄胆不食。<br />
　　<br />
　　胃俞<br />
　　 在十二椎下，两劳相去脊中各一寸五分，正坐取之。针三分，灸三壮。<br />
　　【主治】寒吐逆，翻胃霍乱，腹胀支满，肌肤疲瘦，不嗜食，脊痛筋挛。<br />
　　<br />
　　三焦俞<br />
　　 在十三椎下，两旁相去脊中各一寸五分，正坐取之。针三分，灸五壮。<br />
　　【主治】脏腑积聚，胀满不饮食，羸瘦，伤寒头痛吐逆，肩背急，腰脊强，不得俯仰，水谷不化，下利肠鸣目眩。<br />
　　<br />
　　肾俞<br />
　　 在十四椎下，两旁相去脊中各一寸五分，与脐平，正坐取之。<br />
　　经曰：欲知背俞，先度其两乳间中折之，更以他草度去半已，即以两隅相拄也。乃举以度其背，令其一隅居上，齐脊大椎，两隅在下，当其下隅者，肺之俞也。复下一度，心之俞也。复下一度，肝之俞也。脾之俞也，复下一度，肾之俞也。针三分，灸三壮。<br />
　　【主治】虚劳羸瘦，耳聋，肾虚腰痛，梦遗精滑，脚膝拘急，身重振寒。<br />
　　<br />
　　大肠俞<br />
　　 在十六椎下，两旁相去脊中各一寸五分，伏取之。针三分，灸三壮。<br />
　　【主治】脊强不得俯仰，腰痛，腹胀，绕脐痛，肠鸣肠癖，泻痢不化，大便难。<br />
　　<br />
　　小肠俞<br />
　　 在十八椎下，两旁相去脊中各一寸五分，伏而取之。针三分，灸三壮。<br />
　　【主治】膀胱三焦津液少，便赤不利，淋沥遗尿，小腹胀满，泻痢脓血，脚肿，妇人带下。<br />
　　<br />
　　膀胱俞<br />
　　 在十九椎下，两旁相去脊中各一寸五分，伏而取之。针三分，灸三壮。<br />
　　【主治】小便不利，遗溺，腹痛满，阴疮，脚膝无力，女子 瘕。<br />
　　<br />
　　中膂内俞<br />
　　（一名脊内俞） 在二十椎下，两旁相去脊中各一寸五分，夹脊胂起肉，伏取之。针三分，灸三壮。<br />
　　【主治】肾虚消渴，腰脊强不得俯仰，肠冷，赤白痢，疝痛，汗不出，胁腹胀。<br />
　　<br />
　　白环俞<br />
　　 在二十一椎下，两旁相去脊中各一寸五分，伏而取之。针五分，灸三壮。<br />
　　【主治】腰脊痛，疝痛，手足不仁，便不利，温疟，筋挛痹缩，虚热闭塞。<br />

                    <br>
                        　　<br />
　　上 <br />
　　 第一空腰踝下一寸夹脊陷中。足太阳少阳之络。针三分，灸七壮。<br />
　　【主治】大小便不利，呕逆，膝冷寒热疟，阴挺出，白带。<br />
　　<br />
　　次 <br />
　　 第二空夹脊陷中。针三分，灸七壮。<br />
　　【主治】大小便不利，腰痛足清，疝气下坠，肠鸣泻泄，白带。<br />
　　<br />
　　中 <br />
　　 三空夹脊陷中。足厥阴少阳所结之会。针二分，灸三壮【主治】五劳七伤，二便不利，腹胀飧泄，带下月经不调。<br />
　　<br />
　　下 <br />
　　 四空夹脊陷中。针二分，灸三壮。<br />
　　【主治】肠鸣泻泄，二便不利，腰痛引小肠急痛。<br />
　　<br />
　　会阳<br />
　　（一名利机） 阴尾尻骨两旁。针八分，灸五壮。<br />
　　【主治】腹中寒热气，泄泻肠癖久痔，阴汗湿。<br />
　　<br />
　　承扶<br />
　　（一名肉 ，一名阴关，一名皮部） 尻臀下阴股上文中，又云臀下陷文中。针七分，灸三壮。<br />
　　【主治】腰脊引如解，久痔臀肿大便难，小便不利。<br />
　　<br />
　　殷门<br />
　　 肉 下六寸。针七分。<br />
　　【主治】腰脊不可俯仰，泄注外股肿。<br />
　　<br />
　　浮 <br />
　　 委阳上一寸，展膝得之。针五分，灸三壮。<br />
　　【主治】霍乱转筋，小肠热，大肠结，筋急，髀枢不仁。<br />
　　<br />
　　委阳<br />
　　 承扶下一寸六分，屈伸取之。足太阳之前少阳之后，出于 中外廉两筋间，三焦下辅俞，足太阳之别络。针七分，灸三壮。<br />
　　【主治】腰脊痛不可俯仰，引阴中不得小便，螈 颠疾，小腹满。<br />
　　<br />
　　委中<br />
　　（一名血 ） 在 中央约文动脉陷中，令人面挺伏地卧取之。足太阳膀胱脉所入为合土。针五分，灸三壮。<br />
　　【主治】膝痛反拇指，腰夹脊沉沉，遗溺小腹坚，髀枢痛，热病汗不出，大风发眉脱落，刺血出愈。<br />
　　<br />
　　附分<br />
　　 在二椎下附项内廉，两旁相去夹脊中各三寸，正坐取之。手足太阳之会。针三分，灸三壮。<br />
　　【主治】肘臂不仁，肩背拘急，风客腠理，颈痛不得回顾。<br />
　　<br />
　　魄户<br />
　　 直附分下三椎下，两旁相去脊中行各三寸，正坐取之。针五分，灸七壮。<br />
　　【主治】肩膊痛，虚劳肺痿，三尸走注，项强喘逆。<br />
　　<br />
　　膏盲俞<br />
　　 在四椎下近五椎上，两旁相去脊中各三寸，正坐曲脊伸手，以臂着膝前，令端直，手大指与膝头齐，以物支肘，无令动摇取之。灸百壮，多至五百壮。当灸足三里以引火气实下。<br />
　　【主治】百病无所不疗，五劳七伤诸病，咳逆痰火健忘。<br />
　　<br />
　　神堂<br />
　　 在五椎下，两旁相去脊中各三寸陷中，正坐取之。针二分，灸五壮。<br />
　　【主治】腰脊强不可俯仰，洒淅，胸腹满逆上时饴。<br />
　　<br />
　　 <br />
　　 肩膊内廉夹六椎下，两旁相去脊中各三寸，正坐取之。以手重按病患言应手。针六分，灸五壮。<br />
　　【主治】大风汗不出，劳损不得卧，瘟疟，胸腹胀闷，腰背胁拘急，目痛咳逆鼻衄。<br />
　　<br />
　　膈关<br />
　　 七椎下两旁相去脊中行各三寸陷中。正坐开肩取之。针五分，灸三壮。<br />
　　【主治】背痛恶寒，脊强俯仰，呕吐饮食不下，胸中噎闷，大小便不利。<br />
　　<br />
　　魂门<br />
　　 九椎下，两旁相去脊中各三寸陷中。正坐取之。针五分，灸三壮。<br />
　　【主治】尸厥走注，胸背连心痛，食不下，腹中雷鸣。<br />
　　<br />
　　阳纲<br />
　　 在十椎下，两旁相去脊中行各三寸。正坐阔肩取之。针五分，灸三壮。<br />
　　【主治】肠鸣痛，食不下，小便涩，身热腹胀，泄痢。<br />
　　<br />
　　意舍<br />
　　 在十一椎下，两旁相去脊中各三寸，正坐取之。针五分，灸七壮。<br />
　　【主治】背痛腹胀，大便泄，小便黄，呕吐恶食，消渴。<br />
　　<br />
　　胃仓<br />
　　 在十二椎下，两旁相去脊中各三寸，正坐取之。针五分，灸五壮。<br />
　　【主治】腹满水肿食不下，恶寒背脊痛，不可俯仰。<br />
　　<br />
　　肓门<br />
　　 在十三椎下，两旁相去脊中行各三寸陷中。叉肋间与鸠尾相直，正坐取之。<br />
　　针五分，灸三壮。<br />
　　【主治】心下痛，大便坚，妇人乳痛。<br />
　　<br />
　　志室<br />
　　 在十四椎下，两旁相去脊中行各三寸陷中，正坐取之。针九分，灸三壮。<br />
　　【主治】阴肿阴痛，背脊强，两胁痛，霍乱吐逆不食。<br />
　　<br />
　　胞肓<br />
　　 在十九椎下，两旁相去脊中行各三寸陷中，伏取之。针五分，灸五壮。<br />
　　【主治】腰脊痛，腹坚肠鸣，大小便不利。<br />
　　<br />
　　秩边<br />
　　 在二十椎下，两旁相去脊中行各三寸陷中，伏取之。针三分，灸三壮。<br />
　　【主治】腰痛，五痔，小便赤涩。<br />
　　<br />
　　合阳<br />
　　 在约文中下二寸。针六分，灸五壮。<br />
　　【主治】腰脊强引腹痛，阴股热， 酸肿，寒疝偏坠，女子崩带下不止。<br />
　　<br />
　　承筋<br />
　　（一名 肠，一名直肠） 肠中央陷中。胫后从脚跟上七寸。针三分，灸三壮。<br />
　　【主治】腰背拘急腋肿，大便秘，五痔， 酸脚跟痛，转筋霍乱。<br />
　　<br />
　　承山<br />
　　（一名鱼腹） 在兑 肠中分肉间陷中，一云腿肚下分肉间。针五分，灸五壮。<br />
　　【主治】痔肿大便难，膝肿胫酸，跟痛转筋不立。<br />
　　<br />
　　飞扬<br />
　　（一名厥扬） 外踝骨上七寸。太阳络脉别走少阴。针三分，灸五壮。<br />
　　【主治】痔痛不得起坐，脚酸肿不能立，历节风不得屈伸，癫疾寒疟。<br />
　　<br />
　　跗阳<br />
　　 在外踝上三寸，太阳前少阳后筋骨之间，阳跷脉 。针六分，灸五壮。<br />
　　【主治】霍乱转筋，腰痛不能立，髀枢股 痛，痿厥风痹不仁，头重 痛，四肢不举。<br />
　　<br />
　　昆仑<br />
　　 在足外踝后跟骨上陷中，细脉动应手。足太阳膀胱脉所行为经火。针三分，灸三壮。<br />
　　【主治】腰尻香港脚，足 肿不得步，头痛肩拘急，咳喘目眩，产难包衣不下，小儿发痫螈 。<br />
　　<br />
　　仆参<br />
　　（一名安邪） 在足跟骨上陷中，拱足得之，阳跷之本。针三分，灸三壮。<br />
　　【主治】足痿不收，足跟痛，霍乱转筋吐逆，尸厥癫痫，狂言见鬼，膝肿。<br />
　　<br />
　　申脉<br />
　　（即阳跷） 在外踝下五分陷中，容爪甲白肉际，阳跷脉所出。针三分，灸三壮。<br />
　　【主治】风眩腰脚痛， 酸不能立，气逆，腿膝不能屈伸，妇人气血痛。<br />
　　<br />
　　金门<br />
　　（一名梁关） 在外踝下，申脉下一寸。足太阳 阳维别属。针一分，灸三壮。<br />
　　【主治】霍乱转筋，尸厥癫痫，疝气，膝 酸不能立，小儿张口摇头身反。<br />
　　<br />
　　京骨<br />
　　 在足小指外侧本节后大骨下陷中。足太阳脉所过为原。针三分，灸三壮。<br />
　　【主治】腰脊痛如折，髀不可曲，项强不能回顾，筋挛，疟寒热，目内 赤烂，头痛如破。<br />
　　<br />
　　束骨<br />
　　 在足小指外侧本节后赤白肉际陷中。足太阳脉所注为俞。针三分，灸三壮。<br />
　　【主治】肠癖泄泻，疟痔癫狂，发背痈疔，头痛目眩，腰脊痛，项强不可回顾。<br />
　　<br />
　　通谷<br />
　　 在足小指外侧本节前陷中。足太阳脉所溜为荥水。针二分，灸三壮。<br />
　　【主治】头痛目眩，项痛，鼽衄，目KT KT ，食多不化，失欠。<br />
　　<br />
　　至阴<br />
　　 在足小指外侧，去爪甲如韭叶。足太阳脉所出为井金。针一分，灸三壮。<br />
　　【主治】头重风寒，鼻塞目翳，胸胁痛转筋，寒疟汗不出，失精目疼。<br />
　　<br />
　　卷之六　经穴发明<br />
　　足太阳膀胱经穴歌<br />
　　足太阳经六十三，睛明攒竹曲差参。五处承光通天穴，络却玉枕天柱崭。大杼风门引肺俞，厥阴心俞膈俞注。肝俞胆俞脾俞合，胃俞三焦肾俞中。大肠小肠膀胱俞，中膂白环两俞输。自从大杼至白环，相去脊中三寸间。上 次 中复下，会阳承扶殷门央。浮 委阳委中罅，膊内夹脊附分当。太阳行背第三行，魄户膏肓与神堂。 膈关魂门旁，阳纲意舍仍胃仓。肓门志室胞肓续，二十椎下秩边藏。合骨以下合阳是，承筋承山居其次。飞阳跗阳洎昆仑，仆参申脉连金门。<br />
　　京骨束骨又通谷，小指外侧至阴续。<br />
　　<br />
　　卷之六　经穴发明<br />
　　足太阳膀胱经步穴歌<br />
　　足太阳兮膀胱经，目 内角始睛明。眉头陷中攒竹名，曲差二穴伴神庭。五处挨排夹上星，承光五处后寸半。通天络却亦停匀，玉枕横夹于脑户，尺寸当准《铜人经》。天柱夹项后发际，大筋外廉陷中是。夹脊相去寸五分，大杼大椎二风门。肺俞三椎厥阴四，心俞五椎之下论。更有膈俞相梯级，第七椎下隐然立。第八椎下穴无有，肝俞数之当第九。十椎胆俞脾十一，十二椎下胃俞取。三焦肾俞次第下，十三十四两椎主。大肠俞在十六椎，小肠俞十八椎止。十九椎下寻膀胱，中膂内俞椎二十。白环二十一椎当，上 次 中与下。一空二空夹腰胯，并同夹脊四个 ，载在《千金》君勿讶。会阳阴尾两旁分，尺寸须看督脉分。第二椎下外附分，夹脊相去古法云。<br />
　　先从脊后量三寸，不是灸狭能伤筋。魄户三椎膏肓四，四五三分分明是。第五椎下索神堂，第六两穴出。膈关第七魂门九，阳纲意舍十十一。胃仓肓门屈指弹，椎看十二与十三。志室次之为十四，包肓十九合参详。秩边二十椎下是，承扶臀阴文中央。殷门承扶六寸直，浮 一寸上委阳。委阳却与殷门并，中外廉两筋乡。委中膝 约文里，此下三寸寻合阳。承筋 肠中央是，承山 下分肉旁。飞扬外踝上七寸，跗阳踝上三寸量。金门正在外踝下，昆仑踝后跟骨中。仆参跟骨下陷是，申脉分明踝下容。京骨外侧大骨下，束骨本节后陷中。通谷本节前陷是，至阴小指外侧逢。<br />
　　<br />
　　卷之六　经穴发明<br />
　　肾脏图<br />
　　　r肾脏图　ps127a75.bmp　r经曰：肾者，作强之官，伎巧出焉。肾者主蛰，封藏之本，精之处也。其华在发，其充在骨，为阴中之少阴，通于冬气。<br />
　　北方黑色，通入于肾，开窍于二阴，藏精于肾，故病在溪。其味咸，其类水，其畜彘，其应四时，上为辰星，是以知病之在骨也。其音羽，其数六，其臭腐，其液唾，其色黑。北方生寒，寒生水，水生咸，咸生肾，肾生骨髓。其在天为寒，在地为水，在体为骨，在藏为肾，在色为黑，在音为羽，在声为呻，在变动为栗，在窍为耳，在味为咸，在志为恐。恐伤肾，思胜恐。寒伤血，湿胜寒。咸伤血，甘胜咸。肾开窍于耳，耳和则闻五音矣。<br />
　　足少阴之脉起于小指之下，斜趋足心，出然谷之下，循内踝之后，别入跟中。上 内，出内廉，上股内后廉，贯脊属肾络膀胱。其直行者，从肾上贯肝膈，入肺中，循喉咙系舌本。其支者，从肺出络心注胸中。<br />
　　<br />
　　涌泉<br />
　　（一名地冲） 在足心陷中，屈足拳指宛宛中，跪取之。足少阴脉所出为井木。<br />
　　针五分，灸三壮。<br />
　　【主治】尸厥，面黑如炭，喘吐有血，目视KT KT 无所见，善恐咽肿，肠癖小腹急痛，泄泻下重，足胫塞，颈痛目眩，转胞不得尿，霍乱转筋，肾积奔豚，热厥。<br />
　　<br />
　　然谷<br />
　　（一名龙渊） 足内踝前起大骨下陷中。又云内踝前在下一寸别于太阴、跷脉之 ，足少阴脉所流为荣。针三分，灸三壮。<br />
　　<br />
　　卷之六　经穴发明<br />
　　足少阴肾经穴图<br />
　　　r足少阴肾经穴图　ps127a76.bmp　r【主治】足跗肿， 酸，小腹胀，痿厥寒疝，咽痛心恐烦满，男子遗精，妇人阴挺出，月经不调，初生小儿脐风口噤。<br />
　　<br />
　　太溪<br />
　　（一名吕细） 在足内踝后跟骨上动脉陷中。足少阴肾脉所注为俞土。凡男子妇人病有此脉则生，无此则死。<br />
　　针三分，灸三壮。<br />
　　【主治】久疟咳逆，心疼脉沉，手足寒，呕吐寒疝，热病汗不出，咳嗽咽肿， 癖，伤寒手足厥冷。<br />
　　<br />
　　大钟<br />
　　 在足跟后踵中，大骨上两筋间。足少阴络别走太阳。针二分，灸三壮。<br />
　　【主治】胸腹满，喘息呕吐，少气不足，舌干食不下，气逆烦闷。<br />
　　<br />
　　照海<br />
　　 在足内踝下，阴跷所主。针四分，灸三壮。<br />
　　【主治】四肢懈惰，久疟卒疝，小腹痛，女子淋沥，阴挺出，月水不调。<br />
　　<br />
　　水泉<br />
　　 在太溪下一寸内踝下，少阴 。针四分，灸五壮。<br />
　　【主治】目KT KT 不能远视，女子月事不来，小腹痛，小便淋，阴挺出。<br />
　　<br />
　　复溜<br />
　　（一名昌阳） 在足内踝上二寸筋骨陷中，前旁骨是复溜，后旁筋是交信二穴。<br />
　　止隔一条筋，足少阴脉所行为经金。针三分，灸五壮。<br />
　　【主治】肠癖腰脊内引痛，不得俯仰，足痿 寒不得履，目视KT KT ，腹痛肠鸣，四肢肿，十种水病，五淋，盗汗，齿龋，脉微细。<br />
　　<br />
　　交信<br />
　　 在足内踝骨上二寸，少阴前太阴后廉筋间，阴跷之 。针四分，灸三壮。<br />
　　【主治】五淋，阴疝急，泻痢赤白，大小便难，女子漏血不止，阴挺，月事不调，小腹痛，盗汗。<br />
　　<br />
　　筑宾<br />
　　 在内踝上五寸 分中，阴维之 。针四分，灸三壮。<br />
　　【主治】 疝，癫疾，发狂骂詈，呕吐涎沫，足 痛。<br />
　　<br />
　　阴谷<br />
　　 在膝下内辅骨后，大筋下小筋上，按之应手，屈膝乃得之。足少阴脉所入为合水。针四分，灸三壮。<br />
　　【主治】膝痛不得屈伸，小便急引阴痿痛，阴股内廉痛，腹胀，女人漏下不止，少妊。<br />
　　<br />
　　横骨<br />
　　 在大赫下一寸，肓俞下五寸，阴上横骨中宛曲如卧月中央，去腹中行各一寸半。足少阴冲脉之会。针五分，灸三壮。<br />
　　【主治】五淋小便不通，阴器下纵引痛，小腹满，目 赤痛，五脏虚。<br />
　　<br />
　　大赫<br />
　　（一名阴维，一名阴关） 在气穴下一寸，去腹中行各一寸半。足少阴冲脉之会。<br />
　　针三分，灸五壮。<br />
　　【主治】虚劳失精，阴痿茎中痛，目赤痛。<br />

                    <br>
                        　　<br />
　　气穴<br />
　　（一名胞门，一名子户） 在四满下一寸，去腹中行两旁各一寸半。足少阴冲脉之会。针三分，灸五壮。<br />
　　【主治】奔豚上引脊痛，泻痢，经不调。<br />
　　<br />
　　四满<br />
　　（一名髓府。） 在中注下一寸，气穴上一寸，去腹中行各一寸半。少阴脉波脉之会。针三分，灸三壮。<br />
　　【主治】积聚疝瘕，肠癖，奔豚，脐下痛，女人月经不调。<br />
　　<br />
　　中注<br />
　　 在肓俞下一寸，去腹中行各一寸半。足少阴冲脉之会。针一分，灸五壮。<br />
　　【主治】小腹热，大便坚燥，腰脊痛，目 痛，女子月事不调。<br />
　　<br />
　　肓俞<br />
　　 在商曲下一寸，去脐中五分。足少阴冲脉之会。针一分，灸五壮。<br />
　　【主治】腹痛寒疝，大便燥，目赤痛从内 始。<br />
　　<br />
　　商曲<br />
　　 在石关下一寸，出腹中行各五分。足少阴冲脉之会。针一寸，灸五壮。<br />
　　【主治】腹中切痛，积聚不嗜食，目赤痛从内 始。<br />
　　<br />
　　石关<br />
　　 在阴都下一寸，去腹中行各五分。足少阴冲脉之会。针一寸，灸三壮。<br />
　　【主治】哕噫呕逆，腹痛气淋，小便不利，大便燥，目赤痛，妇人子脏有恶血，上冲腹痛不可忍。<br />
　　<br />
　　阴都<br />
　　（一名食宫） 在通谷下一寸，夹胃脘两边，相去五分。少阴冲脉之会。针三分，灸三壮。<br />
　　【主治】心满逆气肠鸣，肺胀气抢胁下，热痛目痛。<br />
　　<br />
　　通谷<br />
　　 幽门下一寸，夹上脘两旁，相去五分，自肓俞至幽门去中行各一寸。足少阴冲脉之会。针五分，灸三壮。<br />
　　【主治】口 暴喑，积聚 癖，胸满食不化，喜呕目赤痛。<br />
　　<br />
　　幽门<br />
　　 夹巨阙两旁各五分陷中，《明堂》在巨阙旁一寸五分。冲脉所会。针一寸，灸五壮。<br />
　　【主治】小腹满，胸满痛，呕吐不食，逆气。<br />
　　<br />
　　步廊<br />
　　 在神封下一寸六分陷中，去胸中行二寸，仰而取之。针三分，灸五壮。<br />
　　【主治】胸胁支满痛引胸，鼻塞不得息，少气咳逆，呕吐不食，臂不得举。<br />
　　<br />
　　神封<br />
　　 在灵墟下一寸六分陷中，胸中行各开二寸。针三分，灸五壮。<br />
　　【主治】胸胁支满痛引胸，逆气呕吐不食。<br />
　　<br />
　　灵墟<br />
　　 神藏下一寸六分陷中，去中行各开二寸。针三分，灸五壮。<br />
　　【主治】同神封。<br />
　　<br />
　　神藏<br />
　　 在 中下一寸六分陷中，去胸中行二寸。针三分，灸五壮。<br />
　　【主治】同上。<br />
　　<br />
　　 中<br />
　　 在俞府下一寸六分，去胸中行二寸，仰而取之。针二分，灸五壮。<br />
　　【主治】咳逆喘息不能，胸胁支满多唾。<br />
　　<br />
　　俞府<br />
　　 巨骨下旋玑旁二寸陷中，仰而取之。针三分，灸五壮。<br />
　　【主治】咳逆上气，呕吐不食，胸中痛。<br />
　　<br />
　　卷之六　经穴发明<br />
　　足少阴肾经经穴歌<br />
　　足少阴穴二十七，涌泉然谷太溪溢。大钟照海通水泉，复溜交信筑宾连。阴谷横骨大赫位，气穴四满中注立。肓俞商曲石关蹲，阴都通谷幽门僻。步廊神封灵墟崇，神藏 中俞府既。<br />
　　<br />
　　卷之六　经穴发明<br />
　　足少阴肾经步穴歌<br />
　　肾经起处有其所，涌泉屈足拳指取。然谷踝前大骨下，踝后跟上太溪府。溪下五分寻大钟，照海踝下阴跷生。踝上二寸复溜名，溜前筋骨取交信。亦曰踝上二寸行，筑宾六寸 分处。阴谷膝内着骨辅，横骨有陷如仰月。大赫气穴四满据，中注肓俞正夹脐。二穴五寸各一数，商曲石关上阴都。通谷幽门一寸居，幽门半寸夹巨阙。步廊神封过灵墟，神藏 中至俞府，各一寸六不差殊。欲知俞府居何分，旋玑之旁各二寸。<br />
　　心包络在心下横膜之上，竖膜之下，与横膜相粘，而黄脂裹者心也。其脂膜之外，有细筋膜如丝，与心肺相连者心包也。<br />
　　滑氏曰：手厥阴心主又曰心包，何也？曰：君火以名，相火以位。手厥阴代君火行事，以用而言，故曰手厥阴心主，以经而言，则曰心包铬。一经而二名，实相火也。<br />
　　手厥阴之脉起于胸中，出属心包，下膈历络三焦。其支者循胸出胁，下腋三寸上抵腋下，下循内行太阴少阴之间，入肘中，下臂行两筋之间，入掌中，循中指出其端。其支别者，从掌中循小指次指出其端。凡九穴，左右共一十八穴。<br />
　　<br />
　　天池<br />
　　（一名天会） 在腋下三寸，乳后一寸着胁直胁撅肋间。手足厥阴少阳之会。针二分，灸三壮。<br />
　　【主治】目KT KT 不明，胸胁支满咳逆，臂痛，上气寒热疟，热病汗不出。<br />
　　<br />
　　天泉<br />
　　（一名天湿） 曲腋下二寸，举臂取之。针六分，灸三壮。<br />
　　【主治】恶风寒，胸胁支满咳逆，背胛臂痛。<br />
　　<br />
　　曲泽<br />
　　 肘内廉下陷中，屈肘得之。心包络脉所入为合水。针三分，灸三壮。<br />
　　<br />
　　卷之六　经穴发明<br />
　　手厥阴心包络经穴图<br />
　　　r手厥阴心包络经穴图　ps127a77.bmp　r【主治】心痛善惊，心热烦渴，臂肘摇动，伤寒呕吐气逆。<br />
　　<br />
　　 门<br />
　　 在掌后去腕五寸，手厥阴心包络脉 。针三分，灸五壮。<br />
　　【主治】呕血衄血，心痛呕哕，惊恐神气不足。<br />
　　<br />
　　间使<br />
　　 掌后三寸两筋间陷中。心包络脉所行为经金。针三分，灸五壮。<br />
　　【主治】伤寒结胸，心悬如饥，呕沫少气，中风气塞昏危，喑不语，鬼邪，霍乱干呕，妇人月水不调，小儿客忤，久疟。<br />
　　<br />
　　内关<br />
　　 掌后去腕二寸，两筋间与外关相对。心主之络别走少阳。针五分，灸三壮。<br />
　　【主治】中风失志，心痛目赤支满肘挛，久疟不已。<br />
　　<br />
　　大陵<br />
　　 在掌后骨下两筋间陷中。手厥阴心包络脉所注为俞土。针五分，灸三壮。<br />
　　【主治】热病汗不出，肘臂挛痛，善笑不休，心悬如饥，头痛气短胁痛，惊恐悲泣，目赤，小便如血。<br />
　　<br />
　　劳宫<br />
　　（一名五里，一名掌中） 在掌中央动脉，屈无名指取之。心包脉所溜为荥火。<br />
　　针二分，灸三壮。<br />
　　【主治】中风悲笑不休，手痹，热病汗不出，胁痛不可转侧，大小便血，衄血，呕吐食不下，胸胁支满，口中腥臭。<br />
　　<br />
　　中冲<br />
　　 手中指端去爪甲角如韭叶陷中。心包络脉出为井木。针一分，灸一壮。<br />
　　【主治】热病汗不出，身如火，烦满舌强。<br />
　　<br />
　　卷之六　经穴发明<br />
　　手厥阴心包络经穴歌<br />
　　厥阴心包九穴真，天池天泉曲泽深。 门间使内关对，大陵劳宫中冲尽。<br />
　　<br />
　　卷之六　经穴发明<br />
　　手厥阴心包络经步穴歌<br />
　　厥阴心包何处寻，乳后一寸天池深。天泉腋下离二寸，曲泽内纹动脉寻。 门去腕五寸通，间使腕后三寸逢。内关去腕才二寸，大陵掌后两筋中。劳宫屈无名指取，中指之末是中冲。<br />
　　经曰：三焦者决渎之官，水道出焉。三焦者，水谷之道路，气之所终始也。上焦者，在心下，下膈在胃，上口主内而不出，其治在膻中，玉堂下一寸，两乳间陷中者是也。中焦者，在胃中脘不上不下，主腐熟水谷，其治在脐旁。下焦者，当膀胱上口，主分别清浊，主内而不出以传道，其治在脐下一寸，故名三焦。又云：上焦如雾，中焦如沤，下焦如渎。<br />
　　<br />
　　卷之六　经穴发明<br />
　　手少阳三焦经穴图<br />
　　　r手少阳三焦经穴图　ps127a78.bmp　r手少阳三焦之脉，起于小指次指之端，上出次指之间，循手表腕，出臂外两骨之间，上贯肘，循外上肩，交出足少阳之后，入缺盆交膻中，散络心包，下膈循属三焦。其支者从膻中上出缺盆，上项系耳后，直上出耳上角，以屈下颊至 。其支者，从耳后入耳中至目锐 。凡二十三穴，左右共四十六穴。<br />
　　<br />
　　关冲<br />
　　 在手小指次指之端，去爪甲角如韭叶。手少阳三焦脉所出为井金。针一分，灸一壮。<br />
　　【主治】喉痹口干，头痛霍乱，胸中气噎不食，肘臂痛不能举，目昏昏。<br />
　　<br />
　　液门<br />
　　 在手小指次指间陷中，握拳取之。少阳三焦脉所溜为荥水。针二分，灸三壮。<br />
　　【主治】惊悸寒厥，臂痛不得上下， 疟寒热，目赤涩头痛，耳聋牙龈痛。<br />
　　<br />
　　中渚<br />
　　 手小指次指本节后间陷中。在腋门下一寸。少阳三焦脉所注为俞木。针二分，灸三壮。<br />
　　【主治】热病汗不出，臂痛不得伸，头痛目翳耳聋，久疟咽肿。<br />
　　<br />
　　阳池<br />
　　（一名别阳） 手表腕上陷中，从指本节直摸至腕中心。手少阳三焦脉所过为原。<br />
　　针二分，灸三壮。<br />
　　【主治】消渴口干，烦闷寒热疟，或因折伤手腕捉物不得，臂不能举。<br />
　　<br />
　　外关<br />
　　 在腕后二寸两筋间，阳池上一寸。手少阳络别走心主。针三分，灸三壮。<br />
　　【主治】耳聋无闻，五指痛不能握。<br />
　　<br />
　　支沟<br />
　　（一名飞虎） 在腕后臂外三寸，两骨间陷中。手少阳脉所行为经火。针三分，灸七壮。<br />
　　【主治】热病汗不出，肩臂酸肿，胁腋痛，四肢不举，霍乱呕吐，口噤暴喑，卒心痛，鬼击，产后血运不省人事。<br />
　　<br />
　　会宗<br />
　　 腕后三寸空中。禁针，灸七壮。<br />
　　【主治】五痫，肌肤痛，耳聋。<br />
　　<br />
　　三阳络<br />
　　（一名通门） 臂上大交脉支沟上一寸。禁针，灸三壮。<br />
　　【主治】暴喑不能言，耳聋，四肢不欲动。<br />
　　<br />
　　四渎<br />
　　 在肘前五寸外廉陷中。针六分，灸三壮。<br />
　　【主治】暴气耳聋，下齿龋痛。<br />
　　<br />
　　天井<br />
　　 肘外大骨后，肘上一寸，辅骨上两筋叉骨罅中，屈肘拱胸取之。三焦脉所入为合土。针三分，灸三壮。<br />
　　【主治】胸痛咳嗽，上气不得语，寒热凄凄，不得卧，惊悸螈 ，癫疾五痫，风痹耳聋，目锐痛，颊肿，肘臂痛不得捉物。<br />
　　<br />
　　清冷渊<br />
　　 肘上二寸，伸肘举臂取之。针三分，灸三壮。<br />
　　【主治】诸痹痛，肩臂 不能举。<br />
　　<br />
　　消泺<br />
　　 在肩下臂外开腋斜肘分下。针一分，灸三壮。<br />
　　【主治】风痹，颈项强急肿痛，寒热，头痛，癫疾。<br />
　　<br />
　　 会<br />
　　（一名 交） 肩前廉去肩头三寸宛宛中，手少阳阳维之会。针五分，灸五壮。<br />
　　【主治】臂酸无力，痛不能举，项瘿气瘤。<br />
　　<br />
　　肩 <br />
　　 在肩端 上陷中，斜举臂取之。针七分，灸三壮。<br />
　　【主治】臂痛，肩重不能举。<br />
　　<br />
　　天 <br />
　　 肩缺盆中上毖骨际陷中央，须缺盆陷处上有空，突肉上是穴。手足少阳阳维之会。针八分，灸三壮。<br />
　　【主治】肩臂酸痛，缺盆痛，汗不出，胸中烦满，项颈急寒热。<br />
　　<br />
　　天牖<br />
　　 穴在颈大筋外缺盆上，天容后天柱前，完骨下发际上。针五分，不宜补，不宜灸，灸即令人面肿。《资生》云宜灸一壮。<br />
　　【主治】暴聋不聪，气目不明，夜梦颠倒，面无颜色，头风项强。<br />
　　<br />
　　翳风<br />
　　 在耳后尖角陷中，按之引耳中痛。以钱二十文，令患人口咬之，寻取穴中。<br />
　　手足少阳之会。针三分，灸七壮。<br />
　　【主治】耳聋，口眼 斜，口噤不开，脱颔肿颊，口不能言，小儿喜欠。<br />
　　<br />
　　 脉<br />
　　（一名资脉） 耳本后鸡足青络脉。《铜人》刺出血如豆汁，不宜多出。针一分，灸三壮。<br />
　　【主治】头风耳鸣，小儿惊痫螈 ，吐呕泻痢，无时惊恐，目涩眵膏。<br />
　　<br />
　　颅息<br />
　　 耳后间青络脉中。灸七壮，禁针。<br />
　　【主治】耳鸣喘息，小儿呕吐，螈 发痫，身热头痛不得卧， 耳肿及脓汁。<br />
　　<br />
　　角孙<br />
　　 在耳郭中间，上发际下开口有空。手太阳手足少阳之会。针八分，灸三壮。<br />
　　【主治】目生翳，齿龈肿不能嚼，唇吻燥，项颈强。<br />
　　<br />
　　耳门<br />
　　 耳前起肉当耳缺者缺中。针三分，灸三壮。<br />
　　【主治】耳鸣如蝉， 耳脓汁，耳生疮，齿龋唇吻强。<br />
　　<br />
　　和 <br />
　　 在耳前锐发下横动脉。手足少阳手太阳三脉之会。针七分，灸三壮。<br />
　　【主治】头痛耳鸣，颈项肿，螈 口 。<br />
　　<br />
　　丝竹空<br />
　　（一名目 ） 在眉后陷中。手足少阳脉气所发。针三分，禁灸。<br />
　　【主治】头痛目眩，视物KT KT ，倒睫拳毛，风痫发狂，吐涎沫，偏正头风。<br />
　　<br />
　　卷之六　经穴发明<br />
　　手少阳三焦发穴歌<br />
　　二十三穴手少阳，关冲液门中渚旁。阳池外关支沟会，会宗三阳四渎配。天井上合清冷渊，消泺 会肩 偏。天 天牖同翳风，螈脉颅息角孙通，耳门禾 丝竹空。<br />
　　<br />
　　卷之六　经穴发明<br />
　　手小阳三焦经步穴歌<br />
　　三焦名指外关冲，小次指间名液门。中渚次指本节后，阳池表腕上陷存。腕上二寸外关络，支沟腕上三寸约。会宗腕后三寸空，须详一寸毋令错。肘前五寸臂大脉，外廉陷中三阳络。四渎骨外并三阳，天井肘上一寸侧。肘上二寸清冷渊，消泺臂外肘分索。 会肩头三寸中，肩 肩端 上通。天 盆上毖骨际，天牖旁头后天容。翳风耳后尖骨陷， 脉耳后鸡足蓬。颅息耳后青络脉，角孙耳郭开有空。丝竹眉后陷中着，和 耳前兑发同，耳门耳珠当耳缺，此穴禁灸分明说。<br />
　　<br />
　　卷之六　经穴发明<br />
　　胆腑图<br />
　　　r胆腑图　ps127a79.bmp　r经曰：胆者中正之官，决断出焉，凡十一脏皆取决胆也。<br />
　　胆为清净之府，诸府皆传秽浊，独胆无所传道，故曰清净。虚则目昏若吐，伤胆则视物倒植。<br />
　　足少阳胆经之脉，起于目锐 ，上抵头角，下耳后，循颈，行手少阳之前，至肩上，却交出手少阳之后，入缺盆。其支者，从耳后入耳中，走耳前至目锐 后。（此一节即三焦交经同。）其支者，别目锐 下大迎，合于手少阳，抵于 ，下加颊车，下颈合缺盆，以下胸中，贯膈络肝属胆，循胁里出气冲，绕毛际，横入髀厌中。其直者，从缺盆下腋，循胸过季胁，下合髀厌中，以下循髀阳，出膝外廉，下外辅骨之前，直下抵绝骨之端，下出外踝之前，循足跗上入小指次指之间。其支者，别跗上，入大指之间，循大指歧骨内出其端，还贯入爪甲，出三毛。凡四十三穴，左右共八十六穴。<br />

                    <br>
                        　　<br />
　　瞳子 <br />
　　（一名太阳，一名前关） 去目外 五分。手太阳手足少阳三脉之会。针三分，灸三壮。<br />
　　【主治】目痒翳膜，青盲远视KT KT ，泪出多眵。<br />
　　<br />
　　听会<br />
　　 在耳微前陷中，上关下一寸动脉宛宛中，张口得之。针三分，灸三壮。<br />
　　<br />
　　卷之六　经穴发明<br />
　　足少阳胆经穴图<br />
　　　r足少阳胆经穴图　ps127a80.bmp　r【主治】耳聋，牙车臼脱齿痛，中风螈 ， 斜。<br />
　　<br />
　　客主人<br />
　　（一名上关） 耳前起骨上廉，开口有空，张口取之乃得。手足少阳阳明之会。<br />
　　禁针，灸一壮。<br />
　　【主治】口眼偏邪，耳鸣目眩，齿龋螈 ，口噤不能嚼物。<br />
　　<br />
　　颔厌<br />
　　 曲角下颞 上廉，手足少阳阳明之交会。针七分，灸三壮。<br />
　　【主治】头风偏头痛，目眩耳鸣，惊痫，历节风汗出。<br />
　　<br />
　　悬颅<br />
　　 曲角下颞 上廉，手足少阳阳明三脉之会。针三分，灸三壮。<br />
　　【主治】头痛齿痛，偏头痛引目，热病汗不出。<br />
　　<br />
　　悬厘<br />
　　 曲角上颞 下廉，手足少阳阳明四脉之会。针三分，灸三壮。<br />
　　【主治】面赤肿，偏头痛目锐 痛，热病汗不出。<br />
　　<br />
　　曲鬓<br />
　　（一名曲发） 在耳上发际曲隅陷中，鼓颔有空。足太阳少阳之会，针三分，灸三壮。<br />
　　【主治】颔颊肿引牙车不得开，口噤难言，项强不得顾，头两角痛为癫风，目眇。<br />
　　<br />
　　率谷<br />
　　 在耳上入发际寸半陷宛宛中，嚼而取之。足太阳少阳之会。针三分，灸三壮。<br />
　　【主治】脑痛两角头痛，酒后风皮肤肿，呕吐烦闷。<br />
　　<br />
　　天冲<br />
　　 在耳后发际二寸，耳上如前三寸，足太阳足少阳二脉之会。针三分，灸七壮。<br />
　　【主治】癫疾风痉，牙龈肿，惊恐头痛。<br />
　　<br />
　　浮白<br />
　　 在耳后入发际一寸。足太阳少阳之会，针三分，灸三壮。<br />
　　【主治】肩臂不举，足不能行，耳鸣，齿痛，胸满，喉痹，咳逆，项瘿。<br />
　　<br />
　　窍阴<br />
　　（一名枕骨） 完骨上枕骨下，动摇有空。足太阳手足少阳之会。针三分，灸三壮。<br />
　　【主治】四肢转筋，目痛头项痛，耳鸣，痈疽发热，手足烦热，汗不出，咳道，喉痹，舌强，胁痛，口苦。<br />
　　<br />
　　完骨<br />
　　 在耳后入发际四分，足太阳少阳之会。针二分，灸三壮。<br />
　　【主治】头痛颈项痛，耳鸣，牙车急，颊肿，足痿不收，头风口眼 斜，瘿疾。<br />
　　<br />
　　本神<br />
　　 在曲差旁一寸五分，直耳上入发际四分。阳维脉所止。针三分，灸七壮。<br />
　　【主治】惊痫吐沫，颈项急痛不得转，偏风癫疾。<br />
　　<br />
　　阳白<br />
　　 在眉上一寸直瞳子，手足阳明少阳阳维五脉之会。针二分，灸三壮。<br />
　　【主治】眼目昏多眵，背寒栗，重衣不得温。<br />
　　<br />
　　临泣<br />
　　 目上直入发际五分陷中，令患人正睛取穴。足太阳少阳阳维之会。<br />
　　【主治】目眩生翳出泪，惊痫反视，卒中风不识人。<br />
　　<br />
　　目窗<br />
　　 在临泣后一寸，足少阳阳维之会。针三分，灸五壮。<br />
　　【主治】头旋目痛，远视不明，面肿，寒热汗不出。<br />
　　<br />
　　正营<br />
　　 在目窗后一寸。足少阳阳维之会。针三分，灸五壮。<br />
　　【主治】头痛目眩，齿龋痛，唇吻急强。<br />
　　<br />
　　承灵<br />
　　 在正营后一寸五分，足少阳阳维之会。<br />
　　【主治】脑风头痛，恶风，鼻窒息不通。<br />
　　<br />
　　脑空<br />
　　（一名颞 ） 在承灵后一寸五分，夹玉枕骨下陷中。足少阳阳维之会。针四分，灸三壮。<br />
　　【主治】劳瘵，身热羸瘦，项强不得顾，头痛目瞑，惊悸癫风引目眇，鼻痛。<br />
　　<br />
　　风池<br />
　　 在耳后颞 后脑空下发际焰中，按之引于耳中。手足少阳阳维之会。针三分，灸三壮。<br />
　　【主治】大风中风，偏正头痛， 疟，颈项如拨，痛不得回，目泪出，腰背俱痛，伛偻，伤寒热病汗不出。<br />
　　<br />
　　肩井<br />
　　（一名膊井） 在肩上陷中，缺盆上大骨前一寸半，以三指按取，当中指下陷中。手足少阳足阳明阳维之会。针五分，灸五壮。<br />
　　【主治】中风气塞，涎上不语，气逆，五劳七伤，头颈项痛，臂不能举，妇人难产，坠胎后手足厥逆。<br />
　　<br />
　　渊液<br />
　　（一名泉液） 腋下三寸宛宛中，举臂得之。针三分，禁灸。<br />
　　【主治】寒热，马刀疡。<br />
　　<br />
　　辄筋<br />
　　（一名神光，一名胆募） 在期门下五分陷中，第三肋端横直蔽骨旁三寸五分，上直两乳，侧卧屈上足取之。胆之募，足太阳少阳之会。针五分，灸五壮。<br />
　　【主治】太息善悲，多唾，言语不正，四肢不收，呕吐宿汁吞酸。<br />
　　<br />
　　日月<br />
　　 二穴在期门下五分。足太阴少阳阳维之会。针七分，灸五壮。<br />
　　【主治】太息善悲，小腹热欲走，多唾，言语不正，四肢不收。<br />
　　<br />
　　京门<br />
　　（一名气俞，一名气府） 监骨下腰中，季胁本夹脊。肾之募。针三分，灸三壮。<br />
　　【主治】肠鸣小肠痛，肩背寒痉，肩胛痛，腰痛不得俯仰久立。<br />
　　<br />
　　带脉<br />
　　 在季胁下一寸八分陷中。足少阳带脉二脉之会。针六分，灸五壮。<br />
　　【主治】腰腹纵水状，妇人小腹痛急，螈 ，月经不调。<br />
　　<br />
　　五枢<br />
　　 带脉下三寸，水道旁一寸半陷中。足少阳带脉二经之会。针一寸，灸五壮。<br />
　　【主治】 癖，小肠膀胱小腹痛，阴疝睾丸上入腹，妇人赤白带下。<br />
　　<br />
　　维道<br />
　　 在章门下五寸三分。足少阳带脉二经之会。针八分，灸三壮。<br />
　　【主治】呕逆不止，水肿，三焦不调，不食。<br />
　　<br />
　　居 <br />
　　 在章门下八寸三分，监骨上陷中。足少阳阳维之会。针八分，灸三壮。<br />
　　【主治】腰引小腹痛，肩引胸臂急不得举。<br />
　　<br />
　　环跳<br />
　　 髀枢中侧卧伸下足，屈上足，以右手摸穴，左摇撼取之。足少阳太阳之会。<br />
　　针一寸，灸三壮。<br />
　　【主治】冷风湿痹不仁，半身不遂，腰胯痛膝不得伸，遍身风疹。<br />
　　<br />
　　中渎<br />
　　 髀外膝上五寸分肉间陷中。足少阳络别走厥阴。针五分，灸五壮。<br />
　　【主治】寒气客于分肉间，攻痛上下，筋痹不仁。<br />
　　<br />
　　阳关<br />
　　（一名阳陵） 阳陵泉上三寸，犊鼻外陷中。针五分，禁灸。<br />
　　【主治】风痹不仁，膝痛不可屈伸。<br />
　　<br />
　　阳陵泉<br />
　　 膝下一寸 外廉陷中。蹲坐取之。胆脉所入为合土。针六分，灸七壮。<br />
　　【主治】偏风半身不遂，膝冷痹不仁，香港脚筋挛。<br />
　　<br />
　　阳交<br />
　　（一名别阳，一名足 ） 足外踝上七寸，斜属二阳分肉之间。阳维之 ，针六分，灸三壮。<br />
　　【主治】胸满喉痹，膝痛足不收，寒厥。<br />
　　<br />
　　外丘<br />
　　 在外踝上七寸。针三分，灸三壮。<br />
　　【主治】胸满，颈项痛，痿痹恶风，犬伤毒不出，癫疾。<br />
　　<br />
　　光明<br />
　　 外踝上五寸。足少阳之络别走厥阴。针六分，灸五壮。<br />
　　【主治】淫泺，胫 痛不能久立，热病汗不出，卒狂。<br />
　　<br />
　　阳辅<br />
　　（一名分肉） 足外踝上四寸，辅骨前绝骨端三分，去丘墟七寸。足少阳胆脉所行为经火。针三分，灸五壮。<br />
　　【主治】腰溶溶如水浸，膝下肤肿，筋挛百节酸疼，痿痹，马刀，风痹不仁，厥逆头项痛，汗不出，汗出振寒。<br />
　　<br />
　　悬钟<br />
　　（一名绝骨） 足外踝上三寸动脉中，针灸经寻摸尖骨者，乃是绝骨两分开。<br />
　　足三阳之大络，按之阳明脉止，乃取之。针六分，灸三壮。<br />
　　【主治】心腹胀满不食，香港脚膝 痛，筋骨挛，足不收，喉痹咳逆，虚劳颈项痛，头疽中风，手足不随。<br />
　　<br />
　　丘墟<br />
　　 足外踝下如前陷中，骨纵中去临泣三寸，又夹溪穴中量上外踝骨前五寸。足少阳脉所过为原。针五分，灸三壮。<br />
　　【主治】胸胁痛不得息，久疟振寒，痿厥腰腿酸，转筋，小腹坚，卒疝。<br />
　　<br />
　　临泣<br />
　　 在足小指次指本节后间陷中，去夹溪一寸五分。足少阳胆脉所注为俞木。针三分，灸三壮。<br />
　　【主治】胸中满，缺盆中及腋下马刀疡，痹痛无常，厥逆气喘， 疟，妇人月经不利，季胁支满，乳痈。<br />
　　<br />
　　地五会<br />
　　 足小指次指本节后陷中，去夹溪一寸。针一分，禁灸。<br />
　　【主治】腋痛，内损吐血，足外无膏泽，乳痈。<br />
　　<br />
　　夹溪<br />
　　 足小指次指歧骨间，本节前陷中。足少阳胆脉所溜为荥水。针三分，灸三壮。<br />
　　【主治】胸胁支满，寒热病汗不出，目赤颔肿，胸痛耳聋。<br />
　　<br />
　　窍阴<br />
　　 在足小指次指之端，去爪甲角如韭叶，足少阳胆经脉所出为井金。针一分，灸三壮。<br />
　　【主治】胁痛，咳逆不得息，手足烦热，汗不出，头痛喉痹，舌强耳聋，转筋肘不能举。<br />
　　<br />
　　卷之六　经穴发明<br />
　　足少阳胆经经穴歌<br />
　　少阳足经瞳子 ，四十三穴行迢迢。听会客主含厌集，悬颅悬厘曲鬓翘。率谷天冲浮白次，窍阴完骨本神企。阳白临泣开目窗，正营承灵及脑空。风池肩井渊液长，辄筋日月京门当。带脉五枢维道续，居 环跳下中渎。阳关阳道复阳交，外丘光明阳辅高。悬钏丘墟足临泣，地五夹溪窍阴毕。<br />
　　<br />
　　卷之六　经穴发明<br />
　　足少阳胆经步穴歌<br />
　　少阳胆起瞳子 ，耳前陷中寻听会。上关耳前开口空，悬厘脑空下廉揣。悬颅正在曲角端，颔厌脑空上廉看。曲鬓偃正尖上边，率谷曲鬓尖上安。本神耳上入发际，四分平横向前是。曲鬓之旁各一寸，阳白眉上一寸记。临泣有穴当两目，直入发际五分属。目窗正营各一寸，承灵营后寸五录。天冲耳上二寸居，浮白发际一寸符。窍阴枕下动有穴，完骨耳后四分通。脑空正夹玉枕骨，风池后发际陷中。肩井大骨前寸半，渊液腋下三寸按。辄筋平前却一寸，期门在肋第二端。<br />
　　日月期下五分断，京门监骨腰间看。带脉季胁寸八分，五枢带下三寸间。维道五寸二分得，居八寸三分寻。环跳髀枢宛宛论，膝下五寸中渎搜。阳关阳陵上三寸，阳陵膝下一寸求。阳交外踝针七分，踝上七寸寻外丘。光明除踝上五寸，阳辅踝下四寸收。悬钟三寸即绝骨，丘墟踝前陷中出。临泣寸半后夹溪，地五会穴一寸接。夹溪小次歧骨间，窍阴足小次指端。<br />
　　<br />
　　卷之六　经穴发明<br />
　　肝脏图<br />
　　　r肝脏图　ps127a81.bmp　r经曰：肝者将军之官，谋虑出焉。又曰：肝者罢极之本，魂之居也。其华在爪，其充在筋，以生血气，为阳中之少阳，通于春气。<br />
　　岐伯曰：东方青色，入通于肝，开窍于目，藏精于肝，其病发惊骇。其味酸，其类草木，其畜鸡，其谷麦，其应四时，上为岁星，是以知春气在头也。其音角，其数八，是以知病之在筋也。<br />
　　其臭臊，其声呼，其液泣，其色青。东方生风，风生木，木生酸，发生肝，肝生筋，筋生心。肝主目，其在天为玄，在人为道，在地为化，化生五味。道生知，玄生神，神在天为风，在地为木，在体为筋，在脏为肝，在色为苍，在音为角，在声为呼，在变动为握，在窍为目，在味为酸，在志为怒。怒伤肝，悲胜怒，风伤筋，燥胜风，酸伤筋，辛胜酸。<br />
　　足厥阴肝经之脉，起于大指聚毛之际，上循足跗上廉，去内踝一寸，足大指甲后为三毛，三毛后横纹为聚毛，上踝八寸交出太阴之后，上 内廉，循股入阴中，环阴器抵小腹，夹胃属肝络胆，上贯膈布胁肋，循喉咙之后，上入颃颡，连目系，上出额与督脉会于巅。其支者从目系下颊里，环唇内。其支者，复从肝别贯膈，上注肺。<br />
　　<br />
　　大敦<br />
　　 在足大指端，去爪甲如韭叶及三毛中。一云内侧为隐白，外侧为大敦。足厥阴肝经脉所出为井水。针二分，灸三壮。<br />
　　【主治】五淋七疝，小便数不禁，阴痛引小腹，阴挺出血崩，尸厥如死。病左取右，病右取左。<br />
　　<br />
　　行间<br />
　　 足大指缝间，动脉应手陷中。足厥阴肝脉所溜为荥火。针三分，灸三壮。<br />
　　<br />
　　卷之六　经穴发明<br />
　　足厥阴肝经穴图<br />
　　　r足厥阴肝经穴图　ps127a82.bmp　r【主治】呕逆洞泻，遗溺癃闭，消渴嗜饮，转筋胸胁痛，小腹胀，中风，肝积肥气，小肠气，疟，崩漏，小儿惊风。<br />
　　<br />
　　太冲<br />
　　 足大指本节后二寸，或云一寸半内间动脉应手陷中。足厥阴肝脉所注为俞土。<br />
　　针三分，灸三壮。<br />
　　【主治】虚劳浮肿，小腹满，阴痛遗溺溏泄，胸胁支满，小肠疝气，小便淋不利，呕逆善渴，酸腋下刀疡，女子漏下不止。<br />
　　<br />
　　中封<br />
　　（一名悬泉） 足内踝骨前一寸，筋里宛宛中。足厥阴肝脉所行为经金。针四分，灸三壮。<br />
　　【主治】 疟色苍振寒，小腹肿痛，五淋足厥冷，寒疝痿厥筋挛，失精阴缩入腹相引痛。<br />
　　<br />
　　蠡沟<br />
　　（一名交仪） 在内踝上五寸。足厥阴络别走少阳。针二分，灸七壮。<br />
　　【主治】疝痛小腹满，癃闭小便不利，脐下积气如石，足胫寒酸屈伸难，腰背拘急不可俯仰，月经不调。<br />
　　<br />
　　中都<br />
　　（一名中 ） 在内踝上七寸， 骨中与少阴相直。针三分，灸五壮。<br />
　　【主治】肠癖 疝小腹痛，不能行立胫寒，妇人崩中，产后恶露不绝。<br />
　　<br />
　　膝关<br />
　　 在犊鼻下二寸旁陷中。针四分，灸五壮。<br />
　　【主治】风痹，膝内廉痛引膑不可屈伸，咽喉中痛。<br />
　　<br />
　　曲泉<br />
　　 在膝股上内侧，辅骨下大筋上小筋下陷中。屈膝横纹头取之。足厥阴肝脉所入为合水。针六分，灸三壮。<br />
　　【主治】 疝，阴股痛，小便难，腹胁支满，癃闭，筋挛不可屈伸，四肢不举，膝胫冷，阴茎痛，女子阴挺，阴痒血瘕。<br />

                    <br>
                        　　<br />
　　阴包<br />
　　 在膝上四寸，股肉廉两筋间，拳足取之，看膝内侧必有槽中。针六分，灸三壮。<br />
　　【主治】腰尻引小腹痛，小便难遗溺，月水不调。<br />
　　<br />
　　五里<br />
　　 在气冲下三寸，阴股中动脉应手。针六分，灸五壮。<br />
　　【主治】肠中热满不得溺，风劳嗜卧。<br />
　　<br />
　　阴廉<br />
　　 在羊矢下，去气冲二寸动脉中。针八分，灸三壮。<br />
　　【主治】妇人不妊，若经不调未有孕者，灸三壮即有子。<br />
　　<br />
　　章门<br />
　　（一名长平，一名胁 ） 大横外直季胁肋端，当脐上二寸，两旁九寸，侧卧屈上足伸下足，举臂取之。一云肘尖尽处是穴。脾之募，足少阳厥阴之会。针六分，灸百壮。<br />
　　【主治】肠鸣食不化，胸胁痛，支满呕吐，咳逆不得卧，腰脊冷，臂不举，奔豚积聚。<br />
　　<br />
　　期门<br />
　　 直乳两肋端，不容旁一寸五分。肝之募，足厥阴太阴之会。针四分，灸五壮。<br />
　　【主治】胸中烦热，奔豚上下，目青而呕，霍乱泻痢，腹硬胸胁痛，支满呕酸食不下，喘不得卧，伤寒过经不解。一妇人患伤寒，热入血室。医者不识。许学士曰：小柴胡似迟，当刺期门。<br />
　　予不能针，请善针者针之。如言而愈。<br />
　　<br />
　　卷之六　经穴发明<br />
　　足厥阴肝经经穴歌<br />
　　厥阴肝经十三穴，大敦行间太冲列。中封蠡沟及中都，膝关曲泉膝内辄。阴包五里上阴廉，章门期门贯上膈。<br />
　　<br />
　　卷之六　经穴发明<br />
　　足厥阴肝经步穴歌<br />
　　大敦拇指看毛聚，行间缝尖动脉处。节后有络亘五会，太冲之脉堪承据。中封正在内踝前，蠡沟踝上五寸注。中都正在复溜宫，阴陵膝尖两折中。内踝之上二寸详，少阴相直冲骨中。膝关犊鼻下二寸，曲泉纹头两筋逢。阴包四寸膝膑上，内廉筋间索其当。五里气冲内寸半，直下三寸阴股向。阴廉穴在横纹跨，章门脐上二寸量。横取八寸看两旁，期门乳旁各一寸。直下二寸二肋详，此足厥阴肝经乡。<br />
　　<br />
　　卷之六　经穴发明<br />
　　十五络脉穴辨<br />
　　十五络脉者，十二经之别络而相通焉者也。其三络者，为任督二脉之络，脾之大络，总统阴阳诸络，灌溉于脏腑者也。《难经》谓三络为阳跷阴跷二络。愚尝考之，无穴可指，且二跷亦非十四经之正也。<br />
　　《针灸节要》以为任络曰屏翳，督络曰长强，诚得《十四经发挥》之正理也。加以脾之大络曰大包，此合十五络也。手太阴经之别络曰列阙，足阳明经之别络曰丰隆。手阳明经之别络曰偏历，足太阴经之别络曰公孙。手少阴经之别络曰通里，足太阳经之别络曰飞扬。手太阳经之别络曰支正，足少阴经之别络曰大钟。手厥阴经之别络曰内关，足少阳经之别络曰光明。手少阳经之别络曰外关，足厥阴经之别络曰蠡沟。任脉之别络曰屏翳，脾经之大络曰大包，督脉之别络曰长强。<br />
　　任脉者，为奇经八脉之一脉也。起于中极之下，以上毛际，循腹里上关元，至喉咙。属阴脉之海也。任与督二脉，为人身阴阳之纲领，一源而二歧，犹太极而生两仪也。督则由会阴而行背，任则由会阴而行腹。夫人身之有任督，由天地之有子午也；人身之任督以腹背言，天地之子午以南北言，可以分可以合者也。分之以见阴阳之不杂，合之以见浑沦之无间，一而二，二而一者也。<br />
　　谓任脉为阴脉之海者，以其总诸阴脉之会也，故曰阴脉之海，行腹中行。凡二十四穴。<br />
　　<br />
　　会阴<br />
　　（一名屏翳） 在两阴间，任督冲三脉所起。任由会阴而行腹，督由会阴而行背，冲由会阴而行足少阴。禁针，灸三壮。<br />
　　【主治】阴汗阴中痛，诸病前后相引，不得大小便，谷道病久痔相通，女子阴门痛经不通。<br />
　　<br />
　　曲骨<br />
　　 在横骨上，中极下一寸毛际陷中动脉应手。足厥阴任脉之会。针一寸，灸七壮。<br />
　　【主治】小腹满小便淋， 疝小腹痛，失精虚冷，妇人赤白带下。<br />
　　<br />
　　中极<br />
　　（一名玉泉，一名气原） 在关元下一寸，脐下四寸。膀胱之募，足三阴任脉之会。针八分，灸百壮。<br />
　　【主治】冷气积时上冲心，失精无子，腹中脐下结块，贲豚疝瘕，妇人产恶露不行，胎衣不下，月事不调，血积成块，子门肿痛，转脬不得小便。<br />
　　<br />
　　关元<br />
　　 在脐下三寸。小肠之募，足三阴任脉之会。针八分，灸七壮。<br />
　　<br />
　　卷之六　经穴发明<br />
　　奇经任脉穴图<br />
　　　r奇经任脉穴图　ps127a83.bmp　r【主治】积冷虚乏，脐下绞痛，冷气入腹，脐下结块，遗精白浊，七疝五淋，妇人带下，经水不通，不妊或妊娠下血。<br />
　　<br />
　　石门<br />
　　（一名命门，一名丹田） 在脐下二寸。三焦募也。妇人禁针禁灸，犯之终身绝孕。男子针八分，灸二七壮。<br />
　　【主治】小便不利，腹痛泻泄不止，卒疝血淋。<br />
　　<br />
　　气海<br />
　　（一名脖 ，一名下肓） 在脐下一寸半宛宛中。男子生气之海。针八分，灸七壮。<br />
　　【主治】下焦冷痛，阳虚真气不足，贲豚七疝，小肠膀胱 瘕结块状为覆杯，脐下冷气，阳脱欲死，阴证卵缩，四肢厥冷，妇人赤白带下，月事不调，小儿遗尿。<br />
　　<br />
　　阴交<br />
　　（一名横户） 在脐下一寸，当膀胱上口。三焦之募，任脉少阴冲脉之会。针八分，灸百壮。<br />
　　【主治】小腹气痛引阴中，不得小便，疝痛阴汗湿痒，贲豚，腰膝拘挛，妇人崩中带下阴痒。<br />
　　<br />
　　神阙<br />
　　（一名气舍） 当脐中。禁针，灸三壮。<br />
　　【主治】中风不省人事，腹中虚冷，肠鸣泻泄不止，水肿鼓胀，小儿风痫角弓反张，脱肛。<br />
　　<br />
　　水分<br />
　　 在下脘下一寸，脐上一寸。穴当小肠下口。至是而泌别清浊，水液入膀胱，滓渣入大肠，故曰水分。禁针，灸七壮。<br />
　　【主治】水病腹坚肿如鼓，绕脐痛，肠鸣泄泻，小儿陷囟。<br />
　　<br />
　　下脘<br />
　　 在建里下一寸，脐上二寸。穴当胃之下口，小肠上口，水谷于是入焉。足太阴任脉之会。针八分，灸二七壮至百壮。<br />
　　【主治】脐下厥气，肠坚痛，寒谷不化，癖块连脐，瘦弱少食，翻胃。<br />
　　<br />
　　建里<br />
　　 在中脘下一寸，脐上三寸。针五分，灸五壮。<br />
　　【主治】腹胀身肿，心痛上气，肠鸣呕逆不食。<br />
　　<br />
　　中脘<br />
　　（一名太仓） 在上脘下一寸，脐上四寸，居心蔽骨与脐之中。胃之募，手太阳少阳足阳明任脉之会。针八分，灸二七壮至百壮。<br />
　　【主治】五隔五噎，翻胃不食，腹胀脾疼，心积伏梁，面黄温疟，霍乱吐泻，寒热不已。<br />
　　<br />
　　上脘<br />
　　（一名胃脘） 在巨阙下一寸五分，去蔽骨三寸，脐上五寸。上脘中脘属胃络脾，足阳明手太阳任脉之会。针八分，灸二七壮至百壮。<br />
　　【主治】腹中雷鸣，饮食不化，霍乱吐利，翻胃呕吐食不下，伏梁积聚，黄胆惊悸，吐涎沫呕血。<br />
　　<br />
　　巨阙<br />
　　 在鸠尾下一寸。心之募。针六分，灸七壮。<br />
　　【主治】上气咳逆，胸满气短，九种心痛，蛔痛，痰饮咳嗽，霍乱腹胀，恍惚发狂，黄胆中膈不利，烦闷卒心痛，尸厥。<br />
　　<br />
　　鸠尾<br />
　　 蔽骨之端，在臆前蔽骨下五分，人无蔽骨者，从歧骨际下行一寸曰鸠尾。禁灸，禁针。<br />
　　<br />
　　中庭<br />
　　 在膻中下一寸六分陷中。针三分，灸五壮。<br />
　　【主治】胸胁支满，噎塞呕吐食不下。<br />
　　<br />
　　膻中<br />
　　 在玉堂下一寸六分，横两乳间陷中，仰而取之。禁针，灸七壮。<br />
　　【主治】上气短气，咳逆噎气隔食，喉鸣气喘，肺痈吐沫脓血，妇人乳汁少。<br />
　　<br />
　　玉堂<br />
　　（一名玉英） 在紫宫下一寸六分陷中。针三分，灸五壮。<br />
　　【主治】胸膺疼痛，心烦咳逆上气，喘急不得息，呕吐寒痰。<br />
　　<br />
　　紫宫<br />
　　 在华盖下一寸六分陷中，仰而取之。针三分，灸五壮。<br />
　　【主治】胸胁支满，膺痛食不下，咳逆上气，吐血烦心。<br />
　　<br />
　　华盖<br />
　　 在璇玑下一寸陷中，仰而取之。针三分，灸五壮。<br />
　　【主治】咳逆喘急，上气哮嗽，喉痹水饮不下。<br />
　　<br />
　　璇玑<br />
　　 在天突下一寸陷中，仰面取之。针三分，灸五壮。<br />
　　【主治】胸胁满，咳逆上气，喉鸣喘不能言，水饮不下。<br />
　　<br />
　　天突<br />
　　 在颈结喉下四寸宛宛中。阴维任脉之会。针一分，灸三壮。<br />
　　【主治】上气咳逆，喘嗽喉痹，五噎呕吐咯脓血，咽肿暴喑。<br />
　　<br />
　　廉泉<br />
　　（一名舌本） 在颔下结喉上四寸中央，仰面取之。维脉任脉之会。针二分，灸三壮。<br />
　　【主治】咳嗽喘息，上气吐沫，舌下重难言，舌根急缩不食，涎退场门疮。<br />
　　<br />
　　承浆<br />
　　（一名悬浆） 唇棱下陷中，开口取之。大肠脉胃脉督脉任脉之会。针二分，灸三壮。<br />
　　【主治】偏风半身不遂，口眼 斜，暴喑不能言。<br />
　　任之为病，其苦内结，男子为七疝，女子为瘕聚。<br />
　　督脉者，为奇经八脉之一脉也。起于下极之俞，并于脊里上至风府入脑上巅，循额至鼻柱。<br />
　　属阳脉之海也。云为海者，以其总为阳脉之纲，故曰海也。行背中行，凡二十七穴。<br />
　　<br />
　　长强<br />
　　（一名气之阴 ，一名撅骨） 在脊 骨端计三分，伏地取之乃得。足少阴少阳结会。督脉别走任脉。针三分，灸五壮。<br />
　　【主治】肠风下血久痔，五淋洞泄，失精呕血，小儿囟陷，惊痫螈 。<br />
　　<br />
　　腰俞<br />
　　（一名腰柱，一名腰户） 在二十一椎节下间宛宛中。针八分，灸七壮。<br />
　　【主治】腰脊痛不得俯仰，温疟汗不出，妇人经闭溺赤。<br />
　　<br />
　　阳关<br />
　　 在十六椎节下间，坐取之。针五分灸三壮。<br />
　　【主治】膝痛不可屈伸，风痹不仁，筋挛不行。<br />
　　<br />
　　命门<br />
　　（一名属累） 在十四椎节下间，伏取之。针五分，灸二壮。<br />
　　【主治】头痛如破，身热如火，骨蒸汗不出， 疟腰腹痛。<br />
　　<br />
　　悬枢<br />
　　 在十三椎下，伏取之。针三分，灸三壮。<br />
　　【主治】腰脊强不得屈伸，积气上下，水谷不化，泻痢不止。<br />
　　<br />
　　脊中<br />
　　（一名神宗，一名脊俞） 在十一椎节下间，俯而取之。针五分，禁灸。<br />
　　<br />
　　卷之六　经穴发明<br />
　　督脉之图<br />
　　　r督脉之图　ps127a84.bmp　r【主治】风痫癫邪，腹满不食，五痔积聚，小儿脱肛。<br />
　　<br />
　　筋缩<br />
　　 在九椎节下间，俯取之。针五分，灸三壮。<br />
　　【主治】癫疾狂走，风痫目上视。<br />
　　<br />
　　至阳<br />
　　 在七节下间，俯取之。针五分，灸三壮。<br />
　　【主治】腰脊痛，胃中寒不食，胸胁支满，胫酸四肢重，寒热如解 。<br />
　　<br />
　　灵台<br />
　　 在六椎节间，俯取之。诸书俱不主治。<br />
　　今俗灸之以治气喘不能卧，火到便愈。<br />
　　<br />
　　神道<br />
　　 在五椎节下间，俯取之。针五分，灸七壮。<br />
　　【主治】伤寒头痛，寒热往来， 疟，健忘惊悸，牙车急，张口不合，风痫。<br />
　　<br />
　　身柱<br />
　　 在三椎节骨下，俯取之。针五分，灸七壮。<br />
　　【主治】腰脊痛，癫痫狂走，螈 妄言。<br />
　　<br />
　　陶道<br />
　　 大椎下间，俯取之。足太阳督脉之会。针五分，灸五壮。<br />
　　【主治】 疟，寒热洒淅，脊强烦满汗不出，头重螈 ，恍惚不乐。<br />
　　<br />
　　大椎<br />
　　 在一椎上陷者宛宛中。手足三阳督脉之会。针五分，灸以十为壮。<br />
　　【主治】五劳七伤，乏力， 疟，肺胀胁满，呕吐上气，背膊拘急，项颈强不得回顾。<br />
　　<br />
　　哑门<br />
　　（一名喑门，一名厌舌，一名舌横） 在项后入发际五分，项中央宛宛中，仰头取之。督脉阳维之会。针三分，禁灸，灸之令人哑。<br />
　　【主治】舌急不语，衄血不止，脊强反折，螈 癫疾，头重风汗汗不出。<br />
　　<br />
　　风府<br />
　　（一名舌本） 在项后入发际一寸，大筋内宛宛中。疾言其肉立起，言休立下。<br />
　　足太阳督脉阳维之会。针三分，禁灸。犯之令人失喑。<br />
　　【主治】中风，舌缓不语，振寒汗出，身重偏风，半身不遂，头痛项急不得回顾，伤寒发狂。<br />
　　<br />
　　脑户<br />
　　（一名合颅） 在枕骨上强间后一寸半。足太阳督脉之会。针三分，禁灸。<br />
　　【主治】面赤痛，头重肿痛，瘿瘤。<br />
　　<br />
　　强间<br />
　　（一名大羽） 在后顶后一寸半。针二分，灸五壮。<br />
　　【主治】头痛目眩，脑旋烦心，呕吐项强，狂走不卧。<br />
　　<br />
　　后顶<br />
　　（一名交冲） 在百会穴后一寸半，枕骨上。针二分，灸五壮。<br />
　　【主治】颈项强急，额颅上痛，偏头痛，恶风目KT KT 。<br />
　　<br />
　　百会<br />
　　（一名三阳五会，一名巅上，一名天满） 在前顶后一寸五分，顶中央旋毛中容豆许，直两耳尖至顶中央是穴。手足三阳督脉之会。针二分，灸七壮。<br />
　　【主治】头风头痛，中风言语謇滞，口噤不开，偏风半身不遂，风痫卒厥，角弓反张，呕吐沫，心神恍惚，健忘 疟，百病皆治。<br />
　　<br />
　　前顶<br />
　　 在囟会后一寸半骨间陷中。针一分，灸三壮。<br />
　　【主治】头风目眩而赤肿，小儿惊痫螈 。<br />
　　<br />
　　囟会<br />
　　 在上星后一寸陷中。针二分，灸二壮。<br />
　　【主治】脑虚冷痛，饮酒过多，头皮肿生白屑，面目暴肿，鼻塞不闻。<br />
　　<br />
　　上星<br />
　　（一名神堂） 在神庭后入发际一寸陷中容豆。针三分，灸五壮。<br />
　　【主治】头风头痛，头皮肿面虚，恶寒 疟，寒热汗不止，鼻血不止。<br />
　　<br />
　　神庭<br />
　　 在鼻上入发际五分，足太阳阳明督脉之会。禁针，灸三壮。<br />
　　【主治】发狂，登高妄走，风痫癫疾，角弓反张，目不识人，头风鼻渊，流涕不止，头痛目泪，烦满喘渴。<br />

                    <br>
                        　　<br />
　　素 <br />
　　（一名面正） 在鼻柱上端准头。禁灸，针一分。<br />
　　【主治】鼻中 肉不消，喘息不利，多涕 衄血。<br />
　　<br />
　　水沟<br />
　　（一名人中） 在鼻下人中近鼻孔陷中。督脉手足阳明之会。针三分，灸三壮。<br />
　　【主治】中风口噤，牙关不开，卒中恶邪鬼击，不省人事，癫痫卒倒，消渴饮水遍身浮肿，温疫口 。<br />
　　<br />
　　兑端<br />
　　 在唇上端。针二分，灸三壮。<br />
　　【主治】癫痫吐沫，齿龈痛，消渴衄血，口噤鼓颔。<br />
　　<br />
　　断交<br />
　　 在唇内齿上龈缝中，任督足阳明之会。针三分。<br />
　　【主治】鼻 肉不消，额头中痛，颈项强，目泪多眵，牙疳肿痛。<br />
　　<br />
　　卷之六　经穴发明<br />
　　奇经冲脉<br />
　　冲脉者，与任脉皆起于胞中，上循脊里，为经络之海。其浮于外者，循腹上行，会于咽喉，别而络唇口。故曰冲脉者起于气冲，并足少阴之经侠脐上行至胸中而散。此为病，令人逆气而里急。《难经》则曰：并足阳明之经。以穴考之，足阳明侠脐左右各二寸而上行，足少阴侠脐左右各五分而上行。《针经》所载冲任与督脉同起于会阴。其在腹也，行乎幽门、通谷、阴都、石关、商曲、肓俞、中柱、四满、气穴、大赫、横骨，凡二十二穴皆足少阴之分也，然则冲脉并足少阴之经明矣。<br />
　　幽门（巨阙旁） 通谷（上脘两旁） 阴都（通谷下） 石关（阴都下） 商曲（石关下） 肓俞（商曲下） 中注（肓俞下） 四满（中注下） 气穴（四满下） 大赫（气穴下）横骨（大赫下）逆气里急者取诸此。<br />
　　<br />
　　卷之六　经穴发明<br />
　　奇经带脉<br />
　　带脉起于季胁，回身一周。其为病也，腰腹纵容如囊水之状。其脉气所发，正名带脉，以其回身一周如带也。又与足少阳会于维道。此带脉所发，凡四穴。<br />
　　带脉（在季胁下一寸八分） 维道<br />
　　卷之六　经穴发明<br />
　　奇经阳跷脉<br />
　　阳跷脉者，起于跟中，循外踝上行入风池。其为病也，令人阴缓而阳急。两足跷脉本太阳之别，合于太阳。其气上行，气并相远则为濡目，气不荣则目不合。男子数其阳，女子数其阴。当数者为经，不当数者为络也。<br />
　　跷脉长八尺。所发之穴生于申脉，以辅阳为 ，本于仆参。与足少阳会于居 ，又与手阳明会于肩及巨骨，又与手足太阳阳维会于 俞，与手足阳明会于地仓，又与手足阳明会于巨 ，又与任脉足阳明会于承泣。凡二十穴。<br />
　　申脉（外踝下，属足太阳经） 辅阳（外踝上） 仆参（跟骨上） 居 （章门下） 肩（肩端） 巨骨（肩端） 俞（肩 后胛骨上廉） 地仓（口吻两旁） 巨 （鼻两旁） 承泣（目下七分）<br />
　　卷之六　经穴发明<br />
　　奇经阴跷脉<br />
　　阴跷脉者，亦起于跟中，循内踝上行，至咽喉、交贯冲脉。此为病者，令人阳缓而阴急。故曰跷脉者，少阴之别，别于然谷之后，上内踝之上，直上循阴股入阴，上循胸里入缺盆，上出人迎之前，入鼻，属目内 ，合于太阳。女子以之为经，男子以之为络。两足跷脉长八尺，而阴跷之在交信，阴跷病者取此。<br />
　　然谷（足内踝下） 交信（内踝上）<br />
　　卷之六　经穴发明<br />
　　奇经阳维脉<br />
　　阳维维于阳，其脉起于诸阳之会，与阴维皆维络于身。若阳不能维于阳，则溶溶不能自收持。<br />
　　其脉气所发，别于金门，以阳交为 ，与手足太阳及跷脉会于 俞，与手足少阳会于天 ，又会于肩井。其在头也，与足少阳会于阳白，上于本神及临泣，上至正营，循于脑空，下至风池。其与督脉会，则在风府及哑门。《难经》云：阳维为病苦寒热。此阳维脉气所发，凡二十四穴。<br />
　　金门（足外踝下） 阳交（外踝上） 俞（肩后胛上） 天 （缺盆上） 肩井（肩头上）阳白（眉上） 本神（眉上） 临泣（眉上） 正营（目窗上） 脑空（缺盆上） 风池（颞后） 风府（发际） 哑门（风府后）<br />
　　卷之六　经穴发明<br />
　　奇经阴维脉<br />
　　阴维维于阴，其脉起于诸阴之交。若阴不能维于阴，则怅然失志。其脉所发者，阴维之 ，名曰筑膑，与足太阴会于腹哀、大横，又与足太阴、厥阴会于府舍、期门，与任脉会于天突、廉泉。《难经》云：阴维为病苦心痛。此阴脉所发，凡十二穴。<br />
　　筑膑（内踝上） 腹哀（日月下） 大横（腹哀下） 府舍（腹结下） 期门（乳下） 天突（结喉下） 廉泉（结喉上）<br />
　　卷之六　经穴发明<br />
　　十二井荥俞原经合穴<br />
　　少商（肺） 少冲（心） 大敦（肝） 隐白（脾） 涌泉（肾） 中冲（心包络） 商阳（大肠） 少泽（小肠） 窍阴（胆） 厉兑（胃） 至阴（膀胱） 关冲（三焦） 鱼际（肺）少府（心） 行间（肝） 大都（脾） 然谷（肾） 劳宫（心包） 二间（大肠） 前谷（小肠）侠溪（胆） 内庭（胃） 通谷（膀胱） 液门（三焦） 太渊（肺） 神门（心） 太冲（肝）太白（脾） 太溪（肾） 大陵（心包） 三间（大肠） 后溪（小肠） 临泣（胆） 陷谷（胃）束骨（膀胱） 中渚（三焦） 经渠（肺） 灵道（心） 中封（肝） 商丘（脾） 复溜（肾）间使（心包） 阳溪（大肠） 阳谷（小肠） 阳辅（胆） 解溪（胃） 昆仑（膀胱） 支沟（三焦） 太渊（肺） 神门（心） 太冲（肝） 太白（脾） 太溪（肾） 大陵（心包）合谷（大肠） 宛骨（小肠） 丘墟（胆） 冲阳（胃） 京骨（膀胱） 阳池（三焦） 尺泽（肺） 少海（心） 曲泉（肝） 阴陵泉（脾） 阴谷（肾） 曲泽（心包络） 曲池（大肠）少海（小肠） 阳陵泉（胆） 三里（胃） 委中（膀胱） 天井（三焦）<br />
　　卷之六　经穴发明<br />
　　五脏募俞穴<br />
　　（募皆在腹，俞皆在背。）中府（肺之募） 巨阙（心之募） 章门（脾之募） 期门（肝之募） 中脘（胃之募）肺俞（三椎下各寸半） 心俞（五椎下各开寸半） 肝俞（九椎下各开寸半） 脾俞（十一椎下各开寸半） 肾俞（十四椎下各开寸半）<br />
　　卷之六　经穴发明<br />
　　八会穴<br />
　　中脘（府会） 章门（脏会） 阳陵泉（筋会） 阳辅（髓会） 膈会（血会） 大杼（骨会） 太渊（脉会） 膻中（气会）<br />
　　卷之六　经穴发明<br />
　　凡经脉丈尺<br />
　　手之六阳从手至头，长五尺，五六合三丈。<br />
　　手之六阴从胸中至手，长三尺五寸，三六合一丈八尺，五六合三尺，共二丈一尺。<br />
　　足之六阳从头至足，长八尺，六八合四丈八尺。<br />
　　足之六阴从足至胸中，长六尺五寸，六六合三丈六尺，五六合三尺，共三丈九尺。<br />
　　跷脉从足至目，长七尺五寸，二脉共一丈五尺。<br />
　　任督二脉各长四尺五寸，二脉共九尺。<br />
　　通共十六丈二尺，此气之大经隧也。<br />
　　<br />
　　卷之七　针灸直指<br />
　　素问针灸方宜始论<br />
　　《素间　异法方宜论篇》帝曰：医之治病也，一病而治各不同，皆愈，何也？！岐伯对曰：地势使然也。故东方之域，天地之所始生也。鱼盐之地，海滨傍水，其民食鱼而嗜咸，皆安其处，美其食。鱼者使人热中，盐者胜血，故其民皆黑色疏理，其病皆为痈疡，其治宜砭石。故砭石者，亦从东方来。西方者，金玉之域，沙石之处，天地之所收引也。其民陵居而多风，水土刚强，其民不衣而褐荐，其民华食而脂肥，故邪不能伤其形体，其病生于内，其治宜毒药。故毒药者，亦从西方来。北方者，天地所闭藏之域也，其地高陵居，风寒冷冽，其民乐野处而乳食，藏寒生满病，其治宜灸 。故灸者，亦从北方来。南方者，天地所长养，阳之所盛处也。其地下，水土弱，雾露之所聚也。其民嗜酸而食 ，故其民皆致理而赤色，其病挛痹，其治宜微针。故九针者，亦从南方来。中央者，其地平以湿，天地所以生万物也众。其民食杂而不劳，故其病多痿厥寒热，其治宜导引接跷。故导引按跷者，亦从中央出也。故圣人杂合以治，各得其所宜，故治所以异，而病皆愈者，得病之情，知治之大理也。<br />
　　<br />
　　卷之七　针灸直指<br />
　　灵枢九针论<br />
　　岐伯曰：夫圣人之起天地之数也，一而九之，故以立九野，九而九之，九九八十一，以起黄钟数焉，以针应数也。帝曰：以针应九数奈何？岐伯曰：一者，天也。天者阳也。五脏之应天者肺，肺者，五脏六腑之盖也；皮者，肺之合也，人之阳也。故为之治针，必大其头而锐其末，令毋得深入而阳气出。二者，地也。人之所以应土者，肉也。故为之治针，必 其身而圆其末，令毋得伤肉分，伤则气得竭。三者，人也。人之所以成生者，血肺也。故为之治针，必大其身而圆其末，令可以按肺而勿陷，以致其气，令邪气独出。四者，时也。时者，四时八风之客于经络之中，为瘤病也。故为之治针，必其身而锐其末，令深以泻热出血，而痼病竭。五者，音也。音者，冬夏之分，分于子午，阴与阳别，寒与热争，两气相搏，合为痈脓者也。故为之治针，必令其末如剑锋，可以取大脓。六者，律也。律者，调阴阳四时，而合十二经络。虚邪客于经络，而为暴痹者也。故为之治针，必令尖如 ，且圆且锐，中身微大，以取暴气。七者，星也。星者，人之七窍，邪之所客于经络，而为痛痹，舍于经络者也。故为之治针，令尖如蚊虻喙，静以徐往，微以久留，正气纳之，真邪俱往，出针而养者也。八者，风也。风者，人之股肱八节也。八正之虚风，八风伤人，内舍于骨解腰脊节腠理之间，为深痹也。故为之治针，必长其身，锋其末，可以深取远痹。九者，野也。野者，人之节解、皮肤之间也。<br />
　　淫邪流溢于身，如风水之状，而溜不能通于机关大节者也。故为之治针，令尖如梃，其锋微圆，以取大气之不能过于关节者也。一天、二地、三人、四时、五音、六律、七星、八风、九野，身形亦应之，针有所宜，故曰九针。人皮应天，人肉应地，人脉应人，人筋应时，人声应音，人阴阳合气应律，人齿面目应星，人出入气应风，人九窍三百六十五络应野。故一针皮，二针肉，三针肺，四针筋，五针骨，六针调阴阳，七针益精，八针除风，九针通九窍，除三百六十五节气。此之谓有所主也。<br />
　　<br />
　　卷之七　针灸直指<br />
　　九针式<br />
　　帝曰：针之长短有数乎？岐伯对曰：一曰 针，取法于巾针，头大，末锐，去末寸半，卒锐之，长一寸六分。二曰圆针，取法于絮针， 其身而卵其锋，针如卵形，圆其末，长一寸六分。三曰 针，（ ，音低） 取法于黍粟之锐，长三寸半。四曰锋针，取法于絮针， 其身，锋其末，刃三隅，长一寸六分。五曰铍针，取法于剑锋，末如剑，广二分半，长四寸。六曰圆利针，取法于 针，且圆且锐，微大其末，反小其身，又曰中身微大，长一寸六分。七曰毫针，取法于毫毛，尖如蚊虻喙，长一寸六分。八曰长针，取法于綦针，锋利，身薄，长七寸。九曰大针，取法于锋针，尖如梃，其锋微圆，长四寸。针形毕矣。此九针之长短也。<br />
　　<br />
　　卷之七　针灸直指<br />
　　九针图<br />
　　　r九针图　ps127a85.bmp　r针（平半寸，长一寸六分，头大末锐。其病热在头身，宜此。今之名箭头针是也。）圆针（其身圆，锋如卵形，长一寸六分。肉分气满，宜此。今按摩家用之。）针（其锋如黍粟之锐，长三寸五分，脉气虚少，宜此。）锋针（其刃三隅，长一寸六分。泻热出血，宜此。今之所谓三棱针者是也。）针（一名铍针，末如敛锋，广二分半，长四寸，破痈肿出脓。今名剑针是也。）贝利针（尖如毫，且圆且利，中身微大，长一寸六分。调阴阳，去暴痹，飞经走气，今之医常用之是也。）毫针（法象毫尖，如蚊虻喙，长三寸六分，调经络，去疾病。）长针（锋如利，长七寸。痹深居骨解腰脊节腠之间者，用之，今之名跳针是也。）火针（一名燔针，长四寸。风虚肿毒，解肌排毒用之。）<br />
　　卷之七　针灸直指<br />
　　九针所宜<br />
　　九针之用，各有所宜。长短大小，各有所施。刺热者，用 针。病在皮肤，取以针，于病所肤白勿取。刺寒者，用毫针。病痹气通而不去者，取以亳针。毫针者，静以徐往，微以久留而养，以取痛痹。刺大者，用锋针。锋针者，以发痼疾。刺小者，用圆利针。圆利针者，以取暴气，病痹气暴发者，取以圆利针。刺痈者，用铍针。铍针者，以取大脓，井荣分俞病为大脓者，取以铍针、 针，出泻阳气。圆针者，揩摩分内间，不得伤肌肉，以泻分气。 针者，主按脉勿陷，以致其气，令邪勿陷于病所。病在脉气少，当补之者，取之 针。长针者，可以致远痹，病在中者，取以长针。火针者，以泻机关之水，水肿不能过关节者，取以火针。以小治，小者，其功小，以大治大者，多害。故其以成脓血者，其惟砭石、铍针之所取也。<br />
　　<br />
　　卷之七　针灸直指<br />
　　内经补泻<br />
　　帝曰：余闻刺法，有余者泻之，不足者补之。岐伯曰：百病之生，皆有虚实，而补泻行焉。泻虚补实，神去其室，致邪失正，真不可定，粗之所败，谓之夭命。补虚泻实，神归其室，久塞其空，谓之良工。<br />
　　凡用针者，随而泻之，迎而道之，虚则实之，满则泻之，菀陈者除之，邪胜则虚之，徐而疾则实，疾而实则虚。言实与虚，若有若无；察后与先，若存若亡；为虚与实，若得若失。虚实之要，九针最妙。补泻之时，以针为之。泻曰必持内之，放而出之，排阳得针，邪气得泄，按而引针，是谓内温，血不得散，气不得出也。<br />
　　补曰随之，随之之意，若忘若行，若按，如蚊虻止，如留如环，去如 绝，令左属右，其气故止。外门已闭，中气乃实，必无留血，必取诛之。刺之而气不至，无问其数，刺之而气至，乃去之勿复针。<br />

                    <br>
                        　　针有悬布天下者五：黔首共余食，莫之知也。一曰治神，三曰知养身，三曰知毒药，四曰制砭石，五曰知五脏血气之诊。五法俱立，各有所先。今末世之刺也，虚者实之，满者泻之，此皆众工所共知也。若夫法天则地，随应而动，和之者若响，随之者若影，道无鬼神，独来独往。帝曰：愿闻其道。岐伯曰：凡刺之真，必先治神。五脏已定，九候已备，后乃存针。众脉不见，众凶弗闻，外内相得，无以形先，可玩往来，乃施于人。人有虚实，五虚勿近，五实勿远。至其当发，间不容睫，手动若务，针耀而匀，静意视义，观适之变，是谓冥冥，莫知其形。见其乌乌，见其稷稷，从见其飞，不知其谁，伏如横弩，起如发机。<br />
　　刺虚者，须其实；刺实者，须其虚。经气已至，慎守勿失，深浅在志，远近若一，如临深渊，手如握虎，神无营于众物。义无邪下，必正神。小针之要，易陈而难入，粗守形，上守神。神乎神，客在门，未睹其疾，恶知其原？刺之微，在速迟。粗守关，上守机。机之动，不离其空。空中之机，清净而微，其来不可逢，其往不可追。知机之道者，不可挂以发，不知机道，扣之不发。知其往来，要与之期，粗之暗乎，妙哉！工独有之。往者为逆，来者为顺，明知逆顺，正行无问。迎而夺之，恶得无虚？追而济之，恶得无实？迎之随之，以意和之，针道毕矣。<br />
　　凡用针者，虚则实之，满则泄之，宛陈则除之，邪胜则虚之。《大要》曰：持针之道，坚者为宝，正指直刺，无针左右，神在秋亳。属意病者，审视血脉，刺之无殆。方刺之时，必在悬阳，及与两卫。神属勿去，知病存亡。血脉者，在 横居，视之独澄，切之独坚。<br />
　　刺虚则实之者，针下热也，气实乃热也。满而泄之者，针下寒也。菀陈则除之者，出恶血也。邪盛则虚之者，出针勿按。徐而疾则实者，徐出针而疾按之。疾而徐则虚者，疾出针而徐按之。言实与虚者，寒温气多少也。若无若有者，疾不可知也。察后与先者，知病先后也。为虚与实者，工勿失其法。若得若失者，离其法也。虚实之要，九针最妙者，为其各有所宜也。补泻之时者，与气开阖相合也。九针之名，各不同形者，针穷其所当补泻也。刺实须其虚者，留针，阴气隆至，乃去针也。刺虚须其实者，阳气隆至，针下热，乃去针也。经气已至，慎守勿失者，勿更改也。浅深在志者，知病之内外也。近远如一者，浅深其候等也。如临深渊者，不敢堕也。手如握虎者，欲其壮也。神无营于众物者，静志观病患，无左右视也。<br />
　　义无邪下者，欲端以正也。必正其神者，欲胆病患，目制其神，令气易行也。<br />
　　所谓易陈者，易言也。难入者，难着于人也。粗守形者，守刺法也。上守神者，守人之血气有余不足，可补泻也。神客者，正邪共会也。神者，正气也。客者，邪气也。在门者，邪循正气之所出入也。未睹其疾者，先知邪正何经之疾也。恶知其原者，先知何经之病，所取之处也。刺之微在数迟者，徐疾之意也。粗守关者，守四肢而不知血气正邪之往来也。上守机者，知守气也。机之动，不离其空者，知气之虚实，用针之徐疾也。空中之机，清静以微者，针以得气，密意守气勿失也。其来不可逢者，气盛不可补也。其往不可追者，气虚不可泻也。不可挂以发者，言气易失也。<br />
　　扣之不发者，言不知补泻之意也，血气已尽而气不下也。知其往来者，知气之逆顺盛虚也。要与之期者，知气之可取之时也。粗之暗者，冥冥不知气之微密也。妙哉工独有之者，尽知针意也。往者为逆者，言气之虚而小。小者，逆也。来者为顺者，言气之平。平者，顺也。明知逆顺，正行无问者，言知所取之处也。迎而夺之者，泻也。追而济之者，补也。所谓虚则实之者，气口虚而当补之也。<br />
　　满则泻之者，气口盛而当泻之也。菀陈则除之者，去血脉也。邪胜则虚之者，言诸经有盛，皆泻其邪也。徐而疾则实者，言徐内而疾出也。疾而徐则虚者，言疾内而徐出也。言实与虚，若有若无者，言实者有气，虚者无气也。察后与先，若亡若存者，言气之虚实，补泻之先后也。<br />
　　察其气之已下与常存也。为虚与实，若得若失者，言补者必然若有得也，泻则恍然若有失也。是故工之用针也，知气之所在，而守其门户，明于调气，补泻所在，徐疾之意，所取之处。泻必用圆，切而转之，其气乃行。疾而徐出，邪气乃出；伸而逆之，摇大其穴，气出乃疾。补必用方，外引其皮，令当其门，左引其枢，右推其肤，微旋而徐推之，必端以正，安以静。坚心无解，欲微以留气下而疾出之，推其皮，盖其外门，神气乃存。用针之要无忘其神。泻必用方者，以气方盛也，以月方满也，以日方温也，以身方定也。以息方吸而纳针，乃复候其方吸而转针，乃复候其方呼而徐引针。故曰：泻补必用圆者。圆者，行也。行者，移也。刺必中其荣，复以吸排针也。故圆与方，非针也。泻实者，气盛乃内针。针与气俱内，以开其门，如利其户，针与气俱出，精气不伤，邪气乃下。外门不闭，以出其疾，摇大其道，如利其路，是谓大泻，必切而出，大气乃屈，持针勿置，以定其意。候呼内针，气出勿针入，针空四塞，精无从出。方实而疾出针，气入针出，热不得远，闭塞其门，邪气布散，精气乃得存。动气候时，近气不失，远气乃来，是谓追之。<br />
　　吸则内针，无令气忤；静以久留，无令邪布。吸则转针，以得气为故；候呼引针，呼尽乃出。大气皆出，故命曰泻。扪而循之，切而散之，推而按之，弹而怒之，爪而下之，通而取之。外引其门，以闭其神，呼尽内针，静以久留，以气至为故。如待所贵，不知日暮，其气以至，适而自护。候吸引针，气不得出，各在所处，推合其门，令神气存，大气留止，故命曰补。补泻弗失，与天地一，经气以至，慎守勿失。浅深在志，远近如一，如临深渊，手如握虎，神无营于众物。持针之道，欲端以正，安以静，先知虚实，向行疾徐，左手执骨，右手循之，无与肉果。泻欲端以正，补必闭肤。辅针导气，邪得淫 ，真气得居。帝曰： 皮开腠理奈何？岐伯曰：因其分肉，左别其肤，微内而徐端之，适神不散，邪气得去。知其气所在，先得其道，稀而疏之，稍深以留，故能徐入之。大热在上，推而下之，上者引而去之。视先痛者，常先取之。大寒在外，留而补之；入于中者，从合泻之。上气不足，推而扬之，下气不足，积而从之。寒入于中，推而行之。<br />
　　夫实者，气入也；虚者，气出也。气实者，热也；气虚者，寒也。入实者，左手开针孔也；入虚者，右手开针孔也。<br />
　　形气不足，病气有余，是邪胜也，急泻之。形气有余，病气不足，急补之。形气不足，病气不足，此阴阳俱不足也，不可刺，刺之则重不足，不足则阴阳俱竭，血气皆尽，五脏空虚，筋骨髓枯，老者绝灭，壮者不复矣。形气有余，病气有余，此谓阴阳俱有余也，急泻其邪，调其虚实。故曰：有余者泻之，不足者补之，此之谓也。故曰：刺不知逆顺，真邪相搏，满而补之，则阴阳四溢，肠胃充郭，肝肺内 ，阴阳相杂。虚而泻之，则经脉空虚，血气竭枯，肠胃HT 僻，皮肤薄着，毛腠夭焦，予之死期。<br />
　　凡用针之类，在于调气。气积于胃，以通营卫，各行其道，宗气留于海。其下者，经于气冲；其直者，走于息道。故厥在于足，宗气不下，肺中之血凝而留止，弗之火调，弗能取之。散气可收，取气可布，深居静处，占神往来，闭户塞牖，魂魄不散，专意一神，精气之分，毋闻人声，以收其精。必一其神，令志在针，浅而留之，微而浮之，以移其神，气至乃休，男内女外，坚拒勿出，谨守勿内，是谓得气。刺之而气不至，无问其数。刺之而气至，乃去之，勿复针。针各有所宜，各不同形，各任其所。为刺之要，气至而有效，效之信，若风之吹云，明乎若见苍天，刺之道毕矣。<br />
　　用针者，必先察其经络之虚实，切而循之，按而弹之，视其应动者，乃复取之而下之。六经调者，谓之不病。虽病，谓之自已。一经上实下虚而不通者，此必有横络盛加于大经，令之不通，视而泻之，此所谓解结也。上寒下热，先刺其项太阳，久留之。已刺即熨项与肩胛，令热下合乃止，此所谓推而上之者也。上热下寒，视其脉虚而陷下于经者，取之，气下乃止，此所谓引而下之者也。大热遍身，狂而妄见妄闻妄语，视足阳明及大络取之。虚者补之，血而实者泻之，因其偃卧，居其头前，以两手四指挟按头动脉，久持之，倦而切推下至缺盆中，而复止如前，热去乃止，此所谓推而散之者也。帝曰：余闻刺之言曰有余者泻之，不足者补之。何谓有余，何谓不足？岐伯曰：有余有五，不足亦有五，帝欲何问？帝曰：愿尽闻之。岐伯曰：神有有余，有不足；气有有余，有不足；血有有余，有不足；形有有余，有不足；志有有余，有不足。凡此十者，其气不等也。帝曰：人有精气津液，四肢九窍，五脏十六部，三百六十五节，乃生百病。百病之生，皆有虚实。今夫子乃言有余有五，不足亦有五，何以生之乎？岐伯曰：皆生于五脏也。夫心藏神，肺藏气，肝脏血，脾藏肉，肾藏志，而此成形，志意内通连骨髓而成形。五脏六腑之道，皆出于经隧，以行血气。血气不和，百病乃变化而生。是故守经隧焉。帝曰：神有余不足，何如？岐伯曰：神有余则笑不休，神不足则悲。血气未并，五脏安定，邪客于形，洒淅起于亳毛，未入于经铬也，故命曰神之微。帝曰：补泻奈何？岐伯曰：神有余，则泻其小络之血，出血，勿之深斥，无中其大经，神气乃平；神不足，视其虚络，按而致之，刺而利之，无出其血，无泄其气，以通其经，神气乃平。帝曰：刺微奈何？岐伯曰：按摩勿释，着针勿斥，移气于不足。气有余则喘咳，上气不足则息利少气，血气不并，五脏安定。皮肤微病，命曰白气微泄。帝曰：补泻奈何？岐伯曰：气有余，则泄其经隧，无伤其经，无出其血，无泄其气。不足则补其经隧，无出其气。帝曰：刺微奈何？岐伯曰：按摩勿释，出针视之，曰我将深之，适人必革，精气自伏，邪气散乱，无所休息，气泄腠理，真气乃相得。帝曰：善。血有余不足奈何？岐伯曰：血有余则怒，不足则恐。血气未并，五脏安定，孙络水溢，则经有留血。帝曰：补泻奈何？岐伯曰：血有余，则泻其盛经出其血。不足，则视其虚经，针其脉中，久留而视，脉大，疾出其针，无令血泻。帝曰：刺留血奈何？岐伯曰：视其血络，刺出其血，无令恶血得入于经，以成其疾。帝曰：善。形有余不足奈何？岐伯曰：形有余则腹胀，泾溲不利，不足则四肢不用。血气未并，五脏安定，肌肉蠕动，命曰微风。帝曰；补泻奈何？岐伯曰：形有余则泻其阳经，不足则补其阳络。<br />
　　帝曰：刺微奈何？岐伯曰：取分肉间，无中其经，无伤其络，卫气得复，邪气乃索。帝曰：善。志有余不足奈何？岐伯曰：志有余则腹胀飧泻，不足则厥。血气未并，五脏安定，骨节有动。帝曰：补泻奈何？岐伯曰：志有余则泻然谷筋血者，不足则补其复留。帝曰：刺未并奈何？岐伯曰：即取之，无中其经，邪所乃能立虚。<br />
　　血清气浊，疾泻之则气竭；血浊气涩，疾泻之则经可通。<br />
　　<br />
　　卷之七　针灸直指<br />
　　人身左右上下虚实不同刺<br />
　　天不足西北，故西北方阴也，而人右耳目不如左明也。地不满东南，故东南方阳也，而人左手足不如右强也。东方，阳也。阳者，其精并于上，并于上则上明而下虚，故使耳目聪明而手足不便也。西方，阴也。阴者，其精并于下，并于下则下盛而上虚，故其耳目不聪而手足便也。故俱感于邪，其在上，则右甚；在下，则左甚。此天地阴阳所不能存也，故邪居之。故天有精，地有形；天有八纪，地有五里，故能为万物之父母。清阳上天，浊阴归地，是故天地之动静，神明之纲纪，故能以生长收藏，终而复始。惟贤人上配天以养头，下象地以养足，中傍人事以养五脏。天气通于肺，地气通于嗌，风气通于肝，雷气通于心，谷气通于脾，雨气通于肾。六经为川，肠胃为海，九窍为水注之器。以天地为之阴阳，阳之汗，以天地之雨名之：阳之气，以天地之疾风名之。暴风象雷，逆风象阳。故治不法天之纪，不用地之理，则灾害至矣。故邪风之至，疾如风雨。故善治者，治皮毛，其次治肌肤，其次治筋脉，其次治六腑，其次治五脏。治五脏者，半死半生也。故天之邪气，感则害人五脏；水谷之寒热，感则害人六腑；地之湿气，感则害人皮肤筋脉。<br />
　　故善用针者，从阴引阳，从阳引阴，以右治左，以左治右，以我知彼，以表知里，以观过与不及之理，见微得过，用之不殆。<br />
　　<br />
　　卷之七　针灸直指<br />
　　人身左右补泻不同<br />
　　《神应经》曰：人身左边，右手以大指进前捻针为补，大指退后捻针为泻，右边以右手大指退后捻针为补，进前捻针为泻。<br />
　　<br />
　　卷之七　针灸直指<br />
　　用针十四法<br />
　　进者，凡不得气，男外女内，及春夏秋冬各有进退之理。<br />
　　退者，为补泻。欲出针时，各先退针一豆许，然后却留针，方可出针。<br />
　　动者，如气不行，将针伸提而已。<br />
　　摇者，凡泻时欲出针，必须动摇而后出。<br />

                    <br>
                        　　弹者，凡补时，用指甲轻弹，使气疾行也。如泻，不可用。<br />
　　扪者，凡补者，出针时用手扪闭其穴也。<br />
　　摄者，下针者，得气涩滞，随经络用大指甲上下切其气血，自得通行也。<br />
　　循者，凡下针于部分经络之处，用手上下循之，使气血往来。经云：推之则行，引之则止。<br />
　　切者，凡下针，必先用大指甲左右于穴切之，令气血宣散，然后下针，使不伤于荣卫也。<br />
　　按者，以手按针，无得进退，如按切之状。<br />
　　爪者，凡下针，用手指作力置针，有准也。<br />
　　盘者，如针腹部，于穴内轻盘摇而已。<br />
　　搓者，凡令病患觉热，向外卧针，似搓线之状，勿转太紧。治寒面里卧，针根据前转法以为搓也。<br />
　　捻者，以手指捻针也，务要记夫左右，左为外，右为内。<br />
　　<br />
　　卷之七　针灸直指<br />
　　缪刺<br />
　　（缪如纰缪纲纪）帝曰：予闻缪刺，未得其意。岐伯曰：邪客于皮毛，入于孙络，留而不去，闭塞不通，不得入于经，流溢于大络而生奇疾也。夫邪客于大络者，左注右，右注左，上下左右，与经相干，而布于四末，其气无常处，不得入于经俞，命曰缪刺。<br />
　　帝曰：愿闻缪刺。以左取右，以右取左奈何？其与巨刺何以别之，曰：络病者，其痛与经脉缪处，故命曰缪刺。邪客于足少阴之络，令人卒心痛，暴胀，胸胁支满，无积者，刺然谷之前出血，如食顷而已。不已，左取右，右取左。病新发者，取五日已。<br />
　　邪客于手少阳之络，令人喉痹，舌卷，口干心烦，臂外廉痛，手不及头，刺手中指、次指爪甲上，去端如韭叶各一 。壮者立已，老者有顷已。左取右，右取左，此新病数日已。邪客于足厥阴之络，令人卒疝暴痛，刺足大指爪甲上与肉交者各一 ，男子立已，女子有顷已。左取右，右取左。邪客于足太阳之络，令人头项肩痛，刺足大指爪甲上与肉交者各一 ，立已。不已，刺外踝下三 ，左取右，右取左，如食顷已。邪客于手阳明之络，令人气满胸中，喘息支，胸中热，刺手大指、次指爪甲上去端如韭叶各一 ，左取右，右取左，如食顷已。<br />
　　邪客于臂掌之间，不可得屈，刺其踝后，先以指按之，痛乃刺之，以月死生为数，月生一日一 ，二日二 ，十五日十五 ，十六日十四 。邪客于足阳跷之脉，令人目痛，从内 始，刺外踝之下半寸所，各二 ，左刺右，右刺左，如行十里顷而已。人有所堕，恶血留内，腹中满胀，不得前后，先饮利药，此上伤厥阴之脉，下伤少阴之络，令人胁痛不得息，咳而汗出，刺足小指、次指爪甲上与肉交者各一 ，不得息立已，汗出立止，咳者温衣饮食一日而已。左刺右，右刺左，病立已，不已，复刺如法。邪客于足少阴之络，令人嗌痛不可肉食，无故善怒，气上走贲下。刺足下中央之脉各三 。凡六刺，立已，左刺右，右刺左。邪客于足太阴之络，令人腰痛引小腹，控 ，不可以仰息，刺腰尻之解，两脾之上，是腰俞，以月死生为 数，发针立已，左刺右，右刺左。邪客于足太阳之络，令人拘挛背急，引胁而痛，刺之从项始数脊椎，侠脊疾按之，应手如痛，傍刺之，三 立已。邪客于足少阳之络，令人留于枢中，痛髀不可以举，刺枢中以毫针，寒则久留针，以月死生为数，立已。治诸经刺之，所过者不病，则缪刺之。耳聋刺手阳明，不已，刺其通脉出耳前者。齿龋刺手阳明，不已，刺其肺入齿中者立已。邪客于五脏之间，其病也，肺引而痛，时来时止。视其病，缪刺之，于手足爪甲上视其脉，出其血，间一日一刺，一刺不已，五刺已。缪传引上齿，齿唇寒痛，视其手背脉血者出之。足阳明中指甲上一 ，手大指、次指甲上一 ，立已。左取右，右取左。邪客于手足少阴、太阴，足阳明之络，此五络，皆会于耳中，上络左角，五络俱竭，令人身脉皆动而形无知也，其状若尸，或曰尸厥，刺其足大指内侧爪甲上去端如韭叶，后刺足心，后刺足中指爪甲上各一 ，后刺手大指内侧去端如韭叶，后刺手心主，少阴锐骨之端各一 ，立已。不已，以竹管吹其两耳， 其左角之发方一寸，燔治，饮以美酒一杯，不能饮者，灌之，立已。有痛而经不痛者，缪刺之，视其皮部有血络者，尽取之。此缪刺之数也。身形有病，九候莫病，则缪刺之。<br />
　　<br />
　　卷之七　针灸直指<br />
　　巨刺<br />
　　（缪刺刺络脉，巨刺刺经脉）痛在于左而右脉病者，则巨刺之。邪客于经，左盛则右病，右盛则左病，亦有移易者。左痛未已，而右脉先病。如此者，必巨刺之。必中其经，非络肺也。<br />
　　<br />
　　卷之七　针灸直指<br />
　　经刺<br />
　　岐伯曰：夫邪之客于形也，必先舍于皮毛，留而不去，入于孙络；留而不去，入于络脉；留而不去，入于经脉。内连五脏，散于肠胃。阴阳俱盛，五脏乃伤。此邪之从皮毛而入，极于五脏之次也。如此，则治其经焉。凡刺之数，先视其经脉，切而从之，审其虚实而调之。不调者，经刺之，不盛不虚，以经取之。<br />
　　<br />
　　卷之七　针灸直指<br />
　　刺脉虚实浅深<br />
　　肺实者，深刺之，以泄其气，脉虚者，浅刺之，使经气无得出，以养其脉，独出其邪气。刺阴者，深而留之，刺阳者，浅而疾之。脉浅者勿刺，按其脉乃刺之，无令精出，独出其邪气耳。脉之所居深不见者，勿按其脉而刺之，微纳针而久留之，以致其孔脉气也。<br />
　　<br />
　　卷之七　针灸直指<br />
　　刺宜从时<br />
　　凡刺之法，必候日月星辰，四时八正之气，气定乃刺之，是故天温日明，则入血淖泽而卫浮，故血易泻，气易行；天寒日阴，则人血凝涩而卫气沉。月始生，则血气始精，卫气始行；月廓满，则血气实，肌肉坚，月廓空，则肌肉减，经络虚，卫气去，形独居，是以因天时而调血气也。是以天寒无刺，天温无凝，月生无泻，月满无补，月廓空无治，是谓得时而调之也。因天之序，盛虚之时，移光定位，正立而待之，故日月空而泻，是谓脏虚；月满而补，血气扬波，络有留血，命曰重实；月廓空而治，是谓乱经。阴阳相错，真邪不别，沉以留止，外虚内乱，淫邪乃起。<br />
　　帝曰：星辰八正何候？岐伯曰：星辰者，所以候曰月之行也；八正者，所以候八风虚邪以时至者也；四时者，所以分春夏秋冬之气所在以调之也。八正之虚邪，避之勿犯也。<br />
　　是故春气在经脉，夏气在孙络，长夏在肌肉，秋气在皮肤，冬气在骨髓中。春者，天气始开，地气始泄，冻解冰释，水道经通，故人气在脉。夏者，经满气溢，孙络受血，皮肤充实。长夏者，经络皆盛，内溢肌中。秋者，天气始收，腠理闭塞，皮肤引急。冬者盖藏，血气在中，内着骨髓，通于五脏。是故邪气者，常随四时之气血而入客也。故用针之服者，必有法则，上视天光，下同八正，以避奇邪，而观百姓。审于虚实，无犯其邪，是得天之露。遇岁之虚，救而不胜，反受其殃。故曰：必知天忌，乃言针意。春刺散俞，乃与分理，血出而止，甚者传气，间者环也；夏刺络俞，见血而止，尽气开环，痛必下；秋刺皮肤，循理上下同法，神变而止；冬刺俞窍于分理，甚者直下，间者散下。春夏秋冬，各有所刺，法其所在。春者，木始治，肝气始生，其风疾急，经脉常深，其气不能深入，故取络脉分肉间。夏者，火始治，心气始强，脉瘦气弱，阳气留溢，热熏分腠，内至于经，故取盛经分胰，绝肤而去者，邪气浅也。所谓盛经，阳脉也。秋者，金始治，肺将收杀，金得胜火，阳气在合。故阴气初胜，湿气及体，阴气未盛，未能深入，故取俞以泻阴邪，取合以虚阳邪，阳气始衰，故取于合。冬者，水始治，肾方闭，阳气衰少，阴气坚盛，巨阳伏沉，阳脉乃去，故取井以下阴逆，取荣以实阳气。故曰：冬敢井荣，春不鼽衄。<br />
　　正月、二月、三月，人气在左，无刺左足之阳；四月、五月、六月，人气在右，无刺右足之阳；七月、八月、九月，人气在右，无刺右足之阴；十月、十一月、十二月，人气在左，无刺左足之阴。<br />
　　甲乙日自乘，无刺头，无发蒙于耳内；丙丁日自乘，无振埃于肩喉廉泉；戊己日自乘四季，无刺腹去爪泻水；庚辛日自乘，无刺关节于股膝；壬癸日自乘，无刺足胫。<br />
　　随日之长短，各以为纪而刺之。谨候其时，病可与期。失时反候者，百病不治。故曰：刺实者，刺其来也；刺虚者，刺其去也。些言气存亡之时，以候虚实而刺之，候气之所在而刺之，是谓逢时。在于三阳，必候其气在于阳而刺之；病在三阴，必候其气在于阴而刺之。<br />
　　<br />
　　卷之七　针灸直指<br />
　　刺逆四时<br />
　　春刺夏分，肺乱气微，入淫骨髓，病不能愈，又且少气；春刺秋分，筋挛逆气，环为咳嗽，病不愈，令人时惊，又且哭；春刺冬分，邪气着脏，令人胀，病不愈，又且欲言。<br />
　　夏刺春分，病不愈，令人懈惰；夏刺秋分，病不愈，令人欲无言，惕惕如人将捕之；夏刺冬分，病不愈，令人少气，时欲怒。秋刺春分，病不已，令人惕然，欲有所为，起而忘之；秋刺夏分，病不已，令人益嗜卧，又且善梦；秋刺冬分，病不已，令人洒洒时寒。冬刺春分，病不已，令人欲卧不能眠，眠而有见；冬刺夏分，病不已，令人上气，发为诸痹；冬刺秋分，病不已，令人善泻。<br />
　　春刺络肺，血气外溢，令人少气；春刺肌肉，血气环逆，令人上气；春刺筋骨，血气内着，令人腹胀。夏刺经脉，血气乃竭，令人解 ；夏刺肌肉，血气内却，令人善恐；夏刺筋骨，血气上逆，令人善怒。秋刺经脉，血气上逆，令人善忘；秋刺络脉，气不外行，令人卧不欲动；秋刺筋骨，血气内散，令人寒栗。冬刺经豚，血气皆脱，令人目不明；冬刺络脉，内气外泄，留为大痹；冬刺肌肉，阳气竭绝，令人善忘。凡此四时刺者，大逆之病，不可不从也。反之则生乱，气相淫病焉。<br />
　　<br />
　　卷之七　针灸直指<br />
　　刺避<br />
　　凡刺胸腹者，必避五脏。中心者，环死，其动为噫；中肝者，五曰死，其动为语；中脾者，十日死，其动为吞，中肾者，六日死，其动为嚏；中肺者，三日死，其动为咳；中胆者，一日死，其动为呕；中膈者，皆为伤中，其病虽愈，不过一岁必死。刺避五脏者，知逆从也。所谓从者，膈与脾肾之处，不知者反之。<br />
　　刺足跗，中大肺，血出不止者，死。刺面上，中溜脉，不幸为盲。刺头，中脑户，入脑，立死。刺舌下，中大脉太过，血出不止，为喑。刺足下布络，中脉，血出不止，为肿。刺 中，（委中穴也）。中大脉，令人仆，脱色。刺气冲，中脉，血不出，为肿，鼠仆。刺脊间，中髓，为伛。刺乳中，中乳房，为肿，根蚀。刺缺盆中内陷，气泄，令人喘咳逆。刺手鱼腹，内陷为肿。<br />
　　无刺大醉，令人气乱；无刺大怒，令人气逆。无刺大劳人，无刺新饱人，无刺大渴人。<br />
　　无刺 之热，无刺浑浑之脉，无刺漉漉之汗，无刺病与脉相逆者。新内勿刺，已刺勿内；已醉勿刺，已刺勿醉。新怒勿刺，已刺勿怒；新劳勿刺，已刺勿劳。已饱勿刺，已刺勿饱；已饥勿刺，已刺勿饥。已渴勿刺，已刺勿渴。乘车来者，卧而休之，如食顷乃刺之；出行来者，坐而休之，如行十里乃刺之。大惊大怒，必定其气，乃刺之。 门而刺之者，死于家中；入门而刺之者，死于堂上。刺阴股，中大脉，血出不止，死。刺客主人，内陷中脉，为内漏，为聋。刺膝膑出液，为跛；刺臂大阴脉出血，多立死。刺足少阴脉重虚出血，为舌难以言；刺膺中，陷中脉，为喘逆仰息。刺 中，内陷，气归之，不得屈伸。刺阴股下三寸，内陷，令人遗溺。<br />
　　刺腋下，胁间内陷，令人咳；刺小腹，中膀胱，溺出，令人小腹满。刺 肠内陷，为肿；刺匡上陷骨中脉，为漏为盲。刺关节，液出，不得屈伸。<br />
　　<br />
　　卷之七　针灸直指<br />
　　五夺不可泻<br />
　　形容已脱，一夺也：大脱血之后，是三夺也，大汗出之后，是二夺也；大泄之后，是四夺也；新产大血之后，是五夺也。此皆不可泻。<br />
　　<br />
　　卷之七　针灸直指<br />
　　下针法<br />
　　《金针赋》云：先须爪按，重而切之，次令咳嗽一声，随咳下针。凡补，先呼气，初针刺至皮肉，乃曰天才；少停进针，刺至肉内，是曰人才；又停进针，刺至筋骨之间，名曰地才。此为极处，就当补之。再停良久，却须退针，至人之分，待气沉紧，倒针朝病，进退往来，飞经走气尽在其中矣。凡泻者，吸气初针，至天少停，进针直至于地，得气泻之。再停良久，却须退针，复至于人，待气沉紧，倒针朝病，法同前矣。<br />
　　及夫调气之法，下针至地之后，复人之分，欲气上行，将针右捻；欲气下行，将针左捻。欲补，先呼后吸；欲泻，先吸后呼。气不至者，以手循摄，以爪切掐，以针摇动，进捻搓弹，直待气至，以龙虎升腾之法，按之在前，使气在后；按之在后，使气在前。运气走之疼痛之所，以纳气之法，扶针直插，复向下纳，使气不回。若关节阻滞，气不过者，以龙虎龟凤、通经接气大段之法，驰而运之。仍以循摄爪切，无不应矣，此通仙之妙。<br />
　　先说平针法，含针口内温。按揉令气散，掐穴故教深。持针安穴上，令他嗽一声。随嗽归天部，停针再至人。再停归地部，待气候针沉。气若不来至，指甲切其经。<br />
　　次提针向病，针退地天人。补必随经刺，令他吹气频。随吹随左转，遂归天地人。待气停针久，三弹更熨温。出针口吸气，急急闭其门。泻欲迎经取，吸则纳其针。吸则须右转，他次进天人。转针仍复吸，根据法再停针。出针吹出气，摇动大其门。<br />

                    <br>
                        　　<br />
　　卷之七　针灸直指<br />
　　出针法<br />
　　《金针赋》云：病势既退，针气微松。病未退者，针气如根。推之不动，转之不移。此为邪气吸拔其针，乃真气未至，不可出之。出之者，其病即复，再须补。当停以待之，直候微松，方可出针豆许，摇而停之。补者吸之，去疾，其穴急扪，泻者呼之，去徐，其穴不闭，欲令腠密，然后吸气。故曰：下针贵迟，太急伤血；出针贵缓，太急伤气。刘宗浓曰：出针不可猛出，必须作三四次，徐徐转而出之则无血；若猛出必见血也。<br />
　　<br />
　　卷之七　针灸直指<br />
　　金针辨义<br />
　　古云：金针者，贵之也。金为五金之总名，钢铁金银皆是也。《本草》云：马衔铁无毒，可作针。以马属午，属火，火克金，解铁毒，故以作针。<br />
　　<br />
　　卷之七　针灸直指<br />
　　煮针法<br />
　　煮针一法，《素问》原无，今世用之，欲温而泽也，是亦有益而不害，故从之。危氏书用乌头、巴豆各一两，硫黄、麻黄各五钱，木鳖子、乌梅各十个，同引入水，用砂锅内或罐煮一日，洗择之。再用止痛药没药、乳香、当归、花蕊石各半两，又如前水煮一日，取出用皂角水洗，再于犬肉内煮一日，仍用瓦屑打磨净。端直，松子油涂之。常近人气为妙。<br />
　　<br />
　　卷之七　针灸直指<br />
　　火针<br />
　　经曰 针者，以麻油满盏，灯草令多如大指许。丛其灯火烧针头，频以麻油蘸其针，烧令通经用，方有功。若不红者，反损于人，不能去病。烧时令针头低下，恐油热伤手。先令他人烧针，医者临时用之，以免致手热，才觉针红，医者取针，先以针安穴上，自然干，针之亦佳。凡行针点艾相似，以墨记之，使针时无差穴道，差则无功。火针甚难，须有临阵之将心，方可行针。先以左下按定其穴，然后针之，切忌太深，深则反伤经络；不可太浅，浅则治病无功，但消息取中也。凡大醉之后，不可用针。不适浅深，有害无利。凡行火针，必先安慰病患，令勿惊动。较之火针及灸，灸则直受艾灼烧，过痛则久也；火针虽则畏人，其针下疾，一针便去，不入也。凡下火针，一针之后，疾速换去，不可久留，寻即以左手速按针孔上，则疼止；不按则疼甚。火针不宜针香港脚，反加肿痛，不能行履。火针者，宜破痈疽发背。溃脓在内，外皮无头者，但按毒上软处；以溃脓阔大者，按头尾及中，以点记，宜下三针，决破出脓。一针肿上，不可按之，即以指从两旁捺之。令脓随手而出，或肿大脓多，针时须侧身回避，恐脓射出污身。《针灸节要》谓：火针之功用甚大，凡 瘕积块、瘫痪痈疽、坚瘤，并宜火针。<br />
　　<br />
　　卷之七　针灸直指<br />
　　温针<br />
　　王节斋曰：近有为温针者，灸火之时，针其穴，谓之温针。古人针则不灸，灸则不针。夫针而且灸，灸而且针，此后人俗法也。此法行于山野鄙人，或无损；若行于富贵之人，肌肤不任者，危害出于顷刻，其为终身之害也有矣。<br />
　　<br />
　　卷之七　针灸直指<br />
　　暖针<br />
　　《素问》遗篇注云：用圆利针、长针，未刺时，先含口内温针，暖而用之。又曰：亳针于人，近体暖针至温方刺。凡暖针刺人经络，气得暖而易行也。<br />
　　<br />
　　卷之七　针灸直指<br />
　　晕针<br />
　　《金针赋》云：其或晕针者，神气虚也，以针补之，以袖掩之；口鼻气回，热汤与之。略停少顷，根据前再施。<br />
　　《指微赋》云：医人深明气血往来，取穴部分不差，补泻得宜，必无晕针昏倒之患。<br />
　　或慌忙之际，畏刺之人多感此。壮者气行自已，怯者当速救疗。假令针肝经，感气晕，以补肝经，合曲泉穴之络，假令针肝络，血晕，以补本经曲泉穴之经，针入复苏，效如起生。<br />
　　余皆仿此。刘宗浓曰：晕针者，夺命穴救之，男左女右取之。不回，却再取右，女亦然。<br />
　　此穴正在手膊上侧筋骨陷中虾蟆儿上，自肩至肘，正在当中。<br />
　　《济生拔萃》云：有随针而卒者何？曰：一则不知刺禁，如刺中心一日死之类也；二则不明脉候，如下利，其脉忽大者死之类。凡针灸者，先须审详脉候，观察病证，然后知其刺禁，其经络穴道，远近气候，息数深浅分寸。<br />
　　<br />
　　卷之七　针灸直指<br />
　　折针<br />
　　《本草》云：医工针人，而针折在肉中不出，杵牡鼠肝及脑涂之。又象牙主诸针及杂物入肉，割取屑，细碾入水和，敷上立出。《肘后方》：针折肉中，象牙屑水和，敷上立出。<br />
　　《宝鉴》涌针膏：取针刺入肉，并箭头不出。用鼠粪头十个，蝼蛄四十九个，土消虫十个，芫青、马肉中蛆、酱内蛆，俱焙干，蜣螂、巴豆、信石、 砂、夏枯草、磁石、黄丹、苏木、地骨皮各一两，石脑油三两，蒿柴灰汁三升。上将灰汁、石脑油以文武火熬成膏，次下诸药，令匀，瓷器内收贮。临时看疮大小，点药，良久，自然涌出。<br />
　　神圣膏：取针入皮肤。以车脂不拘多少，成膏子，好摊纸上，如钱大，贴之二日一换，三五次，针自出，大有神效。<br />
　　乌翎散：取针铁入皮肤，乌翎三五枝，火灸焦为末，好醋调成膏，涂疮上，纸盖一二次，其针自出。一法以紧磁石引其肉中之针，即出。<br />
　　<br />
　　卷之七　针灸直指<br />
　　刺王公布衣之异<br />
　　帝曰：夫王公大人，血食之君，身体柔脆，肌肉软弱，血气 悍滑利，其刺之浅深，疾徐多少，何如？岐伯曰：膏粱藿菽之味，何可同也。气滑即疾出，气涩则出迟；气悍则针小而入浅，气涩则针大而入深。深则欲留，浅则欲疾。以此观之，刺布衣者，深而留之；刺大人者，微以徐之。此皆因其 悍滑利也。<br />
　　<br />
　　卷之七　针灸直指<br />
　　经脉交会八穴歌<br />
　　公孙冲脉胃心胸，内关阴维下总同。临泣胆经连带脉，阳维目锐外关逢。后溪督脉连背颈，申脉跷络亦相通。列缺肺脉行肺系，阴跷照海膈喉咙。<br />
　　<br />
　　卷之七　针灸直指<br />
　　八法合十干八卦歌<br />
　　王申之日公孙干，乙癸坤宫申脉连。庚日外关属震卦，丙从艮佐内关便。戊日临泣坎象卦，后溪辛日巽宫迁。丁日兑官针照海，已应列缺与离前。<br />
　　<br />
　　卷之七　针灸直指<br />
　　八法飞腾手诀歌<br />
　　春夏先深而后浅，秋冬前浅而后深。随处按之呼吸轻，迎而吸之内关寻。补虚泻实公孙是，列缺次当照海深。临位外关和上下，后溪申肺用金针。先深后浅行阴数，前三后二却是阴。先浅后深阳数法，前二后三阳数定。临泣公孙肠中病，脊头腰背申脉攻。<br />
　　照海咽喉并小腹，内关行处治心疼。后溪前上外肩背，列缺针时脉气通。急按慢提阴气升，急提慢按阳气降。攻阳取阴皆六数，达人刺处有奇效。<br />
　　<br />
　　卷之七　针灸直指<br />
　　薛真人天星十一穴歌<br />
　　三里内庭穴，曲池合谷截。委中配承山，下至 仑穴。环跳及阳陵，通里并列缺。<br />
　　合担用法担，合截用法截。担截常记取，莫与非人说。三百六十五，不出十一穴。此法少人知，金锁都开澈。治病显奇功，有如汤泼雪。学人细推寻，神功无尽竭。<br />
　　<br />
　　卷之七　针灸直指<br />
　　十二经脉昼夜流注歌<br />
　　肺寅大卯胃辰经，脾巳心午小未中。申膀酉肾心胞戌，亥三子胆丑肝通。<br />
　　<br />
　　卷之七　针灸直指<br />
　　古人有不行针要知针理<br />
　　许学士视一妇人热入血室，医者皆不识，用补血药，数日成结胸证。学士曰：小柴胡汤已迟，不可行也，可刺期门。予不能针，请善针者针之，如言而愈。<br />
　　<br />
　　卷之七　针灸直指<br />
　　针灸手宜得其入<br />
　　明目者可使视色。聪耳者可使听音。捷辞疾语者可使传论。语徐而安静，手巧而心审谛者，可使行针艾，理血气而调绪逆顺，察阴阳而兼诸方。缓节柔筋而心和调者，可使导引行气。疾毒言语轻人者，可使唾痈咒病。爪苦手毒，为事善伤者，可使按积抑痹。各得其能，方乃可行，其名乃彰；不得其人，其功不成，其师无名。故曰得其人乃言，非其人勿传，此之谓也。手毒者，可使按龟，置龟于器下，而按其上，五十日而死矣；手甘者，复生如故也。<br />
　　<br />
　　卷之七　针灸直指<br />
　　艾灸方宜<br />
　　北方者，天地之所闭藏之域也，其地高陵居，风寒冰冽，其民乐野处而乳食，藏寒生满病，其治宜灸 ，故灸 者，亦从北方来。<br />
　　<br />
　　卷之七　针灸直指<br />
　　艾叶<br />
　　《本草》云：艾味苦，气微温，阴中之阳，无毒，主灸百病。三月三日，五月五日采，曝干、陈久者良，避恶杀鬼。又，采艾之法，五月五日灼艾有效。制艾先要如法，令干燥入臼捣之，以细筛去尘屑，每入石臼捣取，洁白为上，须令焙大燥，则灸有力，火易燃。如润，无功。<br />
　　《证类本草》云：出明州。《图经》云：旧不着所出州土，但云生田野，令在处有之，惟蕲州叶浓而干高果气味之大，用之甚效。<br />
　　孟子曰：七年之病，求三年之艾。丹溪曰：艾性至热，入火灸则上行，入药服则下行。<br />
　　<br />
　　卷之七　针灸直指<br />
　　艾灸补泻<br />
　　气盛则泻之，虚则补之。针所不为，灸之所宜。阴阳皆虚，火自当之；经陷下者，火则当之。经络坚紧，火所治之，陷下则灸之。络满经虚，灸阴刺阳；经满络虚，刺阴灸阳。以火补者，毋吹其火，须自灭也，以火泻者，疾吹其火，传其灸，须其火灭也。<br />
　　<br />
　　卷之七　针灸直指<br />
　　艾炷大小<br />
　　黄帝曰：灸不三分，是谓徒冤，炷务大也。小弱乃小作之。又曰：小儿七日以上，周年以还，炷如雀粪。<br />
　　《明堂下经》云：凡灸欲炷下广三分，若不三分，则火气不达，病未能愈，则是灸炷欲其大，惟头与四肢欲小耳。《明堂上经》乃曰：艾炷根据小箸头作，其病脉粗细，状如细线，但令当脉灸之。雀粪大炷，亦能愈疾。又有一途，如腹胀、疝瘕、 癖、伏梁气等，须大艾炷。故《短剧》曰：腹背烂烧，四肢但去风而已，大宜大炷。如巨阙、鸠尾，灸之不过四七壮，炷根据竹箸头大，但令正当脉上灸之，艾炷若大，复灸多，其人永无心力。如头上灸多，令人失精神，背脚灸多，令人血脉枯竭，四肢细而无力，既失精神，又加细节，令人短寿。王节斋云：面上灸炷须小，手足上犹可粗。<br />
　　<br />
　　卷之七　针灸直指<br />
　　点艾火<br />
　　《明堂下经》曰：古来灸病，忌松、柏、枳、橘、榆、枣、桑、竹八木火，切宜避之。有火珠耀日，以艾承之，得火为上；次有火镜耀日，亦以艾引得火，此火皆良。诸蕃部用镔铁击 石得火，以艾引之。凡仓卒难备，则不如。无木火，清麻油点灯上烧艾茎，点灸，兼滋润灸疮，至愈不疼，用腊烛更佳。<br />
　　<br />
　　卷之七　针灸直指<br />
　　壮数多少<br />
　　《千金》云：凡言壮数者，若丁壮病根深笃，可倍于方数，老少羸弱可减半。扁鹊灸法，有至三五百壮、千壮，此亦太过。曹氏灸法，有百壮、五十壮。《短剧》诸方亦然。惟《明堂本经》云：针入六分，灸三壮，更无余治。故后人不准，惟以病之轻重而增损之。凡灸头项，止于七壮，积至七七壮止。《铜人》治风，灸上星、前顶、百会，至二百壮，腹背灸五百壮。若鸠尾、巨阙，亦不宜多灸，灸多则四肢细而无力。《千金方》于足三里穴，乃云多至三百壮。心俞禁灸。苦中风，则急灸至百壮。皆视其病之轻重而用之，不可泥一说，而不通其变也。<br />
　　<br />
　　卷之七　针灸直指<br />
　　灸法<br />
　　《千金方》云：凡灸法，坐点穴，则坐灸：卧点穴，则卧灸；立点穴，则立灸。<br />
　　须四体平直，毋令倾侧。若倾侧，穴不正，徒破好肉耳。《明堂》云：须得身体平直，毋令拳缩，坐点毋令俯仰，立点毋令倾侧。<br />
　　<br />
　　卷之七　针灸直指<br />
　　炷火先后<br />
　　《资生》云：凡灸当先阳后阴，言从头向左而渐下，次从头向右而渐下，先上后下。《明堂》云：先灸上，后灸下，先灸少，后灸多，皆宜审之。王节斋曰：灸火须自上而下，不可先灸下后灸上。<br />
　　<br />
　　卷之七　针灸直指<br />
　　灸寒热<br />
　　灸寒热之法，先灸大椎，以年为壮数，次灸撅骨以年为壮数。视背俞陷者灸之，臂肩上陷者灸之，两季胁之间灸之，外踝上绝骨之端灸之，足小指、次指间灸之， 下陷脉灸之，外踝后灸之，缺盆骨上切之坚动如筋者灸之，膺中陷骨间灸之，脐下关元三寸灸之，毛际动脉灸之，膝下三寸分间灸之，足阳明跗上动脉灸之，巅上一穴灸之。<br />
　　<br />
　　卷之七　针灸直指<br />
　　灸疮要发<br />
　　《资生》云：凡着艾得疮发，所患即瘥，若不发，其病不愈。《甲乙经》云：灸疮不发者，故履底灸令热熨之，三日即发。令人用赤皮葱三五茎，去青，于 火中煨热，拍破，热熨疮上十余遍，其疮三日遂发。又以生麻油渍之而发，亦有用皂角煎汤，候冷频点之而发，亦有恐血气衰不发，服四物汤，滋养血气，不可一概而论也。有复灸一二壮遂发，有会热炙之物，如烧鱼、煎豆腐、羊肉之类而发，在人以意取助，不可顺其自然，终不发矣。<br />
　　<br />
　　卷之七　针灸直指<br />
　　贴灸疮<br />
　　古人贴灸疮，不用膏药，要得脓出多而疾除。《资生》云：春用柳絮，夏用竹膜，秋用新绵，冬用兔腹下白细毛，或猫腹毛。令人多以膏药贴之，日两三易。而欲其速愈，此非治疾之本意也。但今世贴膏药，亦取其便，不可速易。若膏药不坏，惟久久贴之可也。若速易，即速愈，恐病根未尽除也。<br />
　　<br />
　　卷之七　针灸直指<br />
　　洗灸疮<br />
　　古人灸艾炷大便用洗法。其法以赤皮葱、薄荷煎汤，温洗疮周遭，约一时久，令驱逐风邪于疮口出，更令经脉往来不涩，自然疾愈。苦灸火退痂后，用东南桃枝青嫩皮煎汤温洗，能护疮中诸风；若疮内黑烂，加胡荽煎洗；若疼不可忍，加黄连煎神效。<br />

                    <br>
                        　　<br />
　　卷之七　针灸直指<br />
　　灸宜保养<br />
　　灸艾后，患者宜于静室谢事，饮食寒温，俱要适宜调养，正气复完，邪气自退，而病根除矣。今人多不知恬养，虽灸艾何益？每有近房劳，贪浓味，此又自增其咎也。故因灸而反致害者，此也。徒责灸艾不效，何耶？<br />
　　卷之七　针灸直指<br />
　　灸忌食物房劳<br />
　　《资生》云：既灸之后，当忌食鱼脍猪膏热面，生冷生酒，动风之物，尤忌大怒、大劳、房室、忍饥、太饱、受热、冒寒，非徒无益，反得有损，不可不慎也。<br />
　　<br />
　　卷之七　针灸直指<br />
　　避人神论<br />
　　《千金》云：欲行针灸，先知行年宜忌，及人神所在，不与禁忌相应即可。故男忌除，女忌破；男忌戌，女忌巳。有日神忌，有每月忌，有十二时忌。有四季人神、有十二部人神，十二部年人神，有九部傍通人神，有杂忌傍通人神，有血支血忌之类。凡医者，不能知此避忌，若逢病患厄，会男女气怯，下手至困。通人达士岂拘此哉！若遇卒暴急患，皆不拘禁忌。许希云：卒暴之疾，须速灸疗。一日之间，止忌一时是也。《千金》云：痈疽疔肿，喉痹客忤，尤为急切，凡作汤药宜速，不可避凶。又曰：凡人卒暴急证，并中风卒仆，痰厥等证，即用针灸治疗。若论忌神，少缓则不可救。此所以不可拘泥也。若平居从容，治病于未形，选吉日、避人神可也。<br />
　　<br />
　　卷之七　针灸直指<br />
　　逐日人神所在不宜刺灸<br />
　　初一日在足大趾厥阴分，犯之跗踵。<br />
　　初二日在足外踝少阳分，犯之经筋缓。<br />
　　初三日在股内少阴分，犯之小腹痛。<br />
　　初四日在腰太阳分，犯之腰偻无力。<br />
　　初五日在口太阴分，犯之舌强。<br />
　　初六日在两手阳明分，犯之咽喉不利。<br />
　　初七日在内踝少阴分，犯之阴经筋急。<br />
　　初八日在手腕太阳分，犯之腕不收。<br />
　　初九日在尻厥阴分，犯之病结。<br />
　　初十日在腰背太阳分，犯之腰背偻。<br />
　　十一日在鼻柱阳明分，犯之齿面肿。<br />
　　十二日在发际少阳分，犯之令人耳重。<br />
　　十三日在牙齿少阴分，犯之气寒。<br />
　　十四日在胃脘阳明分，犯之气肿。<br />
　　十五日在遍身，不宜补泻，针灸大忌。<br />
　　十六日在胸太阳分，犯之逆息。<br />
　　十七日在气冲阳明分，犯之难息。<br />
　　十八日在股内少阴分，犯之引阴气痛。<br />
　　十九日在足趺阳明分，犯之发肿。<br />
　　二十日在内踝少阴分，犯之经筋挛。<br />
　　二十一日在手小指太阳分，犯之不仁。<br />
　　二十二日在足外踝少阳分，犯之经筋缓。<br />
　　二十三日在肝及足厥阴分，犯之发转筋。<br />
　　二十四日在手阳明分，犯之咽喉中不利。<br />
　　二十五日在足阳明分，犯之胃气胀。<br />
　　二十六日在胸太阴分，犯之令人咳嗽。<br />
　　二十七日在膝阳明分，犯之足厥逆。<br />
　　二十八日在阴少阴分，犯之小腹急痛。<br />
　　二十九日在膝胫厥阴分，犯之筋痿少力。<br />
　　三十日在足趺，皆忌针灸。<br />
　　<br />
　　卷之七　针灸直指<br />
　　尻神指诀<br />
　　（胡侍郎奏行）一岁 十岁 十九 二十八 三十七 四十六 五十五 六十四 七十三 八十二 坤管叉踝。<br />
　　二岁 十一 二十 二十九 三十八 四十七 五十六 六十五 七十四 八十三 震管牙 。<br />
　　三岁 十二 二十一 三十 三十九 四十八 五十七 六十六 七十五 八十四 巽管头口乳。<br />
　　四岁 十三 二十二 三十一 四十 四十九 五十八 六十七 七十六 八十五 中宫管肩及尾穷骨。<br />
　　五岁 十四 二十三 三十二 四十一 五十 五十九 六十八 七十七 八十六 干管背面耳。<br />
　　六岁 十五 二十四 三十三 四十二 五十一 六十 六十九 七十八 八十七 兑管手膊。<br />
　　七岁 十六 二十五 五十四 四十三 五十二 六十一 七十 七十九 八十八 艮管腰项。<br />
　　八岁 十七 二十六 三十五 四十四 五十三 六十二 七十一 八十 八十九 离管胸肋。<br />
　　九岁 十八 二十七 三十六 四十五 五十四 六十三 七十二 八十一 九十 坎管脚肘肚。<br />
　　按：尻神者，神农之所制也。尻为尾底骨之臀尖。《节要》谓人之一身，何独惟臀尖之有神也？此理皆不能通。且云急病亦不拘此。姑录以俟考订。<br />
　　<br />
　　卷之七　针灸直指<br />
　　每月血忌<br />
　　正月丑，二月未，三月寅，四月申，五月卯，六月酉，七月辰，八月戌，九月巳，十月亥，十一月午，十二月子。<br />
　　<br />
　　卷之七　针灸直指<br />
　　十二建人神<br />
　　建日在足禁晡时。<br />
　　除日在眼禁日入。<br />
　　满日在腹禁黄昏。<br />
　　平日在背禁人定。<br />
　　定日在心禁夜半。<br />
　　执日在手禁鸡鸣。<br />
　　破日在面禁平旦。<br />
　　危日在鼻禁日出。<br />
　　成日在唇禁食时。<br />
　　收日在头禁寅中。<br />
　　开日在耳禁午时。<br />
　　闭日在目禁日 。<br />
　　<br />
　　卷之七　针灸直指<br />
　　十二部人神<br />
　　一岁 十三 二十五 三十七 四十九 六十一 七十三 八十五 人神在心。<br />
　　二岁 十四 二十六 三十八 五十 六十二 七十四 八十六 人神在喉。<br />
　　三岁 十五 二十七 三十九 五十一 六十三 七十五 八十七 人神在头。<br />
　　四岁 十六 二十八 四十 五十二 六十四 七十六 八十八 人神在颈。<br />
　　五岁 十七 二十九 四十一 五十三 六十五 七十七 八十九 人神在背。<br />
　　六岁 十八 三十 四十二 五十四 六十六 七十八 九十 人神在腰。<br />
　　七岁 十九 三十一 四十三 五十五 六十七 七十九 九十一 人神在腹。<br />
　　八岁 二十 三十二 四十四 五十六 六十八 八十 九十二 人神在项。<br />
　　九岁 二十一 三十三 四十五 五十七 六十九 八十一 九十三 人神在足。<br />
　　十岁 二十二 三十四 四十六 五十八 七十 八十二 九十四 人神在腰。<br />
　　十一岁 二十三 三十五 四十七 五十九 七十一 八十三 九十五 人神在阴。<br />
　　十二岁 二十四 三十六 四十八 六十 七十二 八十四 九十六 人神在股。<br />
　　<br />
　　卷之七　针灸直指<br />
　　禁针歌<br />
　　禁针穴道要先明，脑户囟会及神庭。络 玉枕角孙穴，颅囟承泣随承灵。神道灵台膻中忌，水分神阙并会阴。横骨气冲手五里，箕门承筋并青灵。更加臂上三阳络，二十二穴不可针。孕妇不宜针合谷，三阴交内亦通伦。石门针灸应须忌，女子终身无孕娠。外有云门并鸠尾，缺盆客主人莫深。肩井深时人闷倒，三里急补人还平。<br />
　　<br />
　　卷之七　针灸直指<br />
　　禁炙歌<br />
　　禁灸之穴四十五，承光哑门及风府。天柱素 临泣上，晴明攒竹迎香数。禾 颧丝竹空，头维下关与脊中。肩真心俞白环俞，天牖人迎共乳中。周荣渊液并鸠尾，腹哀少商鱼际位。经渠天府及中冲，阳关阳池地五会。隐白漏谷阴陵泉，条口犊鼻兼阴市。伏兔髀 委中穴，殷门申脉承扶忌。<br />
　　<br />
　　卷之七　针灸直指<br />
　　太乙人神歌<br />
　　立春艮上起天留，戊寅己丑左足求。春分左胁仓门震，乙卯日见定为仇。立夏戊辰己巳巽，阴络宫中左手愁。夏至上天丙午日，正值膺喉离首头。立秋玄委官右手，戊申己未坤上游。秋分仓果西方兑，辛酉还寻右胁谋。立冬右足加新络，戊戍己亥干位收，冬至坎方临叶蛰，壬子腰尻下窍流。五脏六腑并脐腹，招遥诸戊已中州。溃治痈疽当须避，犯其天忌疾难瘳。<br />
　　<br />
　　卷之七　针灸直指<br />
　　补泻雪心歌<br />
　　行针补泻分寒热，泻寒补热须分别。捻针向外泻之方，捻针向内补之诀。泻左须将大指前，泻右大指当后拽。补左大指向前搓，补右大指向下 。何如补泻有两般，盖是经络两边发。补泻又要识迎随，随即为补迎为泻。古人补泻左右分，今人乃为男女别。男女经脉一般生，昼夜循环无暂歇。两手阳经上走头，阴经胸走手指辄。两足阳经头走足，阴经足走腹中结。随即针头随经行，迎即针头迎经夺。更有补泻定呼吸，吸泻呼补真奇绝。补则呼出却入针，要知针用三飞法。气至出针吸气入，疾而一退急扪穴。泻则吸气方入针，要知阻气通身达。气至出针呼气出，徐而三退穴间捺。莫向人前容易说。<br />
　　<br />
　　卷之七　针灸直指<br />
　　天元太乙歌<br />
　　先师秘传神应经，太乙通玄法最灵。句句言辞多妙典，万两黄金学也轻。每每不忘多效验，治病如神记在心。口内将针多温暖，更观患者审浮沉。阴病用阳阳用阴，分明更取阴阳神。虚则宜补实宜泻，气应针时病绝根。气至如摆独龙尾，未至停针宜待气。凡用行针先得诀，席弘玄妙分明说。气至两乳求大渊，未应之时列缺针。列缺头痛及偏正，重泻大渊无不应。耳聋气闭喘绵锦，欲愈须寻三里中。手挛脚背疼难忍，合谷仍须泻太冲。曲池主手不如意，合谷针时宜仔细。心疼手颤少海间，欲要除根针阴市。若是伤寒两耳聋，耳门听会疾如风。五般肘痛针尺泽，冷渊一刺有神功。手三里兮足三里，食否气块兼能治。鸠尾独治五般痫，若刺涌泉人不死。大凡 痞最宜针，穴法从来着意寻。以手按 无转动，随深随浅向中心。胃中有积取璇玑，三里功深人不知。阴陵泉主胸中满，若刺承山饮食宜。大椎若连长强取，小肠气满立可愈。气冲妙手要推寻，管取神针人见许。委中穴主腰疼痛，足膝肿时寻至阴。干湿风毒并滞气，玄机如此更尤深。气攻腰痛不能立，横骨大都宜救急。流血攻注解若迟，变为风证从此得。气海偏能治五淋，若补三里效如神。冷热两般皆治得，便浊痼疾可除根。期门穴主伤寒患，七日过经亢未汗。但于乳下双肋间，刺入四分人力健。耳内蝉鸣腰欲折，膝下分明三里穴。若能补泻五会中，切莫逢人容易说。牙风头痛孰能调？二间妙穴莫能逃。更有三间神妙穴，若治肩背感风劳。合谷下针顺流注，脾内随针使气朝。冷病还须针合谷，只宜脚下泻阴交。背脊俱疼针肩井，不泻三里令人闷。两臂并髀俱疼痛，金针一刺如圣神。<br />
　　脚膝疼痛委中宜，更兼挛急锋针施。阴陵泉穴如寻得，轻行健步疾如飞。腰腹胀满治何难，三里 肚针承山。更向太冲行补泻，指头麻木一时安。头皮转筋鱼腹肚，又治背疽及便毒。再有妙穴阳陵泉，腿转筋急如神取。肠中疼痛阴陵沃，耳内蝉鸣听会招。更寻妙穴大溪是，医门行泻实为高。浮沉腹胀水分泻，气喘息粗泻三里。更于膝中阴谷针，小便淋漓自消尽。环跳能除腿股风，冷风膝痹疟疾同。最好风池寻的穴，间使双刺有神功。伤寒一日调风府，少阳二穴风池取。<br />
　　三五七日病过经，根据此针之无不应。心疼呕吐上脘宜，丰隆两穴更无疑。蛔虫并出伤寒病，金针宜刺显明医。男子 癖取少商，女人血气阴交当。虚盗二汗须宜补，委中妙穴可传扬。项强肿痛屈伸难，更兼体重腰背瘫。宜向束骨三里取，教君顷刻便开颜。闪挫脊膂腰难转，举步多难行重蹇。偏体游风生虚浮，复溜一针人健羡。<br />
　　久患腰痛背胛劳，但寻中注穴中调。行针用心须寻觅，管取从今见识高。腰背连脐痛不休，手中三里穴堪求。神针未出急须泻，得气之时不用留。小腹便 最难医，气海中极间使宜。三里更须明补泻，下针断不失毫厘。<br />
　　<br />
　　卷之七　针灸直指<br />
　　玉龙赋<br />
　　（扁鹊越人）夫参博以为约，要辑简而舍繁。总玉龙以成赋，信金针以获安。原夫卒暴中风，顶门、百会；香港脚连延，里绝、三交。头风鼻渊，上星可取；耳聋腮肿，听会偏高。攒竹、头维，治目疼头痛；乳根、俞府，疗嗽气痰哮。风市、阴市，驱香港脚之乏力；阴陵、阳陵，除膝肿之难熬。太白医痔漏，间使剿疟疾。大敦去疝气，膏肓补虚劳。天井治瘰 隐疹，神门治呆痴笑 。咳嗽风痰，大渊、列缺宜刺； 羸喘促，璇玑、气海当知。<br />
　　期门、大敦，能治坚 疝气，劳宫、大陵，可疗心闷疮痍。心悸虚烦刺三里，时疫 疟寻后溪。绝骨、三里、阴交，香港脚宜此；睛明、太阳、鱼尾，目证凭兹。老者便多，命门兼肾俞而着艾；妇人乳肿，少泽与大阳之可推。身柱蠲嗽，能除膂痛；至阳却疽，善治神疲。长强、承山，灸痔最妙；丰隆、肺俞，痰嗽称奇。风门主伤冒寒邪之嗽，天枢理感患脾泄之危。风池、绝骨，而疗乎伛偻；人中、曲池，可治其委仆。期门刺伤寒未解，经不再传；鸠尾针痫癫已发，慎其妄施。阴交、水分、三里，蛊胀宜刺；商丘、解溪、墟，香港脚堪追。尺泽理筋急之不达，腕骨疗手腕之难移。肩脊痛兮，五枢兼于背缝；肘挛疼兮，尺泽合于曲池。风湿搏于两肩，肩可疗；壅热盛于三焦，关冲最宜。手臂红肿，中注、液门要辨；脾虚黄胆，腕骨、中脘何疑。伤寒无汗，攻复溜宜泻；伤寒有汗，取合谷当随。欲调饱满之气逆，三里可胜：要起六脉之沉匿，复溜称神。照海、支 ，通大便之秘，内庭、临泣，理小腹之脂。天突、膻中医喘嗽、地仓，颊车疗口 。迎香攻鼻窒为最，肩井除臂痛如 。二间治牙疼，中魁理翻胃而即愈；百劳止虚汗，通里疗心惊而不差。大小骨空，治眼烂能止冷泪、左右太阳，医目疼善治血翳。心俞、肾俞，治腰疼肾虚之萝遗；人中、委中，除腰脊痛闷之难制。太溪、 、申脉，最疗足肿之 、涌泉、关元、丰隆，为治尸劳之例。印堂治其惊搐，神庭理乎头风。大陵、人中频泻、口气全除，带脉、关元多灸，肾败堪攻。脚腿重疼，针髋骨、膝眼；行步艰楚，灸三里、中封。取内关于照海，医腹疾之块；搐迎香于鼻肉，消眼热之红。肚痛秘结，太陵台外关于支沟；腿风湿痛，居 兼环跳于委中。上脘、中脘，治九种之心痛，赤带、白带，求中极之异同。又若心虚热壅，少冲明于济夺；目昏血溢，肝俞辨其实虚要心传乎玄秘，究手法之疾徐。或值挫闪痛疼之不定，此为难拟定穴之可祛。辑管见以便读。幸高明而无哂诸。<br />

                    <br>
                        　　（玉龙歌俗以为扁鹊所撰，盖后人托为之者。上玉龙赋又总辑其要旨耳。）<br />
　　卷之七　针灸直指<br />
　　标幽赋<br />
　　拯救之法，妙用者针。察岁时于天道，定形气于予心。春夏瘦而刺浅，秋冬肥而刺深。不穷经络阴阳，多逢刺禁；既论脏腑虚实，须向经寻。原夫起自中焦，水初下漏。太阴为始，至厥阴而方终，穴出云门，抵期门而最后。正经十二，别络走三百余支；正侧偃伏，气血有六百余候。手足三阳，手走头而头走足，手足三阴，足走腹而胸走手。<br />
　　要识迎随，须明逆顺。况乎阴阳气血，多少为最。厥阴太阳，少气多血；太阴少阴，少血多气。<br />
　　而又气多血少者，少阳之分；气盛血多者，阳明之位。先详多少之宜，次察应至之气。<br />
　　轻滑慢而未来，沉涩紧而已至。既至也，量寒热而留疾；未至也，据虚实而候气。气之至也，如鱼吞钓饵之浮沉；气未至也，如闲处幽堂之深邃。气至速而效速，气迟至而不治。观夫九针之法，毫针最微。七星可应，众穴主持。本形金也。有蠲邪扶正之道；短长水也，有决凝开滞之机。定刺象木，或邪或正，口藏比火，进阳补羸。循机扪而可塞以象土，实应五行而可知。然是一寸六分，包含妙理；虽细拟于毫发，同贯多歧。可平五脏之寒热，能调六腑之虚实。拘挛闭塞，追八邪而去矣；寒热痛痹，开四关而已之。凡刺者，使本神朝而后入；既刺也，使本神定而气随。神不朝而勿刺，神已定而可施。定脚处、取气血为主意；下手处，认水木是根基。天地人，三才也，涌泉同璇玑、百会；上中下，三部也，大包与天枢、地机。阳跷、阳维并督脉，主肩背腰腿在表之病；阴跷、阴维任冲带，去心腹胁肋在里之疑。二陵、二跷、二支，似续而交五大；两间、两商、两并，相根据而列两支足见取穴之法，必有分寸。先审目意，次观肉分。或伸屈而得之，或平直而安定。在阳部筋骨之侧，陷下为真，在阴部 之间，动脉相应。取五穴用一穴而必端，取三经用一经而可正。头部与肩部详分，督脉与任脉易定明标与本，论刺深刺浅之经；住痛移疼，取相交相贯之迳。岂不闻脏腑病，求门海俞募之微；经络滞，而求原别交会之道。更穷四根三结，根据标本而刺无不痊；但用八法五门，分主客而针无不效。八脉始终连八会，本是纪纲：十二经络十二原，是谓枢要。一日取六十六穴之法，方见幽微；一时取十二经之原，始知要妙。原夫补泻之法，非呼吸而在手指；速效之功，要交正而识本经。交经缪刺，左有病而右畔取；泻络远针，头有病而脚上针。巨刺与缪刺各异，微针与妙刺相通。观部分而知经络之虚实，视浮沉而辨脏腑之寒温。且夫先令针耀，而虑针损；次藏口内。而欲针温。目无外视，手如握虎，心无内慕，如待贵人。左手重而多按，欲令气散；右手轻而徐入，不痛之因。空心恐怯，直立侧而多晕，背目沉掐，坐卧平而没昏。推于十干十变，知孔穴之开阖；论其五行五脏，察时日之旺衰。伏如横弩，应若发机。阴交、阳别而定血晕；阴跷、阴维而下胎衣。痹厥偏枯，迎随俾经络接续；漏崩带下；温补使气血根据归。静以久留，停针待之。必准处、取照海治喉中之闭塞、端的处，用大钟治心内之呆痴。大抵疼痛实泻，痒麻虚补。体重节痛而俞居、心下痞满而井主。心胀咽痛，针大冲而必除；脾冷胃疼、泻公孙而立愈。胸满腹痛刺内关，胁疼肋痛针飞虎。筋挛骨痛而补魂门，体热劳嗽而泻魄户。头风头痛，刺申脉与金门：眼痒眼痛，泻光明于地户泻阴 止盗汗，治小儿骨蒸；刺偏历利小便，医大人水蛊。中风环跳宜刺，虚损天枢可取。由是午前卯后，太阴生血疾温；离左酉南，月朔死而速冷。循扪弹弩，留吸母而坚长：爪下伸提，疾呼子而嘘短。动退空歇，迎夺右而泻凉；推内进搓，随济左而补暖。大凡危疾，色脉不顺而莫针；寒热风阴，饥饱醉劳而切忌。望不补而晦不泻，弦不夺而朔不济。精其心而穷其法，无灸艾而坏其皮；正其理而求其原，免投针而失其位。避灸处而和四肢，四十有九；禁刺处而除六 ，二十有二。<br />
　　昔闻高皇抱疾未瘥，李氏刺巨阙而复苏；太子暴死为厥，越人针会维而复醒。肩井、曲池，甄权刺臂痛而即射；悬钟、环跳，华佗刺 足而立行。秋夫针腰俞而鬼兔沉 ，王纂针交俞而妖精立出。取肝俞与命门，使瞽士视秋毫之末，刺少阳与交别，俾聋夫听夏蚋之声。嗟夫！去圣愈远，此道渐坠。或不得意而散其学，或愆其能而犯禁忌。庸愚知浅，难契于玄言；至道渊深，得之者有几？（《针经指南》为宝汉卿所撰。）<br />
　　卷之七　针灸直指<br />
　　通玄指要赋<br />
　　必欲治病，莫如用针。巧运神机之妙，工开圣理之深。外取砭针，能蠲邪而辅正；中含水火，善回阳而倒阴。原夫络别支殊，经交错综。或沟渠溪谷以歧异，或山海丘陵而隙共。斯流派以难睽，在条纲而有统。理繁而昧，纵补泻以何功？法捷而明，自迎随而得用。且如行步难移，太冲最奇。人中除脊膂之强痛，神门去心性之呆痴。风伤项急，始求于风府；头晕目眩，要觅于风池。耳闭须听会而治也，眼疼则合谷以推之。胸结身黄，取涌泉而即可；脑昏目赤，泻攒竹以便宜。若两肘之拘挛，仗曲池而平扫。牙齿痛，吕细堪治；颈项强，承浆可保。太白宣道于气冲，阴陵开通于水道。腹 而胀，夺内庭以休迟；筋转而疼，泻承山之在早。大抵脚腕痛， 解愈； 膝疼，阴市能医。痫发颠狂兮，凭后溪而料理，疟生寒热兮，仗间使以扶持。期门罢胸满血膨而可已，劳宫退胃翻心痛以何疑？稽夫大敦去七疝之偏疼，王公谓此；三里却五劳之羸瘦，华佗言斯。腕骨祛黄，然谷泻肾。行间治膝肿腰疼，尺泽去肘疼筋急。目昏不见，二间宜取；鼻塞无闻，迎香可引。肩井除两臂湿痛难任，丝竹空疗偏头疼不忍。咳嗽寒痰，列缺堪凭；眵 冷泪，临位尤准。髋骨将腿疼以祛残，肾俞把腰疼而泻尽。越人治尸厥于会维，随手而苏；文伯泻死胎于三阴，应针而堕。所谓诸痛为实，诸麻曰虚。实则自外而入也，虚则自内而出与！是故济母而裨其不足，夺子而平其有余。观二十七之经络，一一明辨；据四百四之疾证，件件皆除。故得夭枉都无，跻斯民于寿域；几微已判，彰往古之玄书。又闻心胸病，求掌后之大陵；肩背痛，责肘前之三里。冷痹肾败，取足阳明之土，脐连腹痛，泻足少阴之水。脊间心后者，针中渚而立痊；胁下肋边者、刺阳陵而即止。头项痛，拟后溪以安然；腰脚疼，在委中而已矣。（《卫生宝鉴》注：吕细穴，一名大溪，为足少阴肾经穴也。）<br />
　　卷之七　针灸直指<br />
　　灵光赋<br />
　　黄帝岐伯针灸诀，根据他经里分明说。三阴三阳十二经，更有两经分八脉。灵光典注极幽深，偏正头痛泻列缺。睛明治眼 肉攀，耳聋气痞听会间。两鼻 衄针禾 ，鼻窒不闻迎香间。治气上壅足三里，天突宛中治喘痰。心疼手颤针少海，少泽应除心下寒。两足拘挛觅阴市，五般腰痛委中安。脾俞不动泻丘墟，复溜治肿如神医。犊鼻疗治风邪痰，住喘脚气 愈。后跟痛在仆参求，承山筋转并久痔。足掌下去寻涌泉，此法千金莫妄传。此穴多治妇人疾，男蛊女孕两病痊。百会鸠尾治痢疾，大小肠俞大小便。气海血海疗五淋，中脘下脘治腹坚。伤寒过经期门愈，气刺两乳求大渊。大敦二穴主偏坠，水沟间使治邪颠，吐血定喘补尺泽，地仓能止两流涎。劳宫医得身劳倦，水肿水分灸即安。五指不使中渚取，颊车可针牙齿愈。阴跷阳跷两踝边，香港脚四穴先寻取。阴阳陵泉亦主之，阴跷阳跷与三里。<br />
　　诸穴一般治香港脚，在腰玄机宜正取。膏肓岂止治百病，灸则玄功病须愈。针灸一穴数病除，学人尤宜加仔细。悟得明师流注法，头目有病针四肢针有补泻明呼吸，穴应五行顺四时。悟得人身中造化，此歌依旧是筌蹄。（《针灸大全》）<br />
　　卷之七　针灸直指<br />
　　席弘赋<br />
　　凡欲行针须审穴，要明补泻迎随诀。胸背左右不相同，呼吸阴阳男女别。气刺两乳求太渊，未应之时泻列缺。列缺头痛及偏正，重泻太渊无不应。耳聋气痞听会针，迎香穴泻功如神。谁知天突治喉风，虚喘须寻三里中。手连肩脊痛难忍，合谷针时要太冲。曲池两手不如意，合谷下针宜仔细。心疼手颤少海间，若要根除觅阴市。但患伤寒两耳聋，金门听会疾如风。五般肘痛寻尺泽，太渊针后却收功。手足上下针三里，食癖气魄恁此取。鸠尾能治五般痫，若下涌泉人不死。胃中有积刺璇玑，三里功多人不知。阴陵泉治心胸满，针到承山饮食思。大抒若连长强寻，小肠气痛即行针。委中专治腰间痛，脚膝肿时寻至阴。气滞腰疼不能立，横骨大都宜救急。气海专能治五淋，更针三里随呼吸。<br />
　　期门穴主伤寒患，六日经过尤未汗。但向乳根二肋间，又治妇人生产难。耳内蝉鸣腰欲折，膝下明存三里穴。若能补泻五会间，切莫向人容易说。睛明治眼未效时，合谷光明安可缺。人中治颠功最高，十三鬼穴不须饶。水钟水分兼气海，皮内随针气自消。冷嗽先宜补合谷，却须针泻三阴交。牙疼腰疼并咽痹，二间阳溪疾怎逃。更有二间肾俞妙，善除肩背浮风劳。若针肩井须三里，不刺之时气未调。最是阳陵泉一穴，膝间疼痛用针烧。<br />
　　委中腰痛脚挛急，取得其经血自调。脚疼膝肿针三里，悬钟三陵三阴交。更向大冲须引气，指头麻木自轻飘。转筋目眩针鱼腹，承山 立便消。肚痛须是公孙妙，内关相应必然疗。冷风冷痹疾难愈，环跳腰间针与烧。风府风池寻得到，伤寒百病一时消。阳明二日寻风府，呕吐远须上腕疗。妇人心痛丰隆穴，男子 癖三里高。<br />
　　小便不禁关元好，大便闭涩大敦烧。髋骨腿疼三里泻，复溜气滞便离腰。从来风府最难针，却用工夫度浅深。倘若膀胱气未散，更宜三里穴中寻。若是七疝小腹痛，照海阴交曲泉针。又不应时求气海，关元同泻效如神。小肠气撮痛连脐，速泻阴交莫在迟。良久涌泉针取气，此中玄妙少人知。小儿脱肛患多时，先灸百会次鸠尾。久患伤寒肩背痛，但针中注得其宜。肩上痛连脐不休，手中三里更须求。下针麻重即须泻，得气之时不用留。腰连胯痛势必大，急于三里攻其隘。下针一泻三补之，气上攻噎只管在。噎不住时气海灸，定泻一时立便瘥。补自卯南转针高，泻从卯北莫辞劳。逼针泻气令须吸，若补随呼气自调。<br />
　　左右捻针寻子午，抽针行气自迢迢。用针补泻分明说，更用搜穷本与标。咽喉最急先百会，太冲照海及阴交；学人 心宜熟读，席弘治病最名高。（《针灸大全》）<br />
　　卷之七　针灸直指<br />
　　铜人指要赋<br />
　　行针之士，要辨浮沉。脉明虚实，针别浅深。经脉络脉之别，巨刺缪刺之分。经络闭塞，须用砭针；疏导脏腑，寒温必明。浅深补泻，经气之正。自有漏水常数，百刻五十度周。经络流注，各应其时。先脉诀病，次穴蠲 。左手掐穴，右手置针，刺荣无伤卫，刺卫无伤荣。气悍则针小而入浅，气涩则针大而入深；气滑则疾，气涩则迟。深则欲留，浅则入疾。候其气至，必辨于针。徐而疾者实，实而迟者虚。虚则实之，满则泻之。菀陈则除之，邪胜则虚之。刺虚者，须其实；刺实者，须其虚。经气已至，慎守勿失。谨守其法，勿更变也。贼邪新客，未有定处。推之则前，引之则止。其来不可逢，其往不可追。损其有余，补其不足。先去血脉，而后调之，无问其病，以平为期。若有若无，若得若失。五脏已定，九候已备，诊脉病明，行针病愈。众脉不见，众凶不闻。外内相得，无以形先。可玩往来，乃施于人。<br />
　　手动若务，针耀而匀。伏如横弩，起如发机。见其乌乌，见其稷稷。从见其飞，不知其谁。静意是义，观适之变。是谓冥冥，莫知其形。如临深渊，手如握虎。<br />
　　如待所贵，不知日暮。其气已至，适而自护。五虚勿近，五实不远。扪而循之，切而散之，推而按之，弹而怒之，爪而下之，通而取之。阴募在腹，阳俞在背。脏病取原，腑病取合。<br />
　　<br />
　　卷之七　针灸直指<br />
　　肘后歌<br />
　　头面有疾针至阴，腿脚有疾风府寻。心胸有病少府泻，脐腹有病曲泉针。肩背诸疾中渚下，腰膝强痛交信恁。胁肋腿叉后溪妙，股膝肿起泻太冲。阴核发来如升大，百会妙穴真可骇。顶心头痛眼不开，涌泉下针定安泰。鹤膝肿劳难移步，尺泽能舒筋骨疼。更有一穴曲池妙，根寻源流可调停。其患若要便安愈，加以风府可用针。更有手臂拘挛急，尺泽刺深去不仁。腰背若患挛急风，曲池一寸五分攻。五痔原因血热作，承山须下病无踪。哮喘发来寝不得，丰隆刺入三寸深。狂言盗汗如见鬼，惺惺间使便下针。骨寒髓冷火来烧，灵饵妙穴分明记。疟疾寒热真可畏，须知虚实可用意。间使宜透支沟中，大狂七壮合圣治。连日频频发不休，金门剌深七分是。疟疾二日得一发，先寒后热无他语。<br />
　　寒多热少取复溜，热多寒少用间使。或患伤寒热未休，牙关风壅药难投。项强反张目直视，金针用意列缺求。伤寒四肢厥逆冷，脉气无时仔细看。神奇妙穴真有二，复溜半寸顺骨行。四肢回还脉气浮，须晓阴阳倒换求。寒则须补绝骨是，热则绝骨泻无忧。若脉浮洪当泻解，沉细之时补便瘳。百合伤寒最难医，妙法神针用意推。口噤眼合药不下，合谷一针效甚奇。狐惑伤寒满口疮，须用黄连犀角汤。虫在脏腑食肌肉，须要神针刺地仓。伤寒腹痛虫寻食，吐蛔乌梅可难攻。十日九日必定死，中脘回还胃气通。伤寒痞气结胸中，两目昏黄汗不通。涌泉妙穴三分许，速使周身汗自通。伤寒痞结胁积痛，宜用期门见深功。当汗不汗合谷泻，自汗发黄复溜恁。飞虎一穴通痞气，祛风引气使安宁。刚柔二 最乖张，口噤眼合面红妆。热血流入心肺府，须要金针刺少商。中满如何去得根，阴包如刺效如神。不论老幼根据法用，须教患者便抬身。打扑伤损破伤风，先于痛处下针攻。后向承山立作效，甄权留下意无穷。腰腿疼痛十年春，应针不了便惺惺。大都引气探根本，服药寻方枉费金。脚膝经年痛不休，内外踝边用意求。穴号 并吕细，应时消息实时瘳。风痹痿厥如何治？大杼曲泉真是妙；两足两胁满难伸，飞虎神灸七分到。腰软如何去得根？神妙委中立见效。<br />

                    <br>
                        　　<br />
　　卷之七　针灸直指<br />
　　百证赋<br />
　　百证俞穴，再三用心。囟会连于玉枕，头风疗以金针。悬颅、含厌之中，偏头痛止；强间、丰隆之际，头痛难禁。原夫面肿虚浮，须仗水沟、前顶；耳聋气闭，全凭听会、翳风。面上虫行有验，迎香可取；耳中蝉噪有声，听会堪攻。目眩兮，支正、飞扬；目黄兮，阳纲、胆俞。攀睛攻少泽、肝俞之所；泪出刺临泣、头维之处。目中漠漠，即寻攒竹、三间；目视 ，急取养老、天柱。观其雀目汗气，睛明、行间而细推；审他项强伤寒，温溜、期门而主之。廉泉、中冲，舌下肿痛堪取；天府、合谷，鼻中衄血宜追。耳门、丝竹空，治牙疼于顷刻；颊车、地仓穴，正口 于片时。喉痛兮，液门、鱼际可疗；转筋兮，金门、丘墟堪医。阳谷、侠溪，颔肿口噤并治少商、曲泽，血虚口渴同施。通天去鼻内不闻之苦，复溜祛舌干口燥之悲。哑门、关冲，舌缓不语而要紧；天鼎、间使，失音嗫嚅而休迟。太冲泻唇吻以速愈，承浆住牙痛而即移。项强多恶风，束骨相连于天柱：热病汗不出，大都更接于经渠。且如两臂顽麻，少海就傍于三里；半身不遂，阳陵远达于曲池。建里、内关，扫尽胸中之苦闷；听宫、脾俞，祛残心下之悲凄。久知胁肋疼痛，气户、华盖有验；腹内肠鸣下脘、陷骨能平。胸胁支满何疗？章门不用细寻；膈疼饮蓄难禁，膻中、巨阙便针。胸满更加噎塞，中府、意舍所行；胸膈停留瘀血，肾俞、巨 宜微。胸满项强，神藏、璇玑已试，背连腰痛，白环、委中曾经。脊强兮，水逆筋束；目眩兮，观大迎。 病非颅囟而不愈，脐风须然谷而易醒。委阳、天池，腋肿针而速散；后溪环跳，腿疼刺而即轻。梦魇不宁，厉兑相谐于隐白；发狂奔走，上脘同起于神门；惊悸怔仲，取阳交、解溪勿误；反张悲哭，仗天冲、大横须精。癫疾必身柱、本神之令，发热仗少冲、曲池之津。岁热时行，陶道复求中俞理；风痫常发，神道须还心俞宁。湿寒湿热下 定，厥寒厥热涌泉清。寒栗恶寒，二间疏通阴 暗；烦心呕吐，幽门闭彻玉堂明。<br />
　　行间、涌泉，主消渴之肾竭；阴陵、水分，去水肿之脐盈。痨瘵传尸，趋魄户、膏肓之路；中邪霍乱，寻阴谷、三里之程。治疸消黄，谐后溪、营宫而看；倦言嗜卧，往通里、大钟而明。咳嗽连声，肺俞须迎天突穴：小便亦涩，兑端浊泻太阳经。刺长强于承山，善主肠风新下血；针三阴于气海，专司白浊久遗精。且如盲前、横骨，泻五淋之久积，阴 后溪，治盗汗之多出。脾虚谷以不消，脾俞、膀胱俞觅；胃冷食而难化，魂门、胃俞堪责。鼻痔必取龈交，瘦气须求浮白。大敦、照海，患寒证而善蠲；五里、臂 ，生 疮而能愈。至阴、屋翳，治遍身痒疾之疼多；肩 、阳溪，消瘾风之热极。妇人经事改常，自有地机、血海；女子少气漏血，不无交信、合阳。带下产崩，冲门、气冲宜审；月潮违限，天枢、水泉细详。肩井乳痈而极效，商丘痔漏而最良。脱肛趋百会、尾 之所；无子收阴交、石关之乡。中脘主乎积痢，外丘收乎大肠。寒疟兮，商阳、太溪验； 癖兮，冲门、血海强。夫医乃人之司命，非志士而莫为；针又理之渊微，须至人之指教。先究其病源，后攻其穴道。随手见功，应针取效。<br />
　　<br />
　　卷之七　针灸直指<br />
　　诸证针灸经穴<br />
　　【中风证】大卒气血、虚火与痰，凡中风必口眼 斜。中腑则四肢不收，中脏则九窍不利，昏危不语。虽有续命汤之类，须灸刺可获全功。<br />
　　<br />
　　风中五内，气塞涎上，不语昏危：<br />
　　百会 风池 大椎 肩井 曲池 足三里 间使凡觉心中昏乱，神思不定，手足麻木，此中风之候也。不问是风与气，可速灸此七穴，谓之凿窍疏风，可保无虞也。<br />
　　<br />
　　中风口眼 斜：<br />
　　听会 颊车 百会 地仓左则灸右， 右则灸左。艾炷如麦大，频频灸之，口眼正为止。<br />
　　<br />
　　中风手足不遂等证：<br />
　　百会 发际 肩 曲池 风市 足三里 绝骨（一名悬钟）患左灸右，患右灸左。<br />
　　<br />
　　偏风半身不遂：<br />
　　肩 曲池 合谷 列缺 阳陵泉 环跳 足三里 绝骨 风市 丘墟委中<br />
　　瘫痪：<br />
　　曲池 阳谷 合谷 中渚 三里 阳辅<br />
　　风痹：<br />
　　天井 尺泽 阳辅 少海 委中<br />
　　风痫：<br />
　　神庭 百会 前顶 丝竹空 神阙 鸠尾 风池（并宜灸）<br />
　　痛风：<br />
　　临位 百会 肩 肩井 曲池 内关<br />
　　厉风：<br />
　　此疾因受天地肃杀之风，以其酷烈暴悍之可畏。<br />
　　承浆（任脉，宜灸三次） 委中（膀胱脉，刺出血）刺其肿处血出如墨，刺三次血色变红，方愈。云刺到二十余日，间日一刺之。<br />
　　【中寒】阴寒厥冷，脉绝欲死者，宜灸之：气海 神阙 丹田 关元（俱任脉） 宜灸百壮，阳气自回。<br />
　　【伤寒证】<br />
　　自热恶寒：<br />
　　后溪（小肠经）<br />
　　身热汗出足冷：<br />
　　大都<br />
　　汗不出，凄凄恶寒：<br />
　　玉枕 大杼 肝俞 膈俞 陶道<br />
　　身热汗不出：<br />
　　曲池 合谷 厉兑 解溪<br />
　　身热而喘：<br />
　　三间<br />
　　烦心好呕：<br />
　　巨阙 商丘<br />
　　六脉沉细：<br />
　　一息三至，宜灸下穴。气海 关元<br />
　　少阴发热：<br />
　　宜灸下穴。太溪<br />
　　恶寒：<br />
　　关元（灸）<br />
　　恶风：<br />
　　风池 风府（宜剌）<br />
　　胸胁满：<br />
　　期门（宜刺）<br />
　　结胸：<br />
　　期门 肺俞（宜刺）<br />
　　咳逆：<br />
　　胸中气不交，水火相搏，而声逆上也。期门 乳根（刺灸任行）<br />
　　小腹满：<br />
　　委中 夺命穴 关元（灸）<br />
　　烦躁：<br />
　　厥阴俞（灸）<br />
　　蓄血热入血室：<br />
　　期门（刺）<br />
　　呕吐：<br />
　　厥阴（灸五十壮）<br />
　　战栗<br />
　　（宜灸） <br />
　　四逆<br />
　　（宜灸）：气海 肾俞 肝俞<br />
　　郁冒<br />
　　宜刺：大杼（第一门） 肺俞 肝俞<br />
　　自利：<br />
　　太溪（宜灸）<br />
　　腹痛：<br />
　　委中（刺） 关元（灸） 太冲 大渊（俱刺之，以泻实）<br />
　　阴证阴毒：<br />
　　关元 气海（宜灸）<br />
　　头痛<br />
　　（有风、有热、有痰）：腕骨 京骨（刺） 风池（灸）<br />
　　腰痛<br />
　　（有风寒、湿热，血虚，皆宜灸）：肾俞 命门<br />
　　心痛<br />
　　（宜刺宜灸）犯寒者多灸：太溪 然谷 尺泽 行间 建里 大都 大白中脘 神门 阴都 通谷<br />
　　胁痛：<br />
　　木气实，肝火盛，有死血痰。丘墟 中渎（宜刺）【牙齿痛】有风寒湿热，可灸刺。颊车 合谷 内庭 浮白 三间 阳白 肩阳溪【眼目】风热者多，次血虚，肾水不足：丝竹空 上星 百会宣泄。痛者：风池 合谷（灸）【风寒外搏】连脑痛者：二门 合谷（灸）【小儿疳眼】合谷（灸）【泻痢】脾气下陷者：脾俞（灸） 关元 肾俞 复溜 腹哀 太溪 长强 中脘气舍 大肠俞 小肠俞【疟疾】合谷 曲池 公孙（并刺） 大陵 内关（并宜灸） 大椎第一节（灸）第三节 小指尖（男左女右灸）【咳嗽】肺俞（灸） 少商 行间 廉泉（宜灸） 脾俞 肝俞 上腕 隐白（宜刺）【下血】隐白（宜刺） 三里（灸） 肾俞（灸） 三十 椎下（随年灸）【淋证】三阴交（灸）【小便不禁】阴陵泉 气海（并宜灸）【 瘕】气海 内踝腕腕中（俱可灸） 女人灸天枢二穴。积聚灸胃脘（百壮。）【霍乱】脐中（纳盐灸） 气海【翻胃】乳根 中脘 下脘 建里 三里（俱可灸） 内踝下三指斜向前，宜灸七壮。<br />
　　【卒厥尸厥】百会 气海 丹田（并宜灸） 水沟（针）【五痔】脊中 穷骨上（并宜灸）【鼻衄】上星 百会 百劳（并宜灸）【诸气逆上】腹中雷鸣，呕逆烦满，忧思结气，心痛。太冲 太仓 胃脘（并宜灸）【脐下痛】关元（灸）【短气而喘】大椎 肺俞 脐中（并宜灸）【诸气不足】虚弱：灸气海。柳公度曰：人之生，惟元气为主。气海者，元气之所生也，故宜灸。<br />
　　【喉痹】天突 合谷 丰隆 涌泉（并宜针）【头肿】针曲池。<br />
　　【瘰 诸疮】肩井 曲池 大迎 肘骨尖（并宜灸）【诸疝】大敦 三阴交（灸） 小腹上横纹斜尖（灸） 太冲（针） 外陵 归来（灸）【香港脚】足三里（灸） 绝骨（灸） 公孙 冲阳（并宜针）【痿证】足三里 肺俞（并宜灸） 中渎 环跳（并宜针）【喘证】中府 膻中 云门 天府 华盖 肺俞 天突 脊中七节下（灸一壮）【恶心】胃俞 中府 膈俞 石门 商丘 阳关（并宜灸）【嗝噎】石关 三里 胃俞 胃脘 胃仓 膈俞 水分（并宜灸）【水肿】胃仓 石门 水沟 三里 复溜 四满（并宜剌）【鼓胀】上脘 三里 章门 期门 阴谷 关元 脾俞 承满（宜刺）【头眩】上星 风池 天柱（并宜刺）【肩臂痛】肩 曲池（并宜针宜灸）【梦遗】中极 曲骨 膏肓 肾俞（并宜灸）【妇人诸病】<br />
　　漏下月水不调：<br />
　　气海（灸） 血海（灸）<br />
　　带下小腹急痛：<br />
　　阴谷（灸）<br />
　　月水不通：<br />
　　会阴（灸）<br />
　　疝气脐下冷痛：<br />
　　中庭（灸）【小儿诸病】<br />
　　急惊：<br />
　　小溪（针）<br />
　　慢惊：<br />
　　尺泽（灸） 印堂（灸）<br />
　　撮口脐风：<br />
　　然谷（灸）<br />
　　惊痫啼叫：<br />
　　百会（灸）<br />
　　癖气：<br />
　　章门 脊中（并宜灸）<br />
　　积聚、泻泄、 癖：<br />
　　十一椎下两旁相去各一寸五分（灸七壮）。<br />
　　<br />
　　吐乳食：<br />
　　中庭（灸）脱肛：百会 龟尾（并宜灸）<br />
　　卷之七　针灸直指<br />
　　秦承祖灸鬼法<br />
　　鬼哭穴，以两手大指相并缚定，用艾柱骑缝灸之，令两甲角后肉四处着火，一处无火则不效。<br />
　　<br />
　　卷之七　针灸直指<br />
　　崔氏四花六穴并辨<br />
　　治男子妇人五劳七伤，气血虚弱，骨蒸潮热，咳嗽痰喘，五心烦热，四肢困倦，形容憔悴，并宜治之。<br />
　　先二穴，令患人平分，正直立定，取一线绳蜡之，勿令展缩，于男左女右，脚底贴肉坚踏之。其绳前与大拇指端齐，后头循当脚根中心向后引绳，从脚端肚贴肉直上，至膂曲中大横纹（即委中穴）截断，次令患人解发分两边，令见头缝，自囟门平分至脑后脚，平身正坐，取向所截绳一头，令与鼻端齐，引绳向上，正循头缝至脑后，贴肉垂下，循脊内引绳向下，至绳尽处当脊骨中，以墨点记之。（墨点不是灸处。）又取一绳子，令患人合口，将绳子按于口上，上两头至吻，却钧起绳子中心至鼻柱根下，如 三角样，下二角齐两吻截断，将此绳令尽处是穴，以白圈记之。（若妇人缠脚短小，非自然也。<br />
　　若以量脚，索子加之于首，必不及也。今移下于肩 穴点定，引绳向下，至中指尽处截断，以代量足之用。）以上是第一次点二穴。<br />
　　次二穴，令患人平身正坐，稍缩臂膊，取一绷绕项向前，双垂头与鸠尾齐。（胸前及骨间之尽处是也。双头齐截断，却翻双绳头向后，以绳子中心按于喉咙结骨上，其绳两头相垂，循脊骨以墨点记之。（墨点不是灸穴。）又取一绳，令患人合口，横量，齐两吻截断，远于脊骨上墨点，横量如法，绳子两头以白圈记之，此是灸穴。以上是第二次点二穴。<br />
　　前四穴同时灸之，各三七壮，累灸至百壮，候灸疮将瘥，又根据后法灸二穴。<br />
　　又二穴，以第二次量口吻绳，于第二次双绳头尽处墨点上，当脊骨直下起点，其绳子中心放在墨点上，于上下绳头尽处以白圈记之，此是灸处。以上是第三次点二穴。<br />
　　通前共六穴，择取离日、火日灸之，百日内宜忌房室劳思，将息调养，饮食应时，寒热得中。未愈者，如前再灸一翻，无有不愈。<br />
　　按：《资生经》灸骨蒸劳瘵，取上二穴，合五椎两旁开三寸，乃心俞二穴是也。<br />
　　心主血，劳为血病，故灸之。崔知悌取四花穴灸劳，按其量法《节要》中备载之，先比口吻阔狭样式，度裁纸四方，中煎一孔，取脊中墨点以纸中孔按上，其纸四角平取四花，是其膈俞、胆俞之四穴也。经曰：血会膈俞。疏曰：血病，治此。盖骨蒸劳热，血虚火盛，故取此以补之。胆为肝之腑脏血，故亦取之。崔氏止言四花，不言膈、胆俞四穴，为粗工告也。今世以四花科取其误也，故多不效。根据平取之，然要合三俞穴，方准有效。今以传讹，春甫一旦厘正，恐人不信，故载斜穴于前，而辨其误于后。知者审而用之，幸毋踵其误焉可也。<br />
　　<br />
　　卷之七　针灸直指<br />
　　骑竹马灸<br />
　　治一切痈疽，恶疮、发背。量法以男左女右，臂腕中横纹起，用薄篾一条，量至大指齐肉尽处，不量爪甲，截断；次用薄篾取前同身一寸，令患人脱去上下衣服，以大竹竿一条跨定，两人随余扛起，足要离地五寸许，两旁更以两人扶定，毋令摇动不稳，却以前长篾贴定竹扛，竖起，从尾 骨贴脊量至篾尽处，以墨点记之，此不是灸穴。却用后取同身寸篾，取两寸平折，中合墨点，横量两头各一寸，方是灸穴（可灸三壮。）按：在督脉脊中至阳，筋束二穴中外，太阳行背二行膈俞、肝俞之内，非正当穴也。疑必后人传讹，以三寸为二寸耳，岂有不按经络穴道而用针灸者乎？故不能无疑也。用者审之。<br />
　　<br />
　　卷之七<br />
　　附录<br />
　　或闷：《内经》治病，汤液醪醴为甚少，所载服饵之法才一二，而灸者四五，其他则明针法，无虑十八九。<br />
　　厥后方药之说肆行，而针灸之法仅而获存者，何也？曰：《内经》，上古书也。上古之人，其知道乎，劳而不至倦，逸而不至流。食不肥鲜，以戕其内；衣不蕴热，以伤其外。起居有常，寒暑知避，恬淡虚无，精神内守，病安从生？虽有贼风虚邪，莫能深入，不过凑于皮肤，经滞气郁而已。以针行滞散郁则病随已，何待于汤液醪醴耶？当今之世，道德以衰，以酒为浆、以妄为常，纵欲以竭其精，多虑以散其真，不知持满，不解御神，务快其心，逆于生乐，起居无节，寒暑不避，故病多从内生，外邪亦易中也。经曰：针刺治其外，汤液治其内。病既属内，非藉汤液之荡涤，其能济乎？此和缓以后，方药盛行，而针灸罕用者，实由世不古若，人非昔比，病有深浅，治有内外，非针灸宜于古而不宜于今，非汤液宜于令而不宜于古也。经曰：上古作汤液，为而弗服；中古之时，服之万全；当今之世，必齐毒药攻其中，针灸治其外。虽形弊血尽而功不立，此之谓也。<br />

                    <br>
                        　　或问：经病络病，治有异乎？经曰：邪之客于形也，必先舍于皮毛，留而不去，入舍于孙络；留而不去，入舍于络脉；留而不去，入舍于经肺。内连五脏，散于肠胃，阴阳俱感，五脏乃伤。此邪之从皮毛而入，极于五脏之次也。如此，则治其经焉。今邪客于皮毛，入舍孙络，留而不去，闭塞不通，不得入于经，流溢于大络，而生奇病也。夫邪客大络者，左注右，右注左，上下左右，与经相干，而布于四末，其气无常处，不入于经俞，故曰缪刺。<br />
　　或问：病有在气分者，在血分者，不知针家亦分气与血否？曰：气分血分之病，针家亦所当知。病在气分，游行不定；病在血分，沉着不移。以积块言之，腹中或上或下，或有或无者，是气分也；或在两胁。或在心下，或在脐上下左右，一定不移，以渐而长者，是血分也。以病风言之，或左手移于右手，右足移于左足，移动不常者，气分也；或常在左足，或偏在右手，着而不走者，血分也。凡病莫不皆然。须知在气分者，上有病，下取之；下有病，上取之。在左取右，在右取左。在血分者，随其血之所在，应病取之。<br />
　　苟或血病泻气，气病泻血，是谓诛伐无过，咎将谁归？或问：赋言男子之气，早在上而晚在下；女子之气，早在下而晚上。午前为早，午后为晚。从腰以上为上，从腰以下为下。男子早针，气乃上行；晚针，气乃下行。女子早针，气乃下行；晚针，气乃上行。其说亦有据乎？经曰：荣气行于肺中，周身五十度，无分昼夜，至平旦与卫气会于手太阴。卫气行于脉外，昼行阳二十五度，夜行阴二十五度，平旦与荣气会于手太阴，是则卫气之行，但分昼夜，未闻分上下也。男女脏腑经络、气血往来，未尝不同也。今赋所言早晚，似涉无稽之说，安可以为涉哉！或问：睛明、迎香、承泣、丝竹空皆禁灸，何也？曰：四穴近目，目畏火，故禁灸也，以是推之，则知睛明可灸，王注误也。<br />
　　或问：迎而夺之，随而济之，此固言补泻也。其义何如？曰：迎者，逢其气之方来，如寅时气来注于肺，卯时气来注于大肠。此时肺、大肠气方盛，而夺泻之也。随者，气之方去，如卯时气去注大肠，辰时气去注于胃。肺与大肠，此时气虚而补济之也。余仿此。<br />
　　或问： 穴针入几分、留几呼之说。曰：愚以为初不如是相拘。盖肌肉有浅深，病去有迟速。若肌肉浓实处，则可深；浅薄处，则宜浅。病去则速出针，病滞则久留针为可耳，故曰：刺虚者，须其实；刺实者，须其虚也。<br />
　　或问：孙氏以灸为闭门赶贼，何如？曰：夫以火泻者，疾吹其火，则火气与邪气去矣。此《内经》火泻法也，又胡为而闭其门乎？至于气，针虽微，妄加无病，则气之泻若河决下流，不可以其微而忽之也。孙氏之云，特归重于火针耳。要之言不能无弊，故曰立言难。<br />
　　或问：人神随年岁巡历于人身，尻神逐日坐临于人。若人死，此神与之俱死乎？抑出于人之身，飘流于天地间而失所根据乎？抑别求人而附之乎？若别欲根据人，则人人自有神矣。无人可根据，神亦离散矣。既曰神，则灵变莫测者也，何必求人而附之乎？人之心为君主之官，神明出焉，胡不驱此神使身安而不为针灸所犯乎？曰人神，曰尻神，后世术家之言，《素》《难》未有也，何足信哉？或问：十二经络、 穴、各有流注，衰旺之时，按时补泻固是。今病在各经络者，或按时亦能去病，盖病着于经，其经自有虚实，补虚泻实，亦自中病也。病有一针而愈，有数针始愈，盖病有新故浅深。新且浅，一针可愈；若深痼者，必屡针可去，如服药然，有一二剂病愈，有服至四五十剂而愈者。今用针一次而病不退，则不复针，如之何其取效也？或问：针形至微，何以能泻有余，补不足？曰：如气球然。方其未有气也，则 塌不堪蹴踢，及从窍吹之，则气满起胖，此虚则补之之义也；去其窍之所塞，则气从窍出，复 塌矣，此实则泻之之义也。<br />
　　或问：《铜人》、《千金》等书空穴多，《十四经发挥》所载空穴少，如风市、督俞、金津、玉液等穴，彼有此无，不同何也？曰：《十四经发挥》据《素问　骨空篇》论及王注，若《铜人》、《千金》纂偏书，非黄岐正经也。<br />
　　或问：经言虚者补之，实者泻之，不实不虚，以经取之，何谓也？经曰：虚者补其母，母能令子实也；实者泻其子，子能令母虚也。假令肝病，虚则补厥阴之合曲泉，实则泻厥阴之荥行间。不虚不实，以经取之者，是正经自病，不中他邪，当自取其经，如井取心满之类。正经自病，所谓忧愁思虑则伤心，强力入水则伤肾是也。<br />
　　不虚不实是诸脏不相乘，故云自取其经。<br />
　　或问：今医用针，动辄以袖覆手，暗行指法，谓其法之神秘，弗轻示人，惟恐盗取其法者，不知果何法耶？曰：《金针赋》十四法与夫青龙摆尾等法，可谓已尽之矣。舍此而他求法之神秘，吾未之信也。今若此者，不过过为诡妄，以欺人耳。纵为至巧，殆必神亦不佑，针亦不灵也，奚足尚哉！或问：有医置针于穴，略不加意，或谈笑，或饮酒，半晌之间，又将针捻几捻，令呼几呼，仍复登筵以饮，然后起针，果能愈病否乎？曰：经云：凡刺之真，必先治神。又云：手动若务，针耀而匀，静意视义，观适之变。又云：如临深渊，手如握虎，神无营于众物。又云：如待所贵，不知日暮。凡此数说，敬乎怠乎？又云：虚之与实，若得若失；实之与虚，若有若无。谓气来实牢者为得，濡虚者为失；气来实牢濡虚，以随济迎夺而为得失也。又曰：有见如人，有见如出。盖谓入者以左手按穴，待气以至乃下针，候其气尽乃出针也。若此者，俗工之事也，不敬孰甚哉！或问：用针浑是泻而无补，古今用之，所以导气，治之以有余之病也，令人鲜用之。或知其无补而不用，抑元气禀赋之簿，而不用欤？或斫丧之多而用针无益欤？抑不善用而不用欤？经曰：阳不足者，温之以气；精不足者，补之以味。针乃砭石所制，既无气无味，破皮损肉，发窍于身，气皆自窍出矣，何得为补？经曰：气血阴阳俱不足，勿取以针，和以甘药是也。又曰：形气不足，病气不足，此阴阳皆不足也，不可刺之，刺之重竭其气，老者绝灭，壮者不复矣。若此语者，皆是有泻而无补也。<br />
　　<br />
　　卷之八　中风门<br />
　　病机<br />
　　黄帝问曰：风之伤人也，或为寒热，或为热中，或为寒中，或为厉风，或为偏枯，或为风也，其病各异，其名不同，或内至五脏六腑，不知其懈，愿闻其说。岐伯对曰：风气藏于皮肤之间，内不得通，外不得泄。风者善行而数变，腠理开则洒然寒，闭则热而闷。其寒也则衰食饮，其热也则消肌肉。故使人佚栗而不能食，名曰寒热。风气与阳明入胃，循脉而上至目内 ，其人肥，则风气不得外泄，则为热中而目黄；人瘦则外泄而寒，则为寒中而泣出。风气与太阳俱入，行诸肺俞，散于分肉之间，与卫气相干，其道不利，故使肌肉愤 而有疡，卫气有所凝而不行，故其肉有不仁也。<br />
　　厉者，有荣卫热 ，其气不清，故使鼻柱坏而色败，皮肤疡溃。风寒客于脉而不去，名曰厉风，或名曰寒热。以春甲乙伤于风者为肝风。以夏丙丁伤于风者为心风，以季夏戊己伤于邪者为脾风，以秋庚辛中于邪者为肺风，以冬壬癸中于邪者为肾风。风中五脏六腑之俞，亦名脏腑之风，各入其门户，所中则为偏风。风气循风府而上，则为脑风。风入目系，则为目风，眼寒。饮酒中风，则为漏风。入房汗出中风，则为内风。新沐中风，则为首风。久风入中，则为肠风，飧泄。外在腠理，则为泄风。故风者百病之长也，至其变化，乃为他病也，无常方，然致有风病也。<br />
　　帝曰：五脏风之形状不同者何？愿闻其诊，及其病能。岐伯曰：肺风之状，多汗恶风，色 然白，时咳短气，书日则瘥，暮则甚，诊在眉上，其色白。心风之状，多汗恶风，焦绝善怒哧，赤色，病甚则言不可快，诊在口，其色赤。肝风之状，多汗恶风，善悲，色微苍，嗌干善怒，时憎女子，诊在目下，其色青。脾风之状，多汗恶风，身体倦惰，四肢不欲动，色薄微黄，不嗜食，诊在鼻上，其色黄。肾风之状，多汗恶风，面 然浮肿，脊痛不能正立，其色 ，隐曲不利，诊在肌上，其色黑。胃风之状，颈多汗，恶风，饮食不下，鬲塞不通，腹善满，失衣则 胀，食寒则泄，诊形瘦而腹大。首风之状，头面多汗，恶风，当先风一日，则病甚，头痛不可以出内，至其风日，则病少愈。漏风之状，或多汗，常不可单衣，食则汗出，甚则身汗，喘息恶风，衣常濡，口干善渴，不能劳事。泄风之状，多汗，汗出泄衣上，口干善渴，不能劳事，身体尽痛则寒。<br />
　　《内经》风邪，系外感之病。有内外、脏腑、虚实、寒热之不同，别为瘫痪、痿弱、卒中不省、僵仆、 斜、挛缩、眩运、语涩、不语之文。后世始与痿证混淆矣。<br />
　　《要略》云：风之为病，当半身不遂，经络空虚，邪贼不泻，或左或右，邪气缓，正气即急，正气引邪，僻不遂。邪在于络，肌肤不仁，在经，则重不胜。邪入腑，不识人，入脏则难言，口吐涎。<br />
　　《千金》云：岐伯中风大法有四。一曰偏枯，半身不遂。二曰风痱于身无痛，四肢不收。三曰风懿，奄忽不知人。四曰风痹，诸痹类风状。后世中风，方治皆祖《要略》、《巢氏》《千金》之论。但不当以外中风邪立名，而与五内痿证混同出治，此千古之弊也。<br />
　　<br />
　　卷之八　中风门<br />
　　病机<br />
　　《病机机要》云：风本为热，热盛则风动，宜以静胜其燥，是养血也。治须少汗，亦须少下。多汗则虚其卫，多下则损其荣。宜治在经。虽有汗下之戒，而有中脏中腑之分。中腑者，多着四肢，有表证而脉浮恶风寒，拘急不仁。中脏者，多滞九窍，唇缓失音，耳聋鼻塞，目瞀，大便秘结。中腑者，宜汗之。中脏者，宜下之。表里已和，宜治之在经，当以大药养之。<br />
　　《发明》云：中血脉则口眼 斜，中腑则肢节废，中脏则性命危，三治俱不同。<br />
　　中血脉，外有六经之形证，则从小续命汤加减。中脏内有便溺之阻隔，宜三化汤等通之。<br />
　　外无六经之形证，内无便溺之阻隔，宜养血通气，大秦艽汤，羌活愈风汤主之。<br />
　　<br />
　　卷之八　中风门<br />
　　病机<br />
　　许学士云：世言气中者，虽不见方书，然暴怒伤阴，暴喜伤阳，忧愁不已，气多厥逆，往往得此疾。便觉涎潮昏塞，牙关紧急。若便作中风用药，多致杀人。惟宜苏合香丸灌之便醒。然后随寒热虚实而调之，无不愈者。经曰：无故而喑，肺不至，不治自已，谓气暴逆也，气复则已。审如是，虽不服药亦可。<br />
　　《玉机微义》云：中气即七情内火之动，气厥逆，由其本虚故也。用苏合香丸，通行经络，其决烈之性，如摧枯拉朽，恐气血虚者，非所宜也。后云不治自复之意，盖警用药之失，实胜误于庸医之所为也。<br />
　　<br />
　　卷之八　中风门<br />
　　病机<br />
　　《发明》云：经曰阳之气，以天地之疾风名之，此中风者，非外来风邪，乃本气病也。凡人年逾四旬气衰之际，或因忧喜忿怒伤其气者，多有此疾，壮岁之时无有也，若肥盛则间有之，亦是形盛气衰而如此。治法当和脏腑，通经络便是治风。然亦有贼风袭虚伤之者也。治法轻重有三，见前在经、在腑、在脏之异。<br />
　　<br />
　　卷之八　中风门<br />
　　病机<br />
　　《元戎》云：酒湿之为病，亦能作痹证。口眼 斜，半身不遂，浑似中风，舌强不正，当泻湿毒，不可作风病治之而汗也。《衍义》论甚当，《易简》与此相同。<br />
　　<br />
　　卷之八　中风门<br />
　　病机<br />
　　河间曰：风病多因热甚。俗云风者，言末而忘其本也。所以中风有瘫痪者，非谓肝木之风实甚，而卒中风也，亦非外中于风，良由将息失宜，而心火暴甚，肾水虚衰，不能治之，则阴虚阳实而热气怫郁，心神昏冒，筋骨不用，而卒倒无知也。多因喜怒悲愁恐五志过极而卒中者，皆为热甚故也，若微，则但僵仆，气血流通，筋脉不挛。缓者，发过如故，或热气太甚，郁滞不通，阴气暴绝，阳气后竭而死。痰涎由热甚则水化挟火而生。偏枯者，由经络一侧不得通，左右痹而成瘫痪也。口禁筋急者，由风热太甚，以胜水湿，又津液滞于胸膈以为痰涎，则筋太燥，然燥金主收敛劲切故也。或筋反缓者，乃燥之甚，血液衰少也。诸筋挛易愈，诸筋痿难复。此皆燥之微甚也。<br />
　　<br />
　　卷之八　中风门<br />
　　病机<br />
　　卢砥镜曰：经云神伤于思虑则肉脱，意伤于忧愁则肢废，魂伤于悲哀则筋挛，魄伤于喜乐则皮槁，志伤于盛怒则腰膝难以俯仰也。何侍郎有女，适夫，夫早世，女患十指拳挛，臂垂莫举，肤体疮痒粟粟然，搔之麻木，饮食顿减，几于半载。迎余诊之，则非风也，正乃忧愁悲哀所致尔，病属内因。于是疗内因，药仍以鹿角胶辈，多用麝香熬膏，贴痿垂处，渐得臂举，指能伸，病渐近安。<br />
　　经云：风之伤人也，为病善行而数变，变至他证之类。故为治不得其病情者，往往或以风为他证，或以他证为风，皆不免乎得失之诮。为近代河间、东垣、丹溪诸先生者出，始论他证之作中风，治法当异。此又卢氏治例，可谓深达病情之机者，则河间所论五志过极为病之例，非真中风也。而王安道又曰：人有卒暴僵仆或偏枯，或四肢不举，或不知人，或死，或不死者，世以中风呼之，而方书亦以中风治之。因尝考诸经论风以为诸证，其卒暴僵仆不知人，四肢不举者，并无所论，止有偏枯一语而已。及观《千金方》则皆引岐伯之旨《金匮要略》具脉证，邪在络在经，入腑入脏之异。由是观之，则卒暴僵仆，不知人，偏枯四肢不举等证，因为因风而致者矣，乃用大小续命汤、排风、八物等诸汤散之类。及近代河间、东垣、丹溪三子者出，所论始与昔人有异。河间主于火，东垣主于气，丹溪主于湿，反以风为虚象，而大异于昔人矣。吁！昔人之与三子者，果孰非欤？果孰非欤？若以三子为是，则三子未出之前，故有从昔人而治愈者矣。故不善读其书者，往往不得其奥。以予观之，昔人与三子之论，皆不可偏废，但三子以类乎中风之病，视为中风而立论，故使后人狐疑而不能决。殊不知因于风者，真中风也。因火，因气，因湿者类中风而非中风。三子所论者，自是因火、因气、因湿而为暴病暴死之证，与病何相干哉？如《内经》所谓三阴三阳发病，为偏枯痿易，四肢不举，亦未尝必因于风而后能也。夫风、火、气、湿之殊，望闻问切之间，岂无所辨乎？辨之为风则从昔人所治，辨之为火、气、湿，则从二子以治。如此则庶乎析理明而用法当矣。惟其以因火、因气、因湿之证，强引风而合论之，所谓真伪不分，名实相紊。若以因火、因气、因湿证分而出之，则真中风病彰矣。所谓西北有中风，东南无中风者，其然欤？否欤？斯所辨诸子所论名实相紊，而不明真中风之异，可谓精切，又何疑丹溪东南无中风之语哉？夫风者，天地之大气也，五运之造化，四时之正令耳，上下八方，无所不至者。且人在气中，形虚者即感之伤之，中之。有轻重不同，实八方虚实之异耳。矧有痿、湿、火、热、痰、气、虚诸证，而似中风，故今古治例不同。是以符先生折中诸经之旨，辨以上诸证，不得与中风同治。中风同治又岂惟三子之论哉？然王氏之扩充其例，因有是辨，亦不害其为叮咛也。余尝居京州，即汉之武威郡也。其地高阜，四时多风少雨，土艺粟麦，引泉灌溉，天气常寒。人之气实，腠密。每见中风，或暴死者有之，盖折风燥列之甚也。时洪武乙亥秋八月，大风起自西北，时甘州城外，路死者数人。余亦始悟经谓西北之折风伤人至暴死者之旨不诬，丹溪之言，所谓本也。人盖不经其所，虽审经意，故莫不有疑者也。吁！医之不明运气造化，地理病机之微，而欲行通变之法者，难矣哉！<br />

                    <br>
                        　　卷之八　中风门<br />
　　病机<br />
　　《病机》云：四肢不举，俗曰瘫痪。经谓土太过则令人四肢不举。此真膏粱之疾，非肝肾经虚。其治则泻、令气弱阳虚，吐平而愈。三化汤调胃承气汤选而用之。若脾虚亦令四肢不举，其治可补。十全散，加减四物，去邪留正。世俗但见四肢不举，皆以为中风，此脾土太过不及皆能致之，其可一概用药乎？<br />
　　卷之八　中风门<br />
　　病机<br />
　　丹溪曰：今世所谓风病，大率与诸痿证混同论治。良由《局方》多以治风之药通治痿也。古圣论风痿各有条目，源流不同，治法亦异。夫风外感，善行数变，其病多实。发表行滞，有何不可。《局方》治风之外，又历述魂魄恍忽，起便须人，手足不随，神气昏愦，瘫痪 曳，手足筋衰，眩晕倒仆，半身不遂，脚膝软弱，四肢无力，颤掉拘挛，不语、语滞、诸痿等证，悉皆治之。不思诸痿皆起于肺热，传入五脏，散为诸证。其昏惑螈、瞀闷、瞀昧、暴病、郁冒、蒙昧、暴喑、 昧皆属于火。曰四肢不举、舌本强、足痿不收、痰涎有声，皆属于土，悉是湿热之病，当作诸痿论治。若以外感风邪治之，宁免实实虚虚之祸乎？若夫岐伯、仲景、孙思邈之言，大意以指外之感。刘河间之言风，明指内伤热证，实与痿证所言诸痿生于热相合。外感之邪，有寒热虚实。而挟寒者多。内热之伤皆是虚证，无寒可散，无热当作实可泻。中风之病，古方冠诸方首，以其为人之大病也。<br />
　　夫风乃六淫中之一，天之邪气自外而入者也。古人用药皆是发散表邪，通行经络之剂，以其自表而入，亦当自表而出也。至于东垣分在经、在腑、在脏，而有汗、下、调养之法，可谓详备精密，则又通表里中三法而治矣。若刘河间以为热甚制金，不能平木，或湿土过甚，反兼木化，皆非外中于风，乃因内热而生，迥出前古之论。丹溪谓数千年得经意者，河间一人耳。由是观之，若病从外邪而得，元气壮实者，当从古方发散之例，但用药不宜小续命汤。须分所挟有寒、热、温、凉之异，受邪有脏腑经络之殊。若病因内热而生者，当从刘河间之论，但有用药不宜，如子和专以汗吐下为法。盖病邪有虚有实，难一概论，又况痿证实与内热所生相同，医者须宜识此。或问外邪之感与内热之伤，何者为多也？丹溪曰：西北气寒，为风所中，诚有之矣。东南气温而地多湿，有风病者，非风也，皆湿土生痰，痰生热，热生风也。经曰：亢则害，承乃制是也。<br />
　　<br />
　　卷之八　中风门<br />
　　病机<br />
　　痊厥类风。尸厥、痰厥、气厥、血厥、酒厥等证，亦与中风相似。丹溪曰：诸痹类风状。<br />
　　<br />
　　卷之八　中风门<br />
　　治法<br />
　　子和云：诸风掉眩，皆属肝木。掉摇眩运，目 筋急，手搐螈 ，皆厥阴肝木之用也。经云：风淫所胜，平以辛凉。世何以热药治风邪？予治惊风痫病痿，用汗吐下三法随治愈。木郁达之者，吐之令其条达也。汗者，风随汗出也。下者，推陈致新也。失音、闷乱、口眼 斜，可用三圣散吐之。如牙关紧急，鼻内灌之，吐出痰，口自开也。次用通圣散、凉膈散、大人参半夏丸、甘露饮，除热养液之寒药推而用之。<br />
　　<br />
　　卷之八　中风门<br />
　　治法<br />
　　严用和云：人之元气强壮，荣卫和平，腠理致密，外邪焉能为害？或因七情饮食劳役，致真气先虚，荣卫失度，邪气乘虚而入，致此疾，若内因七情而得者，法当调气，不当治风；外因六淫而得之者，亦先当调气，然后根据所感六气治之，此良法也。宜八味顺气散。<br />
　　<br />
　　卷之八　中风门<br />
　　治法<br />
　　痰壅盛者，口眼 斜，不能言者，皆当用吐法。一吐不已，再吐。轻者用瓜蒂散一服，或稀涎散，或虾汁，以虾半斤，入酱葱姜等物，水煮，先吃虾，次饮汁，后以鹅翎探引吐痰。用虾者，盖引其风出耳。重者，用藜芦半钱或三分加麝香少许，齑汁调服，吐。若口噤昏迷者，灌入鼻内，吐之。虚者，不可吐。及不能吐痰者，不可治。<br />
　　<br />
　　卷之八　中风门<br />
　　治法<br />
　　《发明》云：治风当通因通用，惟宜宣发以散之，不可便以苦寒之药妄下，龙、麝、朱砂、牛黄诸镇坠之药泻之。若风本外邪，惟宜宣散，此风在表之时也。如伤寒中风，传入于胃，亦未尝不可下。论中便字、妄字，可见其意。便者，有早与急之义；妄者，谓有不当下之义。<br />
　　<br />
　　卷之八　中风门<br />
　　治法<br />
　　如小便少，不可以药利之。既以自汗，则津液外亡，小便自少。若利之，使荣卫枯竭，无以制火，烦热愈甚。当俟热退汗止，小便自行也。兼此证乃阳明经。大忌利小便。<br />
　　<br />
　　卷之八　中风门<br />
　　治法<br />
　　中风大率主血虚有痰，治痰为先，次养血行血。或属虚，挟火（一作痰）与湿，又须分气虚、血虚。半身不遂，大率多痰，在左属死血瘀（一作少）血，在右属痰与热，并气虚。左以四物汤加桃仁、红花、竹沥、姜汁，右以二陈汤、四君子汤等加竹沥、姜汁。气虚卒倒者，用参者补之。有痰，浓煎参汤，加竹沥、姜汁。血虚用四物汤，俱用姜汁炒，恐泥痰故也。有痰，再加竹沥、姜汁入内服。能食者，去竹沥加荆沥。肥白人多湿，少用乌头、附子行经。凡用乌、附，必用童便煮过，以杀其毒。初昏倒，急捏人中至醒，然后用痰药，以二陈汤、四君子汤、四物汤加减用。瘦人阴虚火热，用四物汤加竹沥、黄芩、黄柏。有痰者，加痰药。治痰气实而能食，用荆沥。气虚少食，用竹沥。此二味开经络行血气故也。入四物汤，必用姜汁助之。遗尿属气虚，以参、 补之。筋枯者，举动则痛，是无血不能滋养其筋，不治也。《脉诀》内言诸不治证：口开手撒，眼合遗尿，吐沫直视，喉如鼾睡、肉脱筋痛、发直、摇头上窜、面亦如妆、或头面青黑，汗缀如珠，皆不治。<br />
　　<br />
　　卷之八　中风门<br />
　　治法<br />
　　夫案《内经》以下，皆谓外中风邪。然地有南北之殊，不可一途而论。惟刘守真作将息失宜，水不能制火，极是。由今言之，西北二方，亦有真为风所中者，但极少耳。东南之人，多是湿土生痰，痰生热，热生风也。邪之所凑，其气必虚。风之伤人，在肺脏为多。<br />
　　许学士谓气中者，亦由此七情所伤，脉微而数，或浮而紧，缓而迟。必也脉迟浮可治，大数而极者死。若果外中者，则东垣所谓中血脉、中腑、中脏之理，其于四肢不举，亦有与痿相类者，当细分之。《局方》风、痿同治大谬，发挥甚详。子和用三法，如的系邪风卒中，痰盛实热者可用，否则不可。<br />
　　风者，百病之始，善行而数变。行者，动也。风本为热，热胜则风动，宜以静胜其燥，养血是也。治须少汁，亦宜少下。多汗则虚其卫，多下则损其荣。治其在经，虽有汗下之戒，而有中脏、中腑之分。中腑者，宜汗之。中脏者，宜下之。此虽合汗下，亦不可太过。汗多则亡阳，下多则亡阴。亡阳则损其气，亡阴则损其形。初谓表里不和，须汗下之。表里已和，是宜治之在经。其中腑者，而显五色，有表证而脉浮、恶风、恶寒、拘急不仁，或中之后、身之前、身之侧，皆曰中腑也，其治多易。中脏者，唇吻不收，舌不转而失音，鼻不闻香臭，耳聋而眼瞀，大小便闭结，或眼合直视、摇头口开、手撒遗尿、痰如拽锯、鼻鼾，皆曰中脏也。中脏者，多不治也。六腑不和，留结为痈。五脏不和，九窍不通。无此，仍在经也。初证既定，宜以大药养之，当顺时令而调阴阳，安脏腑而和荣卫，少有不愈者也。风中腑者，先以加减续命汤随证发其表，如兼中脏，则大便多秘涩，宜以三化汤通其滞。初证已定，别无他变，以大药和治之。大抵中腑者，多着四肢，中脏者，多滞九窍。中腑者多兼中脏之证。至于舌强失音，久服大药自能愈也。<br />
　　又因气中，其证与中风相似，但风中多痰涎，气中口中无涎。治之之法，调气为先。经言治风者，以理气，气顺则痰消。徐理其风、庶可收效。又有中风言不变、志不乱，病在分腠之间者，只宜温肝、取小汗，为可复也。<br />
　　凡中风脉多沉伏。大法浮迟者吉，急实者凶。先用麻油调苏合香丸，或用三姜，或用白汤调。如口噤，抉开灌之。少苏，则服八味顺气散。若痰盛者，只以省风导痰汤服之。若卧则昏沉不省人事，口噤，急以生半夏末，吹入鼻中，或用细辛、皂角为末吹之，喷嚏则苏，无嚏者不治。肥人中者，以其气盛于外而歉于内也。肺为气出入之道，肥者气必急，气急必肺邪盛。肺金克木，胆为肝之腑，故痰涎壅盛，所以治之必先理气为急。<br />
　　中后，气未顺，痰未除，调理之剂，惟当以藿香正气散和星香散煎服。此药非特可治中风之证，治中风、中恶尤宜。寻常止呕多痰者，亦可服之。若前证多怒，宜小续命汤加羚羊角。热而渴者，汤中去附子，加秦艽半钱。恍惚错语，加茯神、远志各半钱。不得睡，加酸枣仁半钱。不能言，加竹沥一蚬壳许。人虚无力者，去麻黄、加人参如其数。若人自苏，能言能食，惟身体不遂，急则拳挛，缓则弹曳，经年不愈，以加减地仙丹常服。若饮食坐卧如常，但失音不语，只以小续命汤去附子，加石菖蒲一钱。治风之法，初得之即当顺气，及日久则当活血，此万古不易之理。惟可以四物汤吞活络丹愈者，正是此义。若先不顺气化痰，遽用乌、附，又不活血，徒用防风、天麻、羌活辈，吾未见能治也。又见风中于肤腠，辄用脑、麝治之者，是引风入骨髓也，尤为难治，深可戒哉。如口眼 斜未正者，以蓖麻去壳捣烂，右 涂左，左涂右。或鲜鱼血入麝香少许，涂之即正。喷嚏初卒倒，僵仆不知人事，急以皂角末，或不卧散，以鼻内吹之，就提头顶发立苏。若有喷嚏者可治。无嚏者不治。经曰：风从汗泄。以可微汗，正如解表。表实无汗者，散之、劫之。表虚自汗者，温之、解之。若气滞者难治，宜吐之。可下者，此因内有便溺之阻隔，故里实。若三、五日不大便者，可与机要三化汤或子和搜风丸。老人只以润肠丸。理气者，气滞气郁，肩膊麻痛之类，此七情也。宜乌药顺气、八味顺气之类。理血者，无表里之急，血弱举发不时者，与大秦艽汤、羌活愈风汤，兼用化痰丸子。<br />
　　<br />
　　卷之八　中风门<br />
　　治法<br />
　　发直吐沫，摇头上窜，直视口开，手撒眼合，遗尿，不知人，或面赤如妆，或头面青黑，汗缀如珠，声如鼾睡，皆不可治。<br />
　　<br />
　　卷之八　中风门<br />
　　脉候<br />
　　《要略》云：脉微而数，中风使然。<br />
　　头痛脉滑者，中风风脉虚弱也。<br />
　　寸口脉浮而紧，肺缓而迟，皆中风之证。<br />
　　《脉经》云。浮而大者，风。又浮而缓，皮肤不仁，风寒入肌肉。又滑而浮散者，瘫痪。<br />
　　阳浮而滑，阴濡而弱，或浮而滑，或沉而滑，或微而虚，或微而数，皆为中风。<br />
　　脉浮而迟者，易治。急大数疾者死。<br />
　　<br />
　　卷之八　中风门<br />
　　药方<br />
　　<br />
　　愈风汤<br />
　　 初觉风动，服此不致倒仆，此乃治未病之圣药也。又治中风证内邪已除，外邪已尽，当服此药，以行导诸经。久服，大风悉去，纵有微邪，只从此药加减治之。然治病之法，不可失于通塞，或一气之微汗，或一旬之通利，如此，乃常服之药也。久则清浊自分，荣卫自和矣。<br />
　　羌活 甘草 防风 当归 蔓荆子 川芎 细辛 黄 枳壳 人参 麻黄 白芷甘菊 薄荷 枸杞子 知母 地骨皮 独活 秦艽 黄芩 芍药（各三两） 苍术 生地黄（各四两） 肉桂（一两）上咀，每服一两，水二盏，生姜三片煎，空心服。临卧滓煎服，空心一服，吞下二丹丸，谓之重剂。临卧一服，吞下四白丹九，谓之轻剂。假令一气之微汗，用愈风汤三两、加麻黄一两，作四服，加姜空心服，以粥投之，得微汗则佳。如一旬之通利，用愈风汤三两，加大黄一两，亦作四服，如前煎，临卧服。得利为度。<br />
　　此药常服之，不可失四时之辅。<br />
　　春将至，大寒后，本方加半夏、人参、柴胡。（谓迎夺少阳之气也。）夏将至，谷雨后，本方加石膏、黄芩、知母。（谓迎夺阳明之气也。）季夏之月，本方加防己、白术、茯苓。（谓胜脾之湿也。）秋将至，大暑后，本方加浓朴、藿香、肉佳。（谓迎夺太阴之气也。）冬将至，霜降后，本方加附子、官桂、当归。（谓胜少阴之气也。）此药四时加减，临病酌宜，诚治风证之圣药也。<br />
　　<br />
　　羌活愈风汤<br />
　　 治肾肝筋骨弱。语言艰涩，精神昏愦。风湿内弱，风热体重，或瘦而一肢偏枯，或肥而半身不遂。<br />
　　心不宁，劳役则百病生，心静则万病息。此药能安心养神，调阴阳无偏胜。<br />
　　羌活 人参 黄 炙甘草 防风 蔓荆子 川芎 细辛 枳壳 地骨皮麻黄（去节） 知母 杜仲 秦艽 柴胡 枸杞子 当归 独活 白芷 半夏（生姜制）浓朴 防己 芍药 黄芩 白茯苓 甘菊花 薄荷 前胡（各七分） 石膏 生地黄熟地黄 苍术（各一钱） 官桂（去皮，三分）上作二付，每服水二钟，生姜三片，煎一钟，空心服，临卧煎渣服。<br />
　　<br />
　　独活汤<br />
　　 治虚风 愦，不自知觉，手足螈 ，坐卧不能，或发寒热。血虚不能服发汗药，及中风自汗，尤宜服之。<br />
　　独活 羌活 人参 防风 当归（酒洗） 细辛 茯神（去木） 半夏（汤泡）桂心 白薇 远志（去心） 菖蒲（去尾） 川芎（各五分） 甘草（三分）上水二盏，生姜三片，煎八分，食远温服。<br />
　　<br />
　　续命煮散<br />
　　 治体虚中风自汗，心中 愦，四肢无力，口眼 动，手足搐栩，烦渴饮水，此药扶荣卫，养血气。<br />

                    <br>
                        　　防风 独活 当归（酒洗） 人参 细辛 葛根 芍药 川芎 甘草 远志（去心）荆芥 熟地黄（各五分） 官桂（三分） 半夏（四分）如汗多不止加牡蛎粉上水二盏，生姜三片，煎至一盏，温服。<br />
　　<br />
　　秘传祛风散<br />
　　羌活 独活 山栀子 半夏 苍术 苍耳子 甘草 茯苓 陈皮 当归 生地黄 防风荆芥 防己 白芍药 皂角 威灵仙（各等分）上水二盏，生姜三片，煎至八分，不拘时服。<br />
　　<br />
　　消风散<br />
　　 治诸风上攻，头目昏眩，项背拘急，鼻嚏声重，耳作蝉鸣，及皮肤顽麻，瘙痒瘾疹。妇人血风，头皮肿痒，并宜治之。<br />
　　荆芥穗 炙甘草（各一钱半） 陈皮 人参 茯苓 白僵蚕（炒，去丝） 防风 川芎霍香叶 蝉蜕 浓朴 羌活（各一钱）上水二钟，煎一钟，不拘时服。或为末，每服二钱，茶清调下亦可。<br />
　　<br />
　　追风如圣散<br />
　　 治男子、妇人大小诸般风证。左瘫右痪，半身不遂，口眼歪斜，腰腿疼痛，手足顽麻，语言謇涩，行步艰难，遍身疮癣，上攻头目，耳内蝉鸣，痰涎不利，皮肤瘙痒。偏正头风，无问新旧，及破伤风，角弓反张，蛇犬咬伤，金刀所伤，出血不止，并皆治之。<br />
　　川乌 草乌 苍术（各四两） 川芎（五钱） 石斛（一两） 白芷 细辛 当归防风 麻黄 荆芥 何首乌 全蝎 天麻 本（各三钱） 甘草（三两） 人参（三钱）两头尖（二钱，即牡鼠粪，主风痫）上为细末，每服半钱，临睡，茶清送下，温酒亦可，不许多饮酒。服药后，忌一切热物饮食，一时恐动药力。服药觉有麻是效也。亦可敷贴。<br />
　　<br />
　　搜风顺气丸<br />
　　 治三十六种风，七十二般气。去上热下冷，腰腿疼痛，四肢无力，多睡少食，渐渐羸瘦，颜色不定，黄赤恶疮，下疰，口苦无味，憎寒毛耸，积年 癖，气块长大，阳事断绝。女子久无子息，久患寒疟泻痢，吐逆，变成劳疾，百节酸疼。初生小儿及百岁老人皆可服。补精驻颜，疏风顺气。<br />
　　车前子（二两半） 白槟榔 火麻子（微炒去壳） 牛膝（酒浸） 郁李仁（汤泡去皮，另研） 菟丝子（制） 干山药（各二两） 枳壳（麸炒） 防风 独活（各一两）大黄（五钱，半生半熟）上为末，炼蜜为丸，如梧桐子大。每服二十丸，渐加至四、五十丸。酒茶米饮任下，百无所忌，空心临卧各一服。久服，去肠中宿滞。精神强健，耳目聪明，腰脚轻健，百病皆除。老者还少。孕妇勿服。如服药觉脏腑微痛，以羊肚肺羹补之。又治肠风下血，中风瘫痪。百病不生，无病不治。<br />
　　<br />
　　人参补气汤<br />
　　 治手指麻木。<br />
　　人参 黄 （各二钱） 升麻 柴胡 芍药 生甘草 炙甘草 五味子（各五分）上水一盏，煎至五分，食远临睡服，渣再煎。<br />
　　<br />
　　天麻丸<br />
　　 治中风，四肢筋脉拘挛，骨节痛，少力。<br />
　　天麻（半两） 蝎梢（微炒） 没药（研） 丹砂（研。各一钱半） 麝香（研，一钱半） 麻黄（去节） 地龙（去土，炒） 防风（去皮） 乳香（研。各半两） 川乌（生用去皮脐） 自然铜（ 醋淬。各半两） 安息香（一两，酒化入蜜熬成膏）上除安息香外，捣研为末，却入别研药，以安息香膏和剂为丸，如梧桐子大。<br />
　　每服二十丸，不拘时，以薄荷酒下忌羊血。有人患手臂不随，又有患腿膝无力，行步辄倒，服之并效。素有热人，减川乌一半。<br />
　　<br />
　　独活酒<br />
　　 治中风通身冷，口噤不知人。<br />
　　独活（四两，去芦，好酒四大盏，煎至二盏，分二、三次服）<br />
　　天仙膏<br />
　　 治卒中风，口眼 斜。<br />
　　天南星（一个） 白芨（一钱） 大草乌（一个） 僵蚕（十个）右为细末，用生鳝鱼头血，调涂 处，正即洗去。<br />
　　<br />
　　正舌散<br />
　　 治中风舌本强，难转，语不正，神效。<br />
　　竭梢（去毒，二七个） 茯苓（一两）上为细末，每服一钱，食前，温酒调服。又擦牙更效。<br />
　　<br />
　　愈风丹<br />
　　 治诸风证，偏正头痛。<br />
　　防风 通圣散 四物汤 黄连 解毒汤（各加一料） 羌活 细辛 甘菊花天麻 独活 薄荷 何首乌（各一两）上为细末，炼蜜丸，如弹子大。每服一丸，细嚼，茶清下，不拘时服。<br />
　　<br />
　　御风丹<br />
　　 治一切中风，半身不遂，神昏语謇，口眼 斜。妇人头风，血风、暗风倒仆，呕哕涎痰，手足麻痹。<br />
　　川芎 白芍药 桔梗 细辛（去叶） 白僵蚕（炒） 川羌活 天南星（姜制。各半两）麻黄（去根，节） 防风（去芦） 白芷（各一两半）干生姜甘草（炒。各三分） 朱砂（二钱半，为衣）上为细末，炼蜜丸，如弹子大。每服一丸，热酒化下，食前，日三服。神昏有涎者，加朱砂二钱半。<br />
　　<br />
　　枸杞防风酒<br />
　　 治中风，身如角弓反张。妇人一切风血上攻、下注。久服，悦泽颜色，滋润皮肤，退风，益气强力。<br />
　　枸杞子 晚蚕砂（炒。各半升） 恶实（炒） 防风（去芦） 大麻仁（炒，一升）茄根（二斤，洗，细切，蒸一时，九月九日采净） 牛膝（酒浸炒） 恶实根（切炒，一斤） 桔梗 羌活 秦艽 石菖蒲（九节。各二两）上为粗末，以夹绢袋盛，好酒三斗浸，密封闭，勿令通气，七日方开，开时不得面对瓶口，每服一钱。空心食前临卧各一服，常令有酒容。久病风疾不过一幅瘥。<br />
　　<br />
　　脑麝祛风丸<br />
　　 治左瘫右痪最效。<br />
　　白花蛇（头一个，带项三寸，酒浸炙） 乌梢蛇（尾二个，长七寸，酒浸炙） 川乌尖（七个，去黑皮） 附子底（四个，去黑皮） 南星（炮） 半夏 姜制 白附子 细辛防风 天麻 全蝎（去毒，炒） 僵蚕（炒去丝嘴） 草乌头（泡。各五钱） 片脑（一分） 麝香（一分，另研）上为细末，生姜汁打面糊为丸，如梧桐子大。每服五十丸，细嚼，煎小须命汤送下。<br />
　　<br />
　　四白丹<br />
　　 清肺气养魄，中风多昏冒，气不清利也。<br />
　　白术 白茯苓 人参 缩砂 香附 甘草 防风 川芎（各五钱） 白芷（一两） 白檀香（一钱半） 知母（二钱） 羌活 薄荷独活（各二钱半） 细辛（二钱） 麝香（一钱，另研） 牛黄（半钱，另研） 龙脑（半钱，另研） 霍香（钱半） 甜竹叶（五钱）上为细末，炼蜜为丸，每两作十丸，临睡嚼一丸，煎愈风汤送下。上清肺气，下强骨髓。<br />
　　<br />
　　二丹丸<br />
　　 治风邪，健忘，养神定志，和血。内安心神，外华腠理，得睡。<br />
　　丹参 熟地黄 天门冬（去心，两半） 朱砂 人参 菖蒲（各五钱） 茯神 麦门冬甘草（各一两） 远志（五钱）上为细末，炼蜜为丸，如梧桐子大。每服五十丸至一百丸，空心食前，煎愈风汤送下。<br />
　　<br />
　　大神效活络丹<br />
　　 治风湿诸痹，筋骨疼痛，口眼 斜，半身不遂，行步艰辛，筋脉枸挛。能清心明目，宣通气血。年逾四十，预服此药，不致风疾。<br />
　　白花蛇（酒浸，焙干，一两） 乌梢蛇（酒浸、焙干，二两） 麻黄（二两，去节） 细辛（去土二两） 全蝎（去毒，两半） 两头尖（二两，酒浸） 赤芍药（一两） 贯芎（二两） 防风（二两半） 葛根（两半） 没药（一两，另研） 血竭（七两半，另研） 朱砂（一两，另研） 乌犀屑（半两） 地龙（半两，去土） 甘草（二两，上皮，炙） 丁香（一两，上核） 白僵蚕（一两，炒） 乳香（一两，另研） 麝香（半两，另研） 片脑（钱半，另研） 官桂（二两，去粗皮） 草豆蔻（二两） 川羌活（二两） 虎胫骨（酥炙，一雨） 藿香（二两，去土） 牛黄（二钱半，另研） 天麻（二两） 葳灵仙（一两半，酒浸） 何首乌（二两） 天竺黄（一两） 败龟板（二两，炙） 人参（二两） 青皮（一两） 白芷（二两） 乌药（一两） 安息香 骨碎补 黑附子（一两，去皮炮） 香附子 白豆惹 玄参（各一两） 黄连（二两） 茯苓（一两） 黄芩（二两） 白术（一两） 熟地黄（二两） 松香脂（半两） 大黄（二两） 当归（一两半）木香（二两） 沉香（二两） 上为细末，炼蜜为丸，如弹子大，金箔为衣。每服一丸，细嚼温酒茶清漱下。随证上下，食前后服，头风擂茶下。<br />
　　<br />
　　换骨丹<br />
　　 治瘫痪中风，口眼 斜，半身不遂，并一切风痫暗风，并宜服之。<br />
　　桑白皮 人参 川芎 香白芷 威灵仙 苦参 防风 何首乌 蔓荆子 仙术 木香五味子 麻黄（熬膏） 槐角（取子） 朱砂（研） 龙脑 麝香（另）上为末，桑白皮单捣细秤，以麻黄煎膏和就，杵一万五千下。每两作十丸，每服一丸。以硬物击碎，温酒半盏浸，以物盖不可透气。食后临卧一呷咽之，衣盖覆，当自出汗即瘥。以和胃汤调补及避风寒，茶下半丸，盖出汗入膏时，如稠，再入水少许，煎动入药，唯少为妙，其麻黄膏不可多也。<br />
　　讼曰：我有换骨丹，传之极幽秘。<br />
　　疏开病者心，扶起衰翁背。<br />
　　气壮即延年，神清自不睡。<br />
　　南山张仙翁，三百八十岁。<br />
　　槐皮芎术芷，仙人防首蔓。<br />
　　十件各停匀，苦味香减半。<br />
　　龙麝即少许，朱砂作衣缠。<br />
　　麻黄煎膏丸，大小如指弹。<br />
　　修合在深房，勿令阴人见。<br />
　　夜卧服一粒，遍身汗津满。<br />
　　万病自消除，神仙为侣伴。<br />
　　<br />
　　千金保命丹<br />
　　 治诸风痪 ，不能言语，心忪健忘，恍惚来去，头目眩晕。胸中烦郁，痰涎壅塞，抑气攻心，精神昏愦。又治心气不足，神志不定，惊恐怕怖，悲忧蹙惨，虚烦少睡，喜怒不时，或发癫狂，神情昏乱。及小儿惊痫、惊风抽搐不定，及大人暗风，并恶痫发叫。<br />
　　朱砂（一两） 珍珠（二钱） 南星（一两） 麻黄（去节） 白附子（炮） 雄黄龙脑（各半两） 琥珀（三钱） 僵蚕（炒） 犀角（镑） 麦门冬（去心）枳壳 地骨皮 神曲 茯神 远志（去心） 人参 柴胡（各一两） 金箔（一百片） 牛黄（三钱） 天麻（半两） 脑子（少许） 麝香（少许） 胆矾（半两） 牙硝（四钱） 毫车 天竺黄 防风 甘草 桔梗 白术 升麻（各一两） 蝉蜕（半两） 黄芩（二两） 荆芥（二两）上为细末，炼蜜为丸，弹子大。每服一丸，薄荷汤化下，不拘时候。忌猪、羊、虾、核桃动气之物，及猪羊血。更加大川乌（炮去皮脐，） 姜制半夏、白芷、川芎（各一两） 猪牙皂角（一两） 和前药丸服，尤妙。<br />
　　<br />
　　酒浸仙药方<br />
　　 凡患风病，四肢不举，服之三日举手梳头，七日渐舒，十日行步，半月遍身依旧。觉得轻健，眼目更明，大有神效。<br />
　　甘菊花 防风 羌活 杜仲 牡蛎 栝蒌根 牡丹皮 紫菀 菖蒲 人参 白蒺藜 牛蒡子 枸杞子（各半两） 白花蛇肉 桔梗 白术 山茱萸（去核） 白茯苓 晚蚕砂 官桂远志（去心） 牛膝（各二钱半） 虎胫骨 牛蒡子根 干姜 熟地黄 柏子仁 狗脊（去心，焙） 天雄（炮，去皮） 萆 蛇床子 附子 肉苁蓉 菟丝子 续断 芍药 石斛（各二钱）上并择拣真正道地，为粗末，用新绢袋盛药，用新小瓮一个，放药在内。以无灰酒二斗，将药浸之，密封其口。春夏浸二七，秋冬浸三七。开瓮早、中、晚、三时，令病患自取冷酒三杯服之。久病不过一月，近者十日见效。不问男妇小儿，骨节疼痛，四肢浮肿，眼目生花，半身不遂，语言謇滞，口眼歪斜，中风失音，并皆治之。<br />
　　<br />
　　史国公浸酒仙方<br />
　　（治同前方，见痹证门。）<br />
　　舒筋保安散<br />
　　 治左瘫右痪，筋脉拘挛，身体不遂，脚腿少力，干湿香港脚，及湿滞经络，久不能去，宣导诸气。<br />
　　木瓜（五两） 萆 五灵脂 牛膝（酒浸） 续断 白僵蚕（炒） 松节 白芍药乌药 天麻 威灵仙 黄 当归 防风 虎骨（酒炙。各一两）上用无灰酒一斗，浸上药二七日，紧封扎，日足取药。焙干捣为细末。每服二钱，用浸药酒调下，酒尽用米汤调下。<br />
　　<br />
　　铁弹丸<br />
　　 治中风瘫痪，偏枯筋挛，骨痛麻木不仁，皮肤搔痒及打扑损伤，肢节疼痛，并皆治之。此药通经络，活血脉。<br />
　　地龙（去土） 防风 白胶香 没药 草乌（水湿泡） 木鳖子（去壳） 白芷 五灵脂当归（各一两） 京墨（三钱，烧烟尽） 麝香（二钱，另研） 乳香（五钱）上为末，糯米糊丸，弹子大。每服一丸，擂碎用生姜酒化下，不拘时服。<br />
　　<br />
　　通关散<br />
　　 治中风伤寒发热，恶风头痛，目眩，鼻塞声重，肩背拘紧，身体酸疼，肌肉 动，牙关紧急。新久头风攻注，眼暗，并宜服之。<br />
　　抚芎（二两） 川芎（一两） 川乌（二两） 龙脑 薄荷（两半） 白芷 草乌（各三两） 细辛（半两）上为细末，每服一钱，葱白茶清调下，薄荷汤下亦可，不拘时服。<br />
　　<br />
　　卷之八　中风门<br />
　　药方<br />
　　《金匮》<br />
　　续命汤<br />
　　 治中风痱，身不收，口不能言，冒昧不知痛处，拘急不能转侧。<br />
　　麻黄（去节，三钱） 桂枝 人参 当归（各一钱） 川芎（五分） 石膏（一钱）杏仁（七个，去皮尖） 干姜 甘草（各三分）上水二盏，枣一枚，煎一盏作二服。<br />
　　《千金》<br />
　　大续命汤<br />
　　（无人参，有黄芩、荆沥。《元戎》方有竹沥。）《局方》<br />
　　小续命汤<br />
　　 治中风不省人事，渐觉半身不遂，口眼歪斜，手足战掉，语言謇涩，肢体麻痹，神情昏乱，头目眩晕，痰火并多，筋脉枸急，不能屈伸。骨节烦疼，不能转侧。诸风服之皆验。香港脚缓弱，久服得瘥。久病风人，每过天色阴晦，节候变易，预宜服之，以防喑哑。<br />
　　防风 桂心 黄芩 杏仁（去皮尖，炒） 芍药 甘草 川芎 麻黄（去节） 人参（各一钱四分） 防己（二钱） 附子（炮，七分）上 咀作二帖，每帖水盏半，姜五片，枣一枚，煎八分服。精神恍惚加茯神、远志。（《古今验录》无桂心，名续命汤。）骨节烦疼有热者，去附子倍芍药。心烦多惊加犀角。骨节疼痛倍加官桂，附子。呕逆腹胀加半夏倍人参。燥烦大便涩，去附子倍芍药入竹沥。脏寒下痢去防己、黄芩，倍附子加白术。自汗去麻黄、杏仁加白术。脚膝弱加牛膝、石斛。身痛加秦艽。腰痛加桃仁、杜仲（姜汁炒）失音加杏仁。<br />

                    <br>
                        　　按：续命汤，治太阳外感风邪之药。外感挟寒者多，故桂枝等辈，《千金》等方所收此类之药甚多。无分经络，不辨虚实寒热，所收虽多，亦奚以为？易老分六经，庶乎活法也。<br />
　　易老六经加减法<br />
　　麻黄续命汤<br />
　　 治中风无汗恶寒。本方中麻黄、杏仁、防风各加一倍。<br />
　　<br />
　　桂枝续命汤<br />
　　 治中风有汗恶寒。本方中桂枝、芍药、杏仁各加一倍。<br />
　　<br />
　　白虎续命汤<br />
　　 治中风身热无汗不恶寒。本方中加知母、石膏（各一钱四分，）去附子。<br />
　　<br />
　　葛根续命汤<br />
　　 治中风身热有汗恶寒。本方中加葛根、官桂、黄芩，各加一倍。<br />
　　<br />
　　附子续命汤<br />
　　 治中风无汗身凉。本方中加附子一倍，干姜、甘草（各一钱）<br />
　　桂附续命汤<br />
　　 治中风有汗无热。本方中加桂附甘草各一倍。<br />
　　<br />
　　羌活连翘续命汤<br />
　　 以上无形证或肢节挛痛不仁，本方中加羌活、连翘（各一钱半）<br />
　　防风天麻散<br />
　　 治风麻痹，走注，肢节疼痛。中风偏枯，或暴喑不语。内外风热壅滞，解昏眩。<br />
　　防风 天麻 川芎 白芷 草乌 羌活 白附子 荆芥穗 当归 甘草（各半两）滑石（一两）上为末，酒化蜜少许，调半钱加至一钱，觉药力营运微麻为度。或炼蜜为丸，如弹子大，热酒化下一丸或半丸。<br />
　　<br />
　　疏风汤<br />
　　 治半身不遂，或肢体麻痹。<br />
　　麻黄（三两，去节） 益智仁 杏仁（炒，去皮尖。各一两） 甘草（炙） 升麻（各五钱）上 咀，每服一两，水二盏煎至一盏，热服，脚蹬热水一壶，棉被重覆，大汗出为度。<br />
　　<br />
　　解风散<br />
　　 治风成寒热，头目昏眩，肢体疼痛，手足麻痹，上膈壅滞。<br />
　　人参（两） 麻黄（去节，二两） 川芎 独活 细辛 甘草（各一两）上为粗末，每服五钱，水盏半，生姜五片，薄荷叶少终，煎八分，不拘时服。<br />
　　<br />
　　羌活散<br />
　　 治风气不顺，头目昏眩，痰涎壅塞，遍身拘急，及风邪壅滞，头痛项强，鼻塞声重，肢节烦痛。天阴风雨，预觉不安。<br />
　　前胡 羌活 麻黄（去节） 白茯苓（去皮） 蔓荆子 细辛 枳壳（麸炒） 菊花防风（各一钱） 川芎 黄芩 石膏 甘草（各五分）上水二盏，生姜四片，薄荷叶三枝，煎一盏，去渣温服。<br />
　　<br />
　　胃风汤<br />
　　 治虚风证，能食，手足麻木，牙关急搐，目内蠕 ，胃风面肿。<br />
　　升麻 白芷（各一钱二分） 麻黄 葛根（各一钱） 当归 苍术 甘草（炙） 柴胡羌活 本（各五分） 黄柏 草豆蔻 荆子（各五分）上水二盏，姜三片，枣一枚，煎一盏，去渣服。<br />
　　<br />
　　薏苡仁汤<br />
　　 治中风，手足流注疼痛，麻痹不仁，难以屈伸。<br />
　　薏苡仁 当归 芍药 麻黄 官桂 苍术（米泔浸，锉炒） 甘草上水二盏，生姜七片，煎八分，去滓温服，食前下。自汗减麻黄，有热减官桂。<br />
　　（《局方》）<br />
　　排风汤<br />
　　 治风虚冷湿，邪气入脏，狂言妄语，精神错乱，及五脏风发等证。<br />
　　防风 白术 当归（酒浸） 芍药 肉桂 杏仁 川芎 白藓皮 甘草（炙。各一钱）麻黄（去节） 茯苓（去皮） 独活（各三钱）上作二服，每服水二盏，姜三片，煎七分，去滓服。<br />
　　（《宝鉴》）<br />
　　秦艽升麻汤<br />
　　 治风寒客于足阳明经。口眼 斜，恶风寒，四肢拘急，肺浮紧。<br />
　　升麻 干葛 甘草 芍药 人参（各一钱） 秦艽 白芷 防风 桂枝（各三钱）上水二盏，连须葱二根，煎八分，不拘时服。<br />
　　（《宝鉴》）<br />
　　不换金丹<br />
　　 退风散热，治中风口 。<br />
　　荆芥穗 僵蚕 天麻 甘草（炙。各一两） 羌活 川芎 白附子 乌头 蝎梢 藿香叶（各半两） 薄荷叶（三两） 防风（一两）上为末，炼蜜丸，弹子大。每服一丸，细嚼茶酒任下，涂 处亦可。<br />
　　<br />
　　卷之八　中风门<br />
　　药方<br />
　　<br />
　　三化汤<br />
　　 治中风，外有六经之形证，先以加减续命汤主之。内有便溺之阻隔，此方主之。<br />
　　浓朴 大黄 枳实 羌活（各等分）每服一两，水煎。<br />
　　（子和）<br />
　　搜风丸<br />
　　 治风热上攻，眼昏耳鸣，鼻塞，头眩晕，痰逆涎嗽，心腹痞痛，二便结滞。<br />
　　人参 茯苓 天南星 薄荷（各半两） 干姜 寒水石 生白矾 蛤粉 黄芩 大黄（各一两） 滑石 牵牛（各四两） 藿香（五钱） 半夏（一两）上为末，水丸小豆大。生姜汤下，日三服。<br />
　　<br />
　　凉膈散<br />
　　 治心火上盛，膈热有余，目赤头眩，口疮唇裂，吐衄，涎嗽稠粘。二便淋闭，胃热发斑，小儿惊急，潮搐疮疹黑陷。大人诸风螈 ，手足搐搦，筋挛疼痛。加入黄连名清心汤。<br />
　　连翘 栀子仁 薄荷 大黄 芒硝 甘草 黄芩上水二盏，枣一枚、葱一根，煎八分，食远服。<br />
　　<br />
　　清心汤<br />
　　（即凉膈散加黄连是也。）上水盏半加竹叶十片，煎八分，去渣入蜜少许，温服。头痛加川芎、防风、石膏。<br />
　　<br />
　　转舌膏<br />
　　 治中风螈 ，舌謇不语。<br />
　　凉膈散 加菖蒲 远志上炼蜜丸，弹子大，朱砂为衣。薄荷汤化下，临卧或食后服。<br />
　　<br />
　　活命金丹<br />
　　 治中风神不清。<br />
　　凉膈散 加青黛 蓝根上为细末，炼蜜丸，如弹子大，朱砂为衣，金箔盖。清茶化开，食后临卧服。<br />
　　<br />
　　仙术芎散<br />
　　 治风热壅塞，头目昏眩，明耳目，消痰饮，清神。<br />
　　川芎 连翘 黄芩 山栀子 菊花 防风 大黄 当归 芍药 桔梗 霍香 苍术 石膏滑石 甘草 荆芥穗 薄荷叶 缩砂仁（等分）上水二盏，煎八分，去渣，通口温服。<br />
　　<br />
　　泻青丸<br />
　　 治中风，自汗昏冒，发热不恶寒，不能安卧。此是风热燥烦之故也。<br />
　　当归 川芎 栀子 羌活 大黄 防风 龙胆草（等分）上为末，炼蜜丸，弹子大。每服一丸，竹叶汤化下。<br />
　　<br />
　　卷之八　中风门<br />
　　药方<br />
　　《宣明》<br />
　　防风通圣散<br />
　　 治诸风潮搐，手足螈 ，小儿急惊风，大便结，邪热暴甚，肌肉蠕动，一切风证。<br />
　　防风 川芎 当归 芍药 大黄 芒硝 连翘 薄荷 麻黄 山栀子 石膏 桔梗 黄芩白术 荆芥 甘草 滑石（各五分）上水二盏，姜三片，煎至八分服。涎嗽加半夏、生姜制。闭结加大黄二钱。破伤风加羌活、全蝎各五分。腰胁痛倍加芒硝、当归各一钱。<br />
　　<br />
　　祛风至宝膏<br />
　　 治诸风热。<br />
　　防风（二两半） 白术（一两半） 芍药（二两半） 芒硝（五钱） 石膏（一两）滑石（三两） 当归（二两半） 黄芩（一两） 甘草（二两） 大黄（五钱）连翘（五钱） 川芎（二两半） 麻黄（五钱，不去节） 天麻（一两） 荆芥（五钱）山栀子（五钱） 熟地黄（一两） 黄柏（五钱） 桔梗（一两） 薄荷（五钱） 羌活（一两） 人参（一两） 全蝎（五钱） 细辛（五钱） 黄连（五钱） 独活（一两）上为细末，炼蜜丸，弹子大。每服一丸，细嚼，茶酒任下，临卧服。<br />
　　<br />
　　卷之八　中风门<br />
　　药方<br />
　　<br />
　　瓜蒂散<br />
　　瓜蒂（一两）锉如麻豆大，炒令黄色，为细末，每服，量实虚、新久，一钱、二钱、三钱。茶末加半，酸齑汁一盏调下。风癫痫证，犹宜用此吐痰。如吐不止者，用真麝香少许，温水服之。一方名独圣散，治诸风痰壅，膈食，诸痫胀满，满溢杂病。若吐，看天气晴明，如病急者不拘，亦必在辰、巳、午之先。《内经》曰：平旦至日中，天之阳也。论四时之气，大法宜吐。是天气在上，人气亦在上。一日之气亦然，要病患隔夜不食。服药不吐，再投热齑汤。如吐，风痫加全蝎末半钱，微炒。如有虫者加雄黄末一钱，甚者加芫花末半钱，立吐出虫。如湿肿满者，加赤小豆末一钱。此故不可轻用。虚者，则用栀子豆豉汤，满加浓朴。不可一概施治。吐罢宜用降火利气清神之剂，吐法调治见痰饮门。<br />
　　<br />
　　稀涎散<br />
　　 治风涎不下，喉中作声，状如牵锯，或湿肿满。<br />
　　半夏（大者，十四枚） 猪牙皂角（一个，炙）上咀，作一服，水二盏，入生姜自然汁少许服，不能咽者，徐徐灌之。<br />
　　<br />
　　救急稀涎散<br />
　　 治中风涎潮，膈塞，气闭不通。<br />
　　明矾 猪牙皂角（肥实不蛀者，炙，去皮弦。各一两）上为末，每服一、二钱，不拘时，白汤调服，即吐。<br />
　　<br />
　　皂角散<br />
　　萝卜子 猪牙皂角（等分）上为细末，每服二、三钱，水煎热服，半盏即吐。<br />
　　<br />
　　虾汁汤<br />
　　虾半斤，入医葱姜等料物，水煮，先吃虾，次吃汁，后以鹅瓴探引吐痰。用虾者，盖引其风出耳。<br />
　　<br />
　　搐鼻通天散<br />
　　 治卒暗中风倒地，牙关紧急，人事昏沉。<br />
　　川芎 细辛 藜芦 白芷 防风 薄荷（各一钱） 猪牙皂角（刮去皮弦，三个）上为细末，用芦筒纳药，每用少许，吹入鼻中。<br />
　　（《圣惠》）<br />
　　搐鼻法<br />
　　 治中风卒暴，昏塞不省，牙关紧急，药不得下咽者。<br />
　　细辛（去土） 猪牙皂角（等分）上为细末，每以纸捻蘸药入鼻，或用竹管轻轻吹入，得嚏，然后进药，或以苏合香丸擦开牙关，连进以生姜自然汁，方得通达。<br />
　　<br />
　　治卒中法<br />
　　天南星（圆白者湿纸里煨） 南木香 苍术 细辛 甘草（生用） 石菖蒲（细切。各一钱） 白羊眼 半夏（用百沸汤泡少顷。各一钱）上件锉散，分作二服，水一盏半，生姜七浓片，煎取其半，乘热调苏合香丸半丸灌下。痰盛者，加全蝎二枚炙。<br />
　　治一切卒中，不论中风、中寒、中暑、中湿、中气及痰厥、饮厥之类，初作皆可用此，先以皂角去皮弦，细辛、生南星、半夏为末，揭以管子吹入鼻中，俟其喷嚏即进前药。牙噤者，中指点南星、半夏、细辛末并乌梅肉，频擦自开。<br />
　　<br />
　　起死歌<br />
　　 治一切中风、中气、痰，卒暴死证。<br />
　　暴死南星半夏菖，木香苍术细辛甘。<br />
　　姜煎一剂调苏合，全蝎加时可散痰。<br />
　　先用半星辛角末，鼻中吹入嚏声还。<br />
　　即将前药频频灌，口噤乌梅肉最良。<br />
　　将来共捣辛星末，中指揩牙口自张。<br />
　　记取此歌能济世，何妨死去不回阳。<br />
　　<br />
　　苏合香丸<br />
　　（方见气门。）<br />
　　卷之八　中风门<br />
　　药方<br />
　　（《局方》）<br />
　　乌药顺气散<br />
　　 治风气攻注，四肢骨节疼痛，遍身顽麻，及疗瘫痪，语言蹇涩，香港脚，步履多艰，手足不遂，先宜多服此药，以疏气道，然后随证投以风药。<br />
　　麻黄（去节） 陈皮（去白） 乌药（去木。各二两） 白僵蚕（炒，去嘴） 川芎 白芷 甘草（炙）枳壳（麸炒） 桔梗（各一两） 干姜（泡，五钱）上为末，每服三钱，水一盏，姜三片、枣一枚煎。憎寒壮热、头痛、腰体倦怠，加葱白三寸煎，并服出汗。或身体不能屈伸，温酒调服。<br />
　　（《严氏》）<br />
　　八味顺气散<br />
　　白术 茯苓 人参 乌药 青皮 陈皮 白芷 甘草上水二盏，煎一盏服。<br />
　　（《和剂》）<br />
　　人参顺气散<br />
　　 治感风头痛，鼻塞声重，及一应中风，宜服此疏气道，然后进以风药。<br />
　　干姜（炮） 人参（各五分） 川芎 陈皮（去白） 桔梗 浓朴（姜汁炒） 白芷甘草（炙） 白术 麻黄（去节。各一钱） 葛根（八分）上水盏半，姜三片、枣一枚，薄荷五叶，煎七分，不拘时温服。<br />
　　<br />
　　匀气散<br />
　　 治中风、中气。半身不遂，口眼 斜，先宜服此。<br />
　　白术（二钱） 天麻（五分） 沉香 白芷 青皮 甘草（炙，三分） 人参（五分） 乌药（一钱半） 紫苏 木瓜（各三分）上水二盏，姜三片，煎八分服。风气腰疼亦宜服之。<br />
　　<br />
　　卷之八　中风门<br />
　　药方<br />
　　（《机要》）<br />
　　大秦艽汤<br />
　　 治中风外无六经之形证，内无便溺之阻隔。知血弱不能养筋，故手足不能运动，舌强不能言语，宜养血而筋自荣。<br />
　　秦艽 石膏（各一钱） 甘草 川芎 当归 芍药 羌活 独活 防风 黄芩 白芷 生地黄 熟地黄 白术 茯苓（各七分） 细辛（五分） 春夏加知母（一钱）上水二盏煎。如遇天阴加姜七片。心下痞加枳实（五分）。<br />
　　<br />
　　四物汤<br />
　　（方见血门）（《简易》）<br />
　　三圣散<br />
　　 治中风，手足拘挛，口眼 斜，香港脚，行步不正。<br />
　　当归（洗炒） 玄胡索（微炒为末） 肉桂（去粗皮，等分）上为末，每服二钱，空心温酒调下。<br />
　　（《拔萃》）<br />
　　养血当归地黄汤<br />
　　当归 川芎 地黄 芍药 本 防风 白芷（各一钱） 细辛（五分）上水二盏，煎一盏，通口食前温服。<br />
　　<br />
　　天麻丸<br />
　　 治风因热而生，热盛则动，宜以静胜其燥，是养血也。此药行荣卫，壮筋骨。<br />
　　天麻 牛膝（二味用酒同浸三日，焙干用。） 萆 玄参（各六分） 杜仲（炒去丝，七两） 附子（炮，一两） 羌活（十四两） 川当归（十两） 生地黄（一斤。一方有独活五两，去肾间风。）上为细末，炼蜜丸，梧桐子大。每服五、七十丸，空心温酒或白汤下。良久则食。服药半月后觉塞壅，以七宣丸疏之。<br />
　　（《良方》）<br />
　　六合汤<br />
　　 治风虚眩运。<br />
　　四物汤（四两） 秦艽 羌活（各半两）每用五钱，水煎服。<br />
　　<br />
　　卷之八　中风门<br />
　　药方<br />
　　<br />
　　二陈汤<br />
　　（方见痰门）（《和剂》）<br />
　　省风汤<br />
　　 治中风口噤，口眼 斜，筋脉挛急，抽掣疼痛，风盛痰实。<br />
　　防风 南星（生用。各二钱） 半夏（水浸洗净，生用进黄芩 甘草（生用。各一钱）上水二盏，生姜五片，煎至一盏。不拘时服。此治风挟热之药，有合导痰汤同服尤妙。<br />
　　（《济生》）<br />
　　导痰汤<br />
　　（方见痰门） 治痰涎壅盛，或胸膈留饮痞塞，此治痰泄痞之药也。<br />
　　《和剂》<br />
　　大醒风汤<br />
　　 治中风痰厥，涎潮昏晕、半身不遂、历节痛风拘挛。<br />

                    <br>
                        　　南星（生用，六钱） 防风（三钱） 独活 附子（生） 全蝎（微炒） 甘草（生。<br />
　　各一钱半） 生姜（十片）上分二帖，每帖水二盏，煎八分，去渣，食远温服。<br />
　　《简易》<br />
　　星香汤<br />
　　 治中风痰盛，服热药不得者，痰厥、气厥、身热面赤宜服。<br />
　　南星（八钱） 木香（一钱）上作二剂，每剂水二盏、生姜十片、煎七分去渣温服。<br />
　　<br />
　　摄生饮<br />
　　 治一切卒中，不论中风、中寒、中暑、中湿及痰饮、痰厥、气厥初作即用此。<br />
　　圆白南星（湿纸包煨） 半夏（百沸汤泡） 南木香（各一钱。磨汁） 辽细辛苍术（生） 甘草（生） 细节石菖蒲（各一钱）上咀作二服，每服水盏半，姜七片，煎取其半，乘热调苏合香丸灌下。痰盛加全蝎二枚，先以皂角末吹鼻，得嚏进药。牙噤者，乌梅肉和南星、辛、半末，中指揩牙自开。<br />
　　<br />
　　贝母栝蒌散<br />
　　 治肥人中风，口眼 斜，手足麻木，左右俱作痰治。<br />
　　贝母 栝蒌 南星（炮） 荆芥 防风 羌活 黄柏 黄芩 黄连 白术 陈皮 半夏（汤泡七次） 薄荷 甘草（炙） 威灵仙 天花粉（各等分）上每服水二盏，姜三片，煎八分至夜服。<br />
　　<br />
　　青州白丸子<br />
　　 治男子、妇人手足瘫痪，风痰壅盛，呕吐涎沫，及小儿惊风并治。<br />
　　白附子（二两，生用） 半夏（七两，水浸，去衣，生） 南星（二两，生） 川乌（去皮脐、五钱，生）上罗为末，生绢袋盛，于井花水内摆出粉，未出者，以手揉，令出渣，再擂再摆，以尽为度。用瓷盆中，日晒夜露，每日一换新水，搅而复澄。春五、夏三、秋七、冬十日，去水晒干如玉片，以糯米粉作稀糊丸。如绿豆大，每服二十丸，生姜汤下无时。如瘫痪，酒下。<br />
　　小儿惊风，薄荷汤下三五丸。<br />
　　歌曰：积年痰饮渐成风，口眼 斜语不通。<br />
　　苏合香丸姜汁灌，青州丸子有神功。<br />
　　<br />
　　千金地黄煎<br />
　　 治热风心烦及脾胃热壅，食不下。<br />
　　生地黄汁 枸杞子汁（各五升） 真酥 生姜汁（各三升） 荆沥 竹沥（各五升） 人参（八两） 白茯苓（六两） 天门冬（八两） 大黄 栀子（各四两）上十一味，以五味为细末，先煎地黄等汁，内末药调服方寸匕，再渐加之服，以利为度。<br />
　　<br />
　　竹沥汤<br />
　　 治四肢不收，心神恍忽，不知人事，口不能言。<br />
　　竹沥（二升） 生葛汁（二升） 生姜汁（三合）上三汁和匀，分三服，温用。<br />
　　<br />
　　荆沥汤<br />
　　 治中风，多热痰盛，常宜服此。<br />
　　荆沥 竹沥 生姜汁（减半）上三汁和匀，每用五合，温服。<br />
　　<br />
　　涤痰汤<br />
　　 治中风，痰迷心窍，舌强口不能言。<br />
　　南星（姜煮） 半夏（泡七次。各二钱） 枳实（一钱） 白茯苓（一钱半） 橘红（一钱） 石菖蒲（八分） 人参 竹茹（各七分） 甘草（五分）上水二盏，生姜五片，煎八分，食前服。<br />
　　<br />
　　卷之八　中风门<br />
　　药方<br />
　　<br />
　　三生饮<br />
　　 治卒中风，昏不知人，口眼歪斜，半身不遂，痰厥，风厥。<br />
　　南星（一两，生） 川乌（去皮，生） 附子（去皮，生，各半两） 南木香（二钱半）上每服四钱，水二盏，姜十片煎七分服。<br />
　　（《济生》）<br />
　　星附汤<br />
　　 治因虚中风，痰涎壅塞。<br />
　　南木香（二钱） 南星（生） 附子（生。各半两）上作二服，每服水二盏，姜五片，煎八分食远服。寒甚者，用熟、星、附、沉。困甚，手足厥冷者，加川乌，名三生饮。服未效，加天雄，名三建汤。痰涎壅塞，声如拽锯，服药不下，宜于丹田穴多灸之。<br />
　　<br />
　　二香三建汤<br />
　　 治男妇中风，六脉俱虚，舌强不语，痰涎壅盛，精神如痴，手足偏废，不能举用。此等不可攻风，只可补虚。<br />
　　天雄 附子 乌头（各二钱，去皮脐皆生） 沉香 木香（各一钱，水磨汁）上作二服，每服水盏半，姜十片煎七分，食前服。<br />
　　<br />
　　侧子汤<br />
　　 治中风扶虚，手足厥冷，肌肉不仁，口眼歪斜，牙关紧急。<br />
　　附子（炮） 干姜（炮。各三钱） 桂心 细辛 防风 人参（各一钱）上作二服，每服水盏半，煎七分，不拘时服。<br />
　　<br />
　　防风汤<br />
　　 治中风挟暑，卒然晕倒，口眼 斜，四肢不收。<br />
　　防风 桂心 干姜 泽泻 杏仁 甘草（炙。各一钱）上水盏半煎七分，不拘时服。<br />
　　<br />
　　资寿解语汤<br />
　　 治中风脾缓，舌强不语，半身不遂。<br />
　　防风 附子（炮） 天麻 酸枣仁（各一钱） 羚羊角（镑） 官桂（各八分） 羌活甘草（各五分）上水二盏煎八分，入竹沥二匙、姜汁二滴，食远服。<br />
　　<br />
　　星附散<br />
　　 治中风能言，口不歪，而手足 曳者。<br />
　　南星 半夏（各制） 茯苓 僵蚕（炒） 川乌（去皮脐） 人参 黑附子 白附（各八分）上水二盏煎八分，食远热服，得汗愈。<br />
　　<br />
　　八风散<br />
　　 治风气上攻，头目昏晕，肢体拘急，皮肤搔痒，瘾疹成疮，及寒热不调，鼻塞声重。<br />
　　藿香 白芷 前胡（各五分） 黄 人参（各一钱） 甘草 羌活 防风（各钱半）上水二盏煎。或末，薄荷汤调下二钱，茶调亦可。<br />
　　<br />
　　卷之八　中风门<br />
　　药方<br />
　　<br />
　　《衍义》方：<br />
　　治风涎潮，塞气不通。<br />
　　皂角（炙，一两） 白矾（生，半两） 轻粉（半钱）上为末，水调一、二钱灌之，须臾吐涎。<br />
　　<br />
　　 丸：<br />
　　治中风失音不语，偏风，口眼 斜。时吐涎水，四肢麻痹，骨间酸疼，腰膝无力。<br />
　　草（五月五日，六月六日，九月九日采之者佳）上取洗净，晒干入甑中，层层洒蜜酒蒸之，晒干。如此九遍为末，炼蜜为丸，如梧桐子大。每服七十丸，空心温酒下。<br />
　　<br />
　　草灵丹：<br />
　　治一切风疾取汗。<br />
　　紫背浮萍摊于竹筛内，下着水盆。晒干罗细末，炼蜜丸，弹子大。每服一丸。黑豆煎酒下，取汗。<br />
　　<br />
　　苍耳丸：<br />
　　治诸风证。<br />
　　五月五日采苍耳草，洗净晒干为末，炼蜜丸，梧桐子大，每服十丸，日三服。若有风处或如麻豆粒起，此为风毒出也。可以针刺，黄汁出尽乃愈。<br />
　　<br />
　　灵应丹：<br />
　　治瘫痪四肢不举，风痹等证。<br />
　　麻黄二斤去根节，河水五升熬去渣，再熬成膏，入白芷、桑白皮、苍术、甘松、浮萍（各一两）、川芎、苦参（各二两）。<br />
　　为末，以膏调为丸，弹子大。每服一丸，温酒化下，临卧服。隔二、三日再服，手足即时轻快。治卒中风，涎潮不利。<br />
　　<br />
　　蓖麻膏：<br />
　　治中风口眼 斜。<br />
　　蓖麻子（十四粒） 巴豆（七粒）各去皮，研如泥加麝少许。如左 涂右手心，右 涂左手心。仍以酒调药托歪处，须臾便正，去药。<br />
　　<br />
　　蒜涂法：<br />
　　治前证。<br />
　　橡斗盛蒜泥，涂合谷穴。右 合左，左 合右。<br />
　　<br />
　　一方：<br />
　　治风 ，昏迷吐沫，不知人事，产后中 ，通治。黑豆炒焦，好酒淬淋清汁一盏，独活三钱，煎七分温服。再续服，以瘥为度。<br />
　　<br />
　　《圣惠方》：<br />
　　治 斜。栝蒌汁和大麦面作饼，贴手心。右灸左，左灸右。<br />
　　<br />
　　松叶酒：<br />
　　治口眼 斜，中风二、三年不效者。用青松叶一斤细锉，木石臼捣令汁出。生绢袋盛以清酒一斗，浸二宿，火煨一宿。初服半升，渐至一升，取头面汗出即止。<br />
　　<br />
　　皂角膏：<br />
　　治前证。大皂角（五两），去皮、子为末，以三年好米醋调和，左贴右，右贴左，干更涂之。<br />
　　<br />
　　青藤膏：<br />
　　治诸风证。出太平府之荻港。二、三月间采。青藤不拘多少，锉入釜内，用微火熬七日夜成膏，收于瓷器内。若用治病，先备梳三、四枚。量病虚实加减，服一茶匙，温酒调下，不拘时。服毕将患人身上拍一掌，其后发痒，遍身以梳梳之。要止，饮冷水一口解之。痒止病愈。<br />
　　<br />
　　一方：<br />
　　治卒中风，昏愦若醉。痰涎壅盛，四肢不收。砒霜如绿豆大，细研末。以新汲水调下，少时用热水投之，大吐即愈。<br />
　　<br />
　　一方：<br />
　　治中风烦热，皮肤搔痒。醍醐四两每服一匙，酒调下。尽四两而愈。<br />
　　<br />
　　仙灵脾酒：<br />
　　治遍身手足不随，皮肤不仁。仙灵脾（一斤），锉细，生绢袋盛，以无灰酒二斗浸之，以浓封密，春夏三日，秋冬五日后开。每日温饮，令微醺，不可大醉。若酒尽再制一服，无不效。<br />
　　<br />
　　一方：<br />
　　治中风头眩。蝉蜕一两，微炒为末，酒调下一钱。<br />
　　<br />
　　一方：<br />
　　治风痰。宜多食梨可愈。惟正月禁食。<br />
　　<br />
　　一方：<br />
　　治前证。川乌（去皮），五灵脂、当归、骨碎补等分，为末，酒糊丸。每服十丸至十五丸，温酒送下。<br />
　　<br />
　　《千金方》<br />
　　治中风，口噤不知人。独活（四两）入酒一升，煎半升温服。<br />
　　<br />
　　又方：<br />
　　苍术四两，酒三升，煎一升，顿服。<br />
　　<br />
　　一方：<br />
　　治中风失音，并一切风疾及小儿客忤，男子阴痒，女人带下。白僵蚕七枚炒。为末，酒调服方寸匕，立效。<br />
　　<br />
　　一方：<br />
　　治中风不省人事。香油或生姜自然汁，灌之即省。<br />
　　<br />
　　一方：<br />
　　治中风项强，不能回顾。掘地作坑，烧令通赤，以水洒之，用桃叶铺其下。患人卧之，多着桃叶在项下，蒸之令汗出瘥。<br />
　　<br />
　　一方：<br />
　　治风劳肿毒，挛痛或牵引及少腹腰痛。桃仁（一升）去皮尖，炒令黑烟出，热研捣如泥，以酒二升，搅匀服，取汗三日愈。<br />
　　<br />
　　《肘后方》：<br />
　　治中风，腹中切痛。以食盐半斤熬令水尽，着口中以热汤吞下，得吐痰即愈。<br />
　　<br />
　　一方：<br />
　　治卒风不省人事，痰涎壅急。生白矾二钱为末，生姜自然汁调，斡开口灌下，得吐即省。<br />
　　<br />
　　一方：<br />
　　治中风。口噤不开，涎潮不吐。法用大皂角一条，去皮，涂猪胆炙令黄色为末，每服一钱，不拘时。如气实脉盛，调二钱。如牙关不开，用白盐梅揩齿，口开即灌药，以吐出风涎瘥。<br />
　　<br />
　　一方：<br />
　　治服药过多，不省人事。甘草（一两）煎汤入生姜汁半杯和服。<br />
　　<br />
　　一方：<br />
　　治一切风疾。浑身搔痒。用胡麻、威灵仙、何首乌、甘草、石菖蒲等分，为细末，每服二钱、姜汤调下。<br />
　　《食疗》云：治水肿风疾，中风脚软，及风毒香港脚，筋挛膝痛，大黄豆和甘草煮汤，不时服。<br />
　　《神仙夏禹经》：菖蒲薄切晒干，三斤，绢袋盛之。玄水一斗（酒也）浸悬坛内，密封一百日。出视如绿菜色。以一斗熟黍米纳中，封十四日开出温饮，治一切三十六种风，悉效。<br />
　　《崔氏海上集》云：威灵仙治风，通十二经脉。此药朝服暮效，疏通五脏六腑，令出宿水，微利不泻。久服四肢轻健，手足温暖。专治男妇中风，手足不遂，口眼 斜，骨节风，胎风，暗头风，白癜风，心风，大麻风，皮风搔痒、手足顽麻，言语蹇滞，行立不得，风疥癣毒，湿热浸淫，面黄气急，腹胀腰重，阴肿肾冷。妇人月水不来，动经多日。内服威灵仙，外用煎汤频洗，无不平愈。法用威灵仙一味，洗焙为细末，用好酒和，令微湿入在竹筒内，塞口，九蒸九晒，如干漆，以炼蜜和丸，梧桐子大。每服二十丸，酒送下。<br />
　　<br />
　　卷之八　中风门<br />
　　药方<br />
　　治中风中脉，口眼 斜。<br />
　　<br />
　　听会<br />
　　（二穴，在耳前陷中动脉宛宛中，张口得之。） <br />
　　颊车<br />
　　（二八，在耳下二韭叶陷中。） 地仓（二穴，在口吻旁四分外，近下有脉微微动者是。）上三穴，左患灸右，右患灸左。<br />
　　灸中风中腑，手足不随等疾。<br />
　　<br />
　　百会<br />
　　（一穴，在顶中央。） <br />
　　肩 <br />
　　（二穴，在两肩端两骨间陷处宛宛中，举臂得之。）<br />
　　曲池<br />
　　（二穴，在肘外横纹头，屈肘曲骨取之是穴。） <br />
　　风市<br />
　　（二穴，在膝外两筋间，平立舒两手着腿，中指到处是。） <br />
　　足三里<br />
　　（二穴，在膝下三寸，胫骨外大筋内，筋骨之间是。） 绝骨（二穴，在足外踝上三寸动脉中。）凡觉手足麻木不仁，或痛，良久乃止，此将中腑之候也。不论是风与气，可速灸此六穴。在左灸右，在右灸左。<br />
　　灸风中脏，气塞涎上不语、昏危，下火立效。<br />
　　<br />
　　百会<br />
　　（一穴，如前。） <br />
　　风池<br />
　　（二穴，在项后发际陷中。） 大椎（一穴，在项后一椎上项中。） <br />
　　肩井<br />
　　（二穴，在缺盆上，大骨前寸半，以三指按之，当中指下陷中是。）<br />
　　间使<br />
　　（二穴，在掌后三寸两筋间陷中。） <br />
　　足三里<br />
　　（二穴，如前） <br />
　　曲池<br />
　　（二穴，如前。）凡觉手足麻痹，心中昏乱，神思不快，此将中腑之候。不论是风与气，可速灸此七穴。以次第灸之，立愈。<br />
　　灸中风眼戴不能上视者，三椎、五椎各灸五、七壮，齐下火立效。<br />
　　<br />
　　卷之八　中风门<br />
　　药方<br />
　　一法：正坐倚壁，不息行气，从头至足，愈疽疝、大风、偏枯、诸风痹。<br />
　　一法：仰两足指，五息止。引腰背偏枯，令人耳闻声。常行，眼耳诸根无有 碍。<br />
　　一法：以正背倚，展两足，瞑目，从头上引气，想以下行，直抵足心，可三七引，候掌心似受气止。盖谓上引泥九，下达涌泉是也。<br />
　　一法：正坐倚壁，不息行气，从口令气至头始止，治疽痹，大风偏枯。<br />
　　一法：一足蹋地不动，一足向侧相转，身欹势并手尽急回，左右迭三七，去脊风冷，偏枯不通。<br />
　　一法：两手抱左膝。鼻给气七息，展右脚，除难屈伸拜起，胫中痛痿。<br />
　　一法：两手抱右膝着膺、除下重难屈伸。<br />
　　一法：踞坐，伸右脚，两手抱左膝头，以鼻纳气，自极七息，右足着外，除难屈伸，胫中痛痹。<br />

                    <br>
                        　　一法：立身上下正直，一手上托，仰手如似推物。一手向下如擦物，极势上下来去，换易四七，去 内风，两腋筋脉挛急。<br />
　　一法：治四肢疼痛及不随，腹内积气。床席必须平稳，正身仰卧，缓解衣带、枕高三寸，握固者，以两手各自以四指把手拇指，舒臂令去身各五寸，两脚竖指、相去五寸。<br />
　　安心定意，调和气息。徐徐漱王泉，以舌竖上，待津唾满口，徐徐咽下，以口吐气，鼻引气入喉。须微微缓坐，不可卒急，调引气，勿令自闻出入之声，每引气于心，心念送之。从脚上头，便气出，引气五息六息，一出之为一息，自一息数至十息，渐渐增至百息，病即除。不用食生菜及肥肉，大饱食后，喜怒忧思。惟向晓上半日清净时行之，能愈百病。<br />
　　<br />
　　卷之九　伤风门<br />
　　病机叙论<br />
　　经云：风为百病之长，善行而数变。又曰：伤于风者，上先受之。又曰：虚邪贼风，阳先受之。<br />
　　<br />
　　卷之九　伤风门<br />
　　病机叙论<br />
　　陈无择云：经曰春伤于风，乃四时之序也。风循经络，以日传变，与伤寒无异。但寒泣血，故无汗恶寒；风散气，故有汗恶风，为不同。仲景太阳经分伤寒、伤风不同，后人纂集不分门类，但以风、寒、暑、湿、时气、瘟疫，凡太阳病皆谓之伤寒。今立伤风一门，分别无混。<br />
　　<br />
　　卷之九　伤风门<br />
　　病机叙论<br />
　　风为天地浩荡之气，四时八风之变，未尝无也。间有伤者，皆因不能法道清净，腠理不密，表上阳虚所致，一因也。有挟虚痰热，其气拂郁，风邪易于外束，二因也。经曰：清净则内腠闭拒，虽有大风苛毒，弗之能害是也。<br />
　　<br />
　　卷之九　伤风门<br />
　　治法<br />
　　若表虚受风，专行发散之药，必致汗多亡阳。若内挟痰热而伤风者，宜内外交治，不可专以解表。腠理疏泄，不觉易感者耳。固卫气，兼散风邪，如桂枝汤之属是也。<br />
　　<br />
　　卷之九　伤风门<br />
　　治法<br />
　　足太阳膀胱经，桂枝汤。足阳明胃经，杏子汤。足少阳胆经，柴胡加桂汤。足太阴脾经，桂枝芍药汤。足少阴肾经，桂附汤。足厥阴肝经，八物汤。<br />
　　前方皆以桂枝汤三味加以各经药，皆是立温解散之剂。<br />
　　<br />
　　卷之九　伤风门<br />
　　脉候<br />
　　《豚经》云：脉浮而大者为风。《权舆》云：浮缓为伤风鼻塞。<br />
　　<br />
　　卷之九　伤风门<br />
　　药方<br />
　　（仲景）<br />
　　桂枝汤<br />
　　 治太阳经伤风自汗。<br />
　　桂枝 芍药（各二钱） 甘草（一钱）上水二盏，姜三片、枣一枚煎服。<br />
　　<br />
　　桂枝芍药汤、柴胡加桂汤、杏子汤、桂附汤<br />
　　（以上四方见伤寒门）<br />
　　八物汤<br />
　　（见虚损门）<br />
　　卷之九　伤风门<br />
　　药方<br />
　　《局方》<br />
　　神术散<br />
　　 治伤风头痛，鼻塞声重。<br />
　　苍术 本 白芷 细辛 羌活 川芎 甘草（炙。各五分）上水盏半，姜三片、葱白三寸煎服。<br />
　　<br />
　　川芎茶调散<br />
　　 治伤风上攻，头目昏痛，鼻塞声重。<br />
　　薄荷叶（四两） 川芎（二两） 羌活 甘草（一两） 荆芥（二两） 白芷（一两） 防风（七钱） 细辛（五钱）上为末，每服二钱，食后茶清调下。<br />
　　<br />
　　卷之九　伤风门<br />
　　药方<br />
　　（《和剂》）<br />
　　参苏饮<br />
　　 治伤风感冒，发热头痛，咳嗽，涕唾稠粘。此药大解肌热，宽中快膈，虚实疑似，往来潮热，并皆治之。<br />
　　人参 紫苏叶 干葛 半夏（制） 前胡 桔梗 枳壳 陈皮 茯苓 甘草（炙，等分） 木香（磨，一分）上水盏半，姜五片、枣一枚，煎七分，不拘时服。<br />
　　<br />
　　消风百解散<br />
　　 治四时感冒、伤风发热，恶寒头痛，鼻塞，咳嗽声重。<br />
　　苍术 麻黄 荆芥 白芷 陈皮（各一钱） 甘草（各五分）上水盏半，姜三片、葱一根。煎七分，不拘时服。<br />
　　<br />
　　消风散<br />
　　 治诸风上攻，头目昏眩，项背拘急，鼻塞声重，皮肤搔痒，瘾疹顽麻。妇人血风头痛，肿痒皆治。<br />
　　人参 茯苓 防风 荆芥穗 甘草 芎 羌活 白僵蚕 薄荷叶 蝉蜕（各一两）浓朴 陈皮（各五钱）上为细末，每服一钱，茶清调下。遍身痒者，酒调下。<br />
　　（《简易》）<br />
　　冲和散<br />
　　 治感冒风湿，头目不清，鼻塞声重，倦怠欠伸，出泪。<br />
　　苍术（四两） 荆芥（两半） 甘草（八钱）姜汤调服二钱。<br />
　　<br />
　　金沸草散<br />
　　 治秋令肺经受风。头目昏痛，咳嗽声重，唾涕稠粘。及治时行疫气，壮热恶风。<br />
　　旋复花（去梗） 麻黄 前胡（各七分） 荆芥穗（一钱） 半夏（制） 赤芍药 甘草（各五分）上水盏半，姜三片、枣一枚，煎八分，热服。<br />
　　<br />
　　人参败毒散<br />
　　 治伤风头痛，壮热恶寒及风痰咳嗽，鼻塞声重。如心经蕴热，口舌干燥，加黄芩。<br />
　　人参 羌活 桔梗 柴胡 前胡 独活 枳壳 川芎 茯苓 甘草（等分）水盏半，姜三片、薄荷少许煎。<br />
　　<br />
　　卷之九　伤风门<br />
　　药方<br />
　　（《和剂》）<br />
　　羌活散<br />
　　 治风邪壅滞，头目昏眩，遍身拘急，肢节烦痛，鼻塞声重，天阴愈觉不安。<br />
　　羌活 防风 麻黄 枳壳 菊花 细辛 川芎 蔓荆子 白茯苓 石膏 黄芩 甘草（炙）前胡（各等分）上水盏半，姜三片煎。<br />
　　<br />
　　柴胡升麻汤<br />
　　 治感冒头痛，恶寒身痛，鼻塞咳嗽，唾涕稠粘。<br />
　　柴胡 前胡 升麻 桑白皮 赤芍药 干葛 黄芩 石膏 荆芥上水盏半，姜三片、淡豆豉二十粒，煎七分服。<br />
　　<br />
　　卷之九　伤风门<br />
　　药方<br />
　　（《宣明》）<br />
　　防风通圣散<br />
　　（方见中风门）治伤风，邪传入里，内热郁结，秘塞壅闷。<br />
　　（钱氏）<br />
　　大黄丸<br />
　　 治伤风，内挟痰热宜下之。<br />
　　大黄 黄芩（等分）上为末，滴水丸服。<br />
　　<br />
　　卷之九　破伤风门<br />
　　病机<br />
　　《病机》云:破伤风者，有因卒暴伤风，邪袭之，传播经络，致使寒热更作，身体反张，口噤不开。甚者，邪气入脏则死矣。有因诸疮不瘥，荣卫虚，不生肌肉，疮口不合，风邪亦能外入，为破伤风之候。二者皆外因也。有诸疮不瘥，举世皆言着灸为上，是谓热疮。而不知火热客毒，逐经变病，不可胜言，微则发热，甚则生风而搐。或角弓反张，口噤目斜。此不内外因也。有破伤风不灸而病此者。因疮着白痂，疮口闭塞，气难通泄，故阳热郁结，热甚生风。或病已十分安全，而忽有此病，皆由内气虚损，风热郁于五内而得之者，此皆内因也。<br />
　　<br />
　　卷之九　破伤风门<br />
　　病机<br />
　　古方以破伤风与中风混同论治，故不另立门户也。惟河间分表里中三法，与伤寒同治，用药甚详。其言病因，有外伤于风，有因灸火内热所作，特与中风相似也。但中风之人，尚可淹延岁月，而破伤风犯之多致不救。盖中风有在经、在腑、在脏之异。独入脏者，最难治。破伤风或始而出血过多，疮口早闭，瘀血停滞，俱是血受病。血属阴，五脏所主，故破伤风始虽在表，随即传脏，故多死也。<br />
　　<br />
　　卷之九　破伤风门<br />
　　病机<br />
　　破伤风同伤寒法通治，分别表里阴阳，有在表在里、有在半表半里者。在表者，宜汗之；在里者，宜下之；在半表半里者，宜和解之，不可过其治也。凡疮愈或未愈，始因风邪袭入，或因闭塞郁热，生风下已，则表传入里。气尚平者，惟善伸欠，筋脉挛急，恶寒，或筋惕而搐，脉则浮数而弦。宜以辛热，开冲郁结，如伤寒以麻黄汤发散是也。凡用辛热发散，然是寒药佐之。则凡风热之胜，亦如伤寒麻黄桂枝加黄芩、石膏、知母之类，是则在表之治法然也。<br />
　　风邪在表不已，渐于里而未深入者，是谓半表半里，亦犹伤寒小柴胡汤和解之也，此中治之法然也。<br />
　　邪气入里，病势特深，而舌强口噤，项背反张，惊惕搐搦，涎唾稠粘，胸臆满塞，而或便溺闭，或时汗出。脉则弦大而数。然汗出者，风热郁甚于里，而表热少罢，则腠理疏泄，而心热甚，故汗出也。宜以芎黄汤之属下之，复以退风热剂和之，此治里之法然也。<br />
　　<br />
　　卷之九　破伤风门<br />
　　脉候<br />
　　脉浮而无力为太阳虚也。脉长而有力为阳明实也。脉浮而弦小者，少阳也，脉洪实弦数，邪入于里也，宜下之。<br />
　　<br />
　　卷之九　破伤风门<br />
　　药方<br />
　　<br />
　　灵砂丹<br />
　　 治破伤风一切诸风。<br />
　　威灵仙 牵牛（取头末） 苍术（各五钱） 何首乌 香附子（六钱） 川乌（去皮尖） 乳香 没药（各三钱） 朱砂（二钱，为衣） 皂角（去皮弦，炙黄）上为末，皂角打碎，用酒二升半，春秋三日，夏二日，冬七日取汁，打糊丸。每服五丸，酒下。<br />
　　<br />
　　急风散<br />
　　 治新久诸疮，破伤中风，项强背直，口噤不语，手足抽搐，眼目上视，喉中拽锯及取箭头。<br />
　　丹砂（一两） 草乌（二两，半生半熟，烧存性，米醋淬冷） 乌头（生，二钱半，与草乌同研末。） 麝香（二钱，另研）上为细末，和匀，每服五分，以酒下，血止痛定如神。若出箭头，先进一服，次以药敷箭头上。<br />
　　<br />
　　玉真散<br />
　　 治破伤风，手足打扑损伤。<br />
　　南星 防风（各等分）上为末，生姜汁同酒调服一钱。伤处以此药敷之。牙关紧急，角弓反张，童便酒调服二钱。<br />
　　<br />
　　风药一字散<br />
　　苍术（四两） 川乌（二两） 草乌 白芷（各一两） 防风 川芎（各五钱） 天麻细辛（各二钱半） 全蝎（一钱）上为极细末，金疮皮破血出，药到即止。以帛缚之。破伤风才发，用药一钱，热酒调服，被盖出汗即愈，如无汗亦效，未效再一服。头风，茶调服。偏头风，口含水搐鼻。伤风热，茶调一服，出汗安。恶疮无时不愈，口含水洗疮拭干擦之立效。蛇伤、犬咬、蝎螫，口含盐水洗之，敷上效。杖疮有血，干敷之。<br />
　　<br />
　　夺命丹<br />
　　 治破伤风，角弓反张，搐搦，牙紧急，不省人事。<br />
　　川乌 草乌 天麻（各半两） 雄黄上为末，每服五分，用连须葱二茎，水一盏煎三五沸，去葱入温酒服。如重车行五里，煎葱汤，米粥热服。有汗出，觉身体微麻为妙。不愈，再服《宝鉴》方，酒糊丸，梧桐子大，每服十五丸。<br />
　　<br />
　　如圣散<br />
　　 治破伤风，止血定痛。<br />
　　苍术（三两） 川乌头（炮，去皮脐） 草乌头（炮。各一两） 蝎梢（微炒，二钱半） 天麻 细辛 川芎 两头尖（炮去皮） 白芷（各七钱） 防风（一两） 雄黄（二钱半） 乳香（二钱，炙）上为细末，每服一钱，不拘时酒调服。<br />
　　<br />
　　独圣散<br />
　　 治破伤风五七日未愈，已至角弓反张，牙关紧急立效。<br />
　　蝉蜕（净，五钱）上为末，用好酒一盏，煎滚服之立苏。<br />
　　<br />
　　金枣儿<br />
　　治一切破伤风，诸风等证。<br />
　　白术（一两半） 苍术（六两） 麻黄（二两） 两头尖 全蝎（去毒） 川乌（各二两） 川芎 细辛 防风 白芷 天麻（各二两五钱） 雄黄（五钱） 辰砂（二钱）上为细末，糯米糊丸，如小枣儿大，金箔为衣。每服一枚或半枚，量病患轻重，用酒磨用，或茶汤、姜汤任服之。专治一切恶疮，无名肿毒，风癣疥癞，及妇人吹乳，疯狗咬伤诸风。皆用新汲水磨汁一盏，涂疮上，一半服之。牙痛先用浆水漱口，次用豌豆大一粒，咬定痛处，立止。<br />
　　<br />
　　白术汤<br />
　　 治破伤风大汗不止，筋挛搐搦。<br />
　　白术 葛根 升麻 黄芩（各钱半） 芍药（二钱） 甘草（一钱）上水煎服无时。<br />
　　<br />
　　蜈蚣全蝎散<br />
　　 治破伤风搐搦。<br />
　　蜈蚣（一条，炙去毒） 全蝎（一对，炒去毒）上为细末，如发时，用一字或二字，擦牙缝或吹鼻中。<br />
　　<br />
　　卷之九　破伤风门<br />
　　药方<br />
　　（《拔萃》）<br />
　　羌活防风汤<br />
　　 治破伤风，邪初在表。<br />
　　羌活 防风 川芎 本 当归 芍药 地榆 细辛 甘草（等分）水盏半，煎八分服，大便秘，加大豆三钱。<br />
　　<br />
　　防风汤<br />
　　 治破伤风未传入里，急宜服此。<br />
　　防风 羌活 独活 川芎上水煎，调蜈蚣散服，大效。<br />
　　<br />
　　蜈蚣散<br />
　　蜈蚣（一条，炙去毒） 鱼螵（三钱，炒）上为细末，每服五分，防风汤调下。如解表不已，转觉入里。<br />
　　<br />
　　白术防风汤<br />
　　 服前药过多，汗出不止。<br />
　　白术 防风 黄 （各二钱）上水二盏煎八分，不拘时服。破伤风大府秘，小水赤，自汗，故知无寒也。宜速下之，先用芎黄汤二服，次用大芎黄汤下之。<br />
　　<br />
　　卷之九　破伤风门<br />
　　药方<br />
　　（《拔萃》）<br />
　　芎黄汤<br />
　　川芎（一钱） 黄芩（三钱） 甘草（五分）上水盏半煎七分，服二剂，即服下药。<br />
　　<br />
　　大芎黄汤<br />
　　川芎 黄芩（各二钱） 羌活（一钱） 大黄（三钱）上水煎服，以利为度。<br />
　　<br />
　　江螵丸<br />
　　 治破伤风发搐，脏腑秘涩。<br />
　　江螵（锉炒） 野鸽粪（炒，即左盘龙） 白僵蚕（各五钱） 雄黄（一两） 蜈蚣（二条） 天麻（一两）上为末，分作三份。以一份用烧饭丸，梧桐子大，朱砂为衣。以一份加巴豆霜二钱，亦以朱砂为衣，各包为记。每服前朱丸三十粒加巴豆丸一粒。第二次服加二粒，加至利为度，口服前朱丸。<br />
　　<br />
　　左龙丸<br />
　　 治直视在里者。<br />
　　左盘龙 白江螵 白僵蚕（各五钱） 雄黄（一钱）上为细末，蒸饼为丸，梧桐子大。每服十五丸，温酒下。如里证不已，当于左盘龙丸中入巴豆霜半钱，如江螵丸三分制法，加一粒服。<br />
　　<br />
　　卷之九　破伤风门<br />
　　药方<br />
　　<br />
　　羌活汤<br />
　　 治破伤风在半表半里。<br />
　　羌活 防风 麻黄 细辛 川芎 枳壳 石膏 蔓荆子 黄芩 甘草 前胡 白芷 薄荷菊花 白茯苓（各等分）上水二盏，姜五片，煎八分服。<br />

                    <br>
                        　　<br />
　　地榆防风散<br />
　　 治前证。头有微汗，身无汗，不可发表者。<br />
　　地榆 防风 地丁草 马齿苋（等分）上为细末，每服三钱，米汤调下。<br />
　　<br />
　　防风通圣散<br />
　　（方见风门） 倍加荆芥穗、大黄煎，调全蝎、僵蚕末服之。<br />
　　<br />
　　卷之九　破伤风门<br />
　　药方<br />
　　<br />
　　当归地黄汤<br />
　　 治前证日久人虚，宜养血。<br />
　　当归 川芎 芍药 地黄 防风 白芷 本 细辛（等分）上水煎服。<br />
　　<br />
　　卷之九　破伤风门<br />
　　药方<br />
　　<br />
　　一方：<br />
　　用蜈蚣一条为末，擦牙，吐出涎立瘥。<br />
　　<br />
　　一方：<br />
　　治破伤血，身肿，牙关不开。用白僵蚕直者，炒为末，以姜汁调五分灌之。又以姜汁多调，以鸡翎扫于疮口上，勿令干。<br />
　　<br />
　　一方：<br />
　　用草乌为末，每服二字，酒调汗出为度。<br />
　　<br />
　　一方：<br />
　　治破伤风歌曰：半两当归蝎二钱，合来捶碎酒同煎。直须软烂和渣嚼，一切伤疮保万全。<br />
　　<br />
　　蝎梢散：<br />
　　蝎梢七个为细末，热酒调服。<br />
　　<br />
　　又方：<br />
　　治破伤风歌曰：鱼胶能治破伤风，先煎一钱疮口封。余别烧灰调酒服，麝香少许立成功。<br />
　　<br />
　　《经验方》：<br />
　　黑豆一撮，炒熟。煮酒三、四杯，三五沸，调朱砂末一字服。<br />
　　<br />
　　又方：<br />
　　治破伤风欲死，用川乌、半夏、南星，皆生用。天麻等分为末，每服一钱。黑豆淋酒服，次用酒二杯投之。<br />
　　<br />
　　卷之九　厉风门<br />
　　病机<br />
　　经曰：风气与太阳俱入，行诸脉俞，散于分肉之间，与卫气相干，其道不利，故使肌肉 而有疡。卫气有所凝而不行，故其肉不仁也。厉者，有荣卫热 ，其气不清，故使鼻柱坏而色败，皮肤疡溃。风寒客于脉而不去，名曰厉风。<br />
　　<br />
　　卷之九　厉风门<br />
　　病机<br />
　　厉风证则今之所谓大风，又谓之癞风，实受天地间杀物之风。古人谓之厉者，以其酷烈暴悍可畏矣。<br />
　　<br />
　　卷之九　厉风门<br />
　　病机<br />
　　《三因》经所载，即风论所谓恶疾是也。虽名曰风，未必皆因风。大率多嗜欲劳动，气血郁热，或发汗泄，不避风邪冷湿，使淫气与卫气相干，致肌肉皮肤疡溃，鼻梁崩塌，《千金》所谓自作不仁，极猥之业，虽有悔言，而无悔心，良得其情。然亦有传染者。原其所因，有不涉内外，亦有传染而成者。治之须推其所因，凡因风寒湿热兼劳役饮食，与夫传染迥燃不同。若例作厉风治之则误矣。<br />
　　传染之因，亦惟内热积毒者受之，所谓燥以逢火则先焚矣，亦不可不谓之风也。<br />
　　<br />
　　卷之九　厉风门<br />
　　病机<br />
　　厉风有五种。黄风生黄虫，青风生青虫，赤风生赤虫，白风生白虫，黑风生黑虫，惟黑虫不可治。其虫在于病躯，去来无数，甚入骨髓。食人肝则眉脱，食人肺则鼻柱崩，食人脾则语音变散，食人肾则耳鸣如雷，若食其心，则诸痛疮疡，心实司之，心受触则死矣。<br />
　　<br />
　　卷之九　厉风门<br />
　　病机<br />
　　然此病非止肺脏有之，以其病发于鼻，俗呼为肺风也。鼻肿准赤，胀大而成疮，乃血随气化也。气既不施，则血为之聚。血既聚，则肉坏烂而生虫也。虫者，厥阴主之。厥阴为风木，主生五虫。盖三焦相火热甚，而制金，金衰则木邪胜，侮金宜宣泄火邪利气之剂，虫自不生也。故此病为血热明矣。初作当疏泄，煎《局方》升麻汤，下钱氏泻青丸。余病各随经治。<br />
　　<br />
　　卷之九　厉风门<br />
　　病机<br />
　　此证须分上下，看其斑疹疙瘩与疮。上先见者，上体多者，在上也；下先见者，下体多者，在下也；上下同得者，在上复在下也。虽有上下道路之殊，然不外乎阳明一经。阳明胃与大肠之经，无物不受。此风之入人也，气受之，则在上多；血受之，则在下多；气血俱受者，甚重。自非医者神手，病者铁心，罕有免者夫。或从上，或从下，以渐而来者，皆可治。病患见其病势之缓，多忽之，失于早治，及至势极，鲜能为矣，良可叹哉！<br />
　　卷之九　厉风门<br />
　　治法<br />
　　戴人张子和云：《内经》论癞风，针二百日，眉毛再生，针同发汗也。但无药者用针，一汗可抵千针。故高供奉尝采萍治瘫痪风出汗。张主簿病瘫十余年。戴人曰：足有汗者可治之，当发汗。其汗出当臭，其涎当腥。乃置燠室中以三圣散吐之。汗出周身如卧水中，其汗果臭，其痰皆腥如鱼涎，足心微有汗，次以舟车丸、浚川散下五七行，如此数次乃瘳。<br />
　　患人身上痒甚，盖为风邪，气郁血不荣。服宜四物汤加黄芩、白芷，调浮萍末服，发汗而愈。<br />
　　<br />
　　卷之九　厉风门<br />
　　治法<br />
　　经曰：汗之则疮已。况癞之为风，尤疮之最恶者，故曰厉风。诸疮热入，热则生风，又况厉风，尤染肃杀之风而成者。若非汗法，何以去其厉风？所以汗之一法，治厉之最要者。<br />
　　其余诸方次第用之可也。<br />
　　<br />
　　卷之九　厉风门<br />
　　治法<br />
　　《内经》曰：大风骨节重，须眉堕，名曰厉风。刺肌肉为故，汗出百日，主泄卫气之怫热。刺骨髓，汗出百日，泄荣卫之怫热。凡二百日须眉生而止针。怫热屏退，阴阳气内复，故多汗出，须眉生也。《灵枢》云：厉风者，素剌其肿上，已刺，以锐针针其处，按出其恶气，肿尽乃止。常食方食，勿食他食，以犯其病。<br />
　　一人病风，面黑爬痒不已。眉毛脱落，刺其面，大出血如墨，刺三次，血变红色。每刺，自额至颐，排针上下。隔日一刺，至十余日已。<br />
　　凡病在上者，以醉仙散取臭涎、恶血，于齿缝中出。在下者，以通天再造散取恶物陈虫，于谷道中出。<br />
　　凡大风初起，头面搔痒，便有红紫疹块起者，即可服防风通圣散，加苦参、天麻、蝉蜕数十帖，外用七珍汤洗浴，发汗则易愈。恶忌五辛荤腥浓味。半年必不再作。<br />
　　<br />
　　卷之九　厉风门<br />
　　治法<br />
　　先服桦皮散自少至多，服五、七日，灸承浆穴七壮。灸疮愈后，再灸之。凡三灸之后，服二圣散，泄热，祛血中之风邪。时更以升麻汤送下泻青丸为佳。尚年深日久，即以愈风丹、换骨散等方，详而用之。<br />
　　<br />
　　卷之九　厉风门<br />
　　治法<br />
　　人有斯疾，大率热邪，皆其嗜欲不谨所致。患斯疾者，当断戒荤腥盐酱，一切浓味。只宜清心寡欲，绝色忘虑，幽隐甘泉，屏弃世务。早早救疗，庶几可活。稍不守禁，每见愈而复作，一致危亡，莫能再救。孙真人云：尝治数百人，终无一人免于死者，盖无一人能守禁忌故耳。唯一妇人病愈，外又服加减四物汤百余剂，半年之上，方得月经行，十分安愈。<br />
　　丹溪治五人中间，亦唯一妇人得免死而全愈。以其贫甚且寡，无物可吃也。余三四人越二、三年皆复作而死。<br />
　　<br />
　　卷之九　厉风门<br />
　　脉候<br />
　　仲景曰：肺浮而大，浮为风虚，大为气强。风气相搏，必成隐疹，身体痒者，名泄风，久久而为痂癞。<br />
　　<br />
　　卷之九　厉风门<br />
　　药方<br />
　　（《局方》）<br />
　　桦皮散<br />
　　 治肺脏风毒，遍身疮疥、隐疹搔痒，又治面上风刺、粉刺。<br />
　　桦皮（四两，烧灰） 杏仁（二两，去皮尖，用水一碗于银铫内烹之，候水减半，取起放冷干用） 枳壳（四两，去穣用火烧存性，取出于湿纸上。令冷用） 荆芥穗（二两） 甘草（炙，半两）右除杏仁外，余药为末。将杏仁另研细，次入诸药细合匀，瓷器内收之。每服二钱，食后温酒调下。<br />
　　<br />
　　胡麻散<br />
　　 治风气挟热，瘾疹搔痒。<br />
　　胡麻子（十二两） 苦参 荆芥穗 何首乌（各八两） 威灵仙 防风 石菖蒲 牛蒡子（炒） 菊花 蔓荆子 白蒺藜（炒，去刺） 甘草（炙。各六两）上为末，每服二钱，食后薄荷汤服，茶清亦可。<br />
　　<br />
　　升麻汤<br />
　　 治诸风热癞，肌肉极热，体上如鼠走，口反绽，皮色皆变。<br />
　　升麻 茯神 人参 防风 犀角（镑） 羚羊角（镑） 羌活（各一钱） 肉桂（五分）上水二盏、姜三片，入竹沥少许，煎八分，不拘时服。<br />
　　<br />
　　加减大造苦参丸<br />
　　 治大风诸风，紫白癜风。<br />
　　苦参（一斤） 防风 荆芥 苍耳子 胡麻子（半生半熟用） 皂角刺（各十两）蔓荆子 牛蒡子（炒） 黄荆子 枸杞子 何首乌 生地黄（一两） 蛇床子（各三两）香白芷（两半） 薄荷（一两）上为细末，用大皂角捣烂熬膏，入前药匀丸，如梧桐子大。每服五十丸，茶酒任下。<br />
　　<br />
　　白花蛇膏<br />
　　 治诸风癞疾，遍身生疮。<br />
　　白花蛇肉（四两，酒浸） 天麻（七钱） 荆芥 薄荷叶（各三钱）上为细末，好酒二升，蜜四两，银石器内熬成膏。每服一酒杯，温服，日三次，煎饼，压下，于暖处发汗效。<br />
　　<br />
　　换肌散<br />
　　 治大风，年久不愈。眉毛脱落，鼻梁崩坏，额颅肿破，服此不逾月取效。<br />
　　白花蛇 乌蛇（各一两，酒浸一宿） 地龙（去土，二两） 当归 细辛 白芷 天麻蔓荆子 威灵仙 荆芥穗（各一两） 甘菊花 苦参 沙参 木贼 不灰木 石菖蒲 甘草（炙） 何首乌 赤芍药 沙苑 蒺藜 胡麻（炒黄） 天门冬 川芎 定风草（即草乌茎）苍术 草乌头 木鳖子（各二两）上为极细末，每服五钱，食后酒调下，余饮数杯尤妙。<br />
　　<br />
　　换骨丹<br />
　　 治大麻风。<br />
　　九肋鳖甲（二两） 大蜈蚣（五钱）上以盐泥固济候干，火 存性，二分为末。用巴豆五钱，去皮，顺手取胶枣七枚，去核入巴豆在胶枣中，火烧令焦，存巴豆五分性，将枣、巴豆研烂如泥，入前二味，研匀，醋糊丸绿豆大，每服七丸，虚人四五丸。温齑汁下，下利恶秽。未利，再加三丸，次服遇仙丹。<br />
　　<br />
　　遇仙丹<br />
　　人参 紫参（各一两） 苦参 白僵蚕（各二两）上为细末，糊丸梧桐子大。每服三十丸，食前温盐汤送下。<br />
　　<br />
　　直指方<br />
　　 治大风苦参（酒浸一宿） 皂角（一两） 龟板（一个、酥炙） 僵蚕（炒，一钱） 全蝎（去毒，一钱） 轻粉（三分） 鹅毛（一付、锅内炒化，放地下出火毒）共为末，每服一钱，酒调下，早晚各一服。<br />
　　<br />
　　皂角丸<br />
　　 治大风诸癞。<br />
　　肥大皂角（二十条炙透，去皮弦）上以皂角肉，用酒慢火煎得稠糊，滤去清，稠者候冷入香白糕，杵为丸梧桐子大。每服五十丸，半饥酒送下。<br />
　　<br />
　　愈风丹<br />
　　 治大风。<br />
　　肥皂角（一斤，去皮弦，切作四指许，用无灰酒浸一宿，洒出，用新汲水一碗，擦作浓汁，滤去渣，以砂锅慢火熬膏） 苦参（四两，为末） 乌梢蛇（二两）上二味末，以皂角膏丸梧桐子大。每服七十丸，空心用防风通圣散汤送下。日二服，间日一浴，发汗重者一料，轻者半料而愈。<br />
　　<br />
　　乌鸡丸<br />
　　 治大风。<br />
　　乌梢蛇（三条洗刷净）上以蛇煮熟，去骨取肉，焙干为细末。用蒸饼丸如米大，以喂乌鸡，待鸡食尽蛇肉后，却以鸡煮取肉，为末，或丸或散，酒服之。丸时仍要加蒸饼，每服五十丸。甚者不过五鸡而愈。<br />
　　<br />
　　二圣散<br />
　　皂角刺（三斤，炭火烧存性）上为细末，每服二钱，大黄汤调下。<br />
　　河间治法：早服桦皮散，午服升麻汤下泻青丸。晚服二圣散。此数药皆是缓剂。疏泄脉中之风热也。<br />
　　（《宝鉴》）<br />
　　醉仙散<br />
　　 治大风疾，遍身瘾疹，搔痒麻木。<br />
　　胡麻子 牛蒡子 枸杞子 蔓荆子（各一两，炒） 白蒺藜 苦参 防风 天花粉（各五钱）上为末，每十五钱入轻粉一钱，拌匀。每服一钱，茶清调下，晨、午、夕各一服。后五、七日先于牙缝内出臭黄涎、浑身疼痛，昏闷如醉，次后利下脓血恶气，病根乃除。丹溪方：轻粉二钱，药八味各半两，前四味为粗末，炒紫色为度。量人大小、虚实与之。证候重而急者，须先与再造散下之。候补养得，还复与此药。服此药须断盐、醋、油、酱，诸般鱼肉、椒料、果实、煨烧 爆物，止可服淡粥、熟时菜，亦须淡食，茄亦不可食，惟诸般蛇肉以淡煮熟可食也。<br />
　　<br />
　　大风丸<br />
　　 治疥癞。<br />
　　大风子（一斤） 全蝎（两半） 蝉蜕（二钱半） 当归尾（五钱） 白僵蚕（二钱半） 苦参 防风 羌活（各二两） 独活 大黄 制芥 川芎（各一两） 乌蛇肉（二两）上为细末，白米烂饭捣和丸，梧桐子大。每服五十丸，茶清下。<br />
　　<br />
　　卷之九　厉风门<br />
　　药方<br />
　　（子和）<br />
　　浮萍散<br />
　　 治风癣疥癞。<br />
　　浮萍（四钱） 荆芥 川芎 甘草 麻黄（去节） 当归 赤芍药（各一钱）上每帖水二盏、葱二茎、豆豉一撮，煎服无时，汗出为度。<br />
　　<br />
　　神效第一方<br />
　　 治厉风恶疾，鼻梁崩塌，遍身溃烂。<br />
　　桑枝灰一斗，热汤淋取汁，洗头面。次用大豆及绿豆浆添热水。三日一浴，一日一洗面。却用侧柏叶蒸曝干，白胶香各等分，为细末，滴水丸。不拘时温水送下五、七粒，一日三服。<br />
　　<br />
　　八叶汤<br />
　　 淋洗大风癞，自愈。<br />
　　桑叶 叶 生地黄叶 皂角叶 藕叶 苍耳叶 菖蒲叶 何首乌叶上以八叶晒干，等分，烧存性，为细末。用洗手面身体，微汗为妙。<br />
　　<br />
　　如圣散<br />
　　 治大风，洗澡。<br />
　　苦参 玄参 紫参 沙参 陈皮 浓朴 蔓荆子 荆芥穗 麻黄 防风 白芷 威灵仙上为末，每用三钱，桃柳枝各一握，水五升，煎汤，临睡时热浴。<br />
　　<br />
　　直指方<br />
　　 治大风疮洗浴。<br />
　　苦参 荆芥 防风 白芷 独活 羌活（各一两） 洛阳花（三两，用烧酒喷过一宿）本（一两）上作三次煎水洗，汗出。<br />
　　（《秘方》）<br />
　　七珍汤<br />
　　 治大风。洗澡。<br />
　　青蒿 蕲艾 忍冬藤 苍耳子 桑条 桃条 柳条（三味以石捶碎，同四药煎汤洗澡于密室出汗）上煎水一桶，入炒盐半斤，间日一洗浴，密室中以簟席围之，洗出汗为妙，不过十次愈。<br />

                    <br>
                        　　<br />
　　乌头汤<br />
　　 治大麻风癞，紫白癜风。<br />
　　草乌头 麻黄根 地骨皮 朴硝（各一两）上为粗末，用水一桶，椒一合、葱三十根、艾叶一两同煎数十沸，用醋一钟和匀。渣坐密室中围壅。自用手巾搭四肢，候汤可浴即浴。令汗透，面上如珠出，或坐或卧，片时汗干，方可着衣。避风五日再浴。如此三五次，每浴后更服换骨丹。<br />
　　<br />
　　防风通圣散<br />
　　（治大风初作，方见风门。）<br />
　　卷之九　厉风门<br />
　　药方<br />
　　<br />
　　通天再造散<br />
　　 治大风内实热壅，用此攻之。<br />
　　郁金（两半） 大黄（一两，炮） 皂角刺（一两，炒） 白丑（取头末，六钱半，生用）上为细末，每服五钱。日未出，面东以无灰酒调下。尽量为度，晚利下黑头小虫。病轻者，只利如鱼肠臭秽之物。忌食荤腥浓味半年，如犯之再作不可救。此药三五次而愈。<br />
　　（《本事》）<br />
　　神效追命散<br />
　　 治大风。<br />
　　北大黄（七钱半） 川郁金（五钱） 大皂角刺（一两）上为细末，每服二钱。用真大风子油同好酒临睡时温调服，隔二日再服，直候泻下无虫方瘥。<br />
　　<br />
　　皂角散<br />
　　 治大风。<br />
　　皂角刺（烧存性，二钱） 北大黄（一钱） 轻粉（五分）上为末，空心酒调下，取出恶物，服药数日，齿血毒血甚臭。<br />
　　<br />
　　解毒丸<br />
　　 治大风疾，内热积毒。<br />
　　天花粉（三两） 大黄（三钱） 朴硝（二钱） 甘草（炒，五钱）上为细末，面糊丸，如绿豆大。每服二十丸至三十丸，白汤下。<br />
　　<br />
　　卷之九　厉风门<br />
　　药方<br />
　　（易老）<br />
　　祛风丸<br />
　　 治癞风。经云：脉风成疾、则癞也。<br />
　　黄 枳壳 防风 枸杞子 芍药 甘草 地骨皮 生地黄 熟地黄（等分）上为末，木臼杵为细末。炼蜜丸，梧桐子大，白汤下五十丸。<br />
　　（东坡）<br />
　　四神丹<br />
　　 医未有传。此四味者，久服可愈大风。<br />
　　羌活 玄参 当归 生地黄或煎或丸，俱可服。<br />
　　<br />
　　卷之九　厉风门<br />
　　药方<br />
　　<br />
　　明硫黄酒<br />
　　 杀癞风诸虫。<br />
　　明硫黄（乳钵研极细）上入酒调，空心饮清汁，明日添硫黄，再研入酒如前，或添好大风子油更妙。<br />
　　<br />
　　黑虎丹<br />
　　 治大风诸癞，恶疮内蚀，形骸变坏。<br />
　　天灵盖（三两） 干虾蟆（二个，烧存性、去头足） 人中白 桃仁（泡，去皮尖，各二两） 麝香（五分） 穿山甲（炒） 老皂角刺（烧存性，各半两） 轻粉（二钱）上为末，炼蜜丸，梧桐子大。每服三十丸，月首五更米饮连日服，取虫尽即愈。杀痨虫通用。<br />
　　<br />
　　乌蛇丸<br />
　　 治癞风杀虫。<br />
　　乌蛇肉（酒浸，焙干） 蜂房（炙，各一两） 桃仁（炮去皮尖晒干） 白蒺藜（炒去刺） 皂角刺（炒） 贯众（各七钱） 胡麻子（四两） 雄黄 苦参（各七钱） 芜夷（五钱） 独活（七钱） 槟榔 硫黄（各五钱） 朱砂 雷丸（五钱） 干虾蟆（一个，去头足，炙）上为细末，以长皂角十条，水三升煎成膏和药末，丸梧桐子大。每服三十丸，空心温酒送下。<br />
　　<br />
　　雷丸散<br />
　　取大风虫。<br />
　　雷丸 阿魏 贯众末（各二钱） 麝香（五分） 水银 硫黄 雄黄（各二钱半，用乳钵研入醋少许，令水银尽为度）上为细末，每服一钱，天明温酒送下。<br />
　　<br />
　　敷药方<br />
　　蛇床子根（烧灰存佳） 雄黄 硫黄 白矾 草乌（等分）上为末，用香油或蜜调敷患处。<br />
　　<br />
　　卷之九　厉风门<br />
　　药方<br />
　　<br />
　　《图经》方：<br />
　　治疮疹最多用，亦可治癞风。其法用苦参五斤，切，以好酒三斗，量二十日。每饮一合，日服不绝，若觉痹即瘥。<br />
　　<br />
　　一方：<br />
　　治大风，令眉毛再生。用侧柏叶九蒸九晒，罗为末，炼蜜丸梧桐子大。每服三十丸，白滚汤送下。日二服，夜一服。<br />
　　<br />
　　一方：<br />
　　治风癞引胁牵痛，发作即吐，耳如蝉鸣。用天门冬捣如末。每服三钱，酒调食远服。若人久服，亦能长生。<br />
　　<br />
　　卷之九<br />
　　〔附〕癜风证<br />
　　白癜风者，面皮、颈项、身体、皮肤色变为白，与肉色不同，亦不痒痛，谓之曰白癜。此亦风邪搏于皮肤之间，气血不和所生也。紫癜风者，多在四肢或身上，或紫疙瘩如赤豆疔状是也。此为风热壅结而然。治法，赤白癜风并同一方也。<br />
　　<br />
　　追风散<br />
　　 治赤白癜风。<br />
　　苍术（米泔水浸，焙干） 苦参 何首乌 荆芥穗（各等分）上为末，将皂角三斤去皮，于瓷器内熬膏，和丸如梧桐子大。或服五、六十丸，空心好酒送下。<br />
　　<br />
　　加减大造苦参丸<br />
　　（方见厉风门。）<br />
　　胡麻散<br />
　　（方见风疹门。）二方俱治癜风效。<br />
　　<br />
　　乌蛇浸酒方<br />
　　 治紫白癜风。<br />
　　乌蛇（六两，酒浸去皮骨，炙微黄） 防风 桂心（各二两） 白蒺藜（炒，杵去刺，二两） 牛膝 枳壳（麸炒） 天麻 羌活（各三两） 五加皮（二两） 熟地黄（四两）上锉碎，以生绢袋盛药，以无灰酒二斗于瓷瓮中浸，密封七日后开。每日二度温饮一小盏。忌鱼鸡猪鹅煎炒物。<br />
　　<br />
　　四神散<br />
　　 治紫白癜风。<br />
　　雄黄 硫黄 雌黄 白矾上各等分，研为细末。每用时洗浴，令遍身出汗，次以生姜蘸药擦患处。良久以热汤洗之。当日色淡，五日除根。<br />
　　<br />
　　苍耳丸<br />
　　 治诸风瘾疹紫白癜风。<br />
　　五月五日采取苍耳子叶，洗净晒干为末，炼蜜丸，梧桐子大。每服十丸，日三服。若身体有风处，或如麻豆粒，此为风毒出也，可用针刺，黄水出尽乃愈。<br />
　　<br />
　　草灵丹<br />
　　 治一切风疮及瘾疹、痛风、风痹。<br />
　　采紫背浮萍，摊于竹筛内，下着水，晒干，为细末，炼蜜丸，如弹子大。每服一九，用黑兄淋酒化下。治脚打扑浑身麻痹。<br />
　　<br />
　　七珍汤<br />
　　 治癜风。（方见厉风门。）<br />
　　诸风应效酒<br />
　　 治紫白诸风。（方见历节风门。）<br />
　　八白丸<br />
　　 治一切黑白斑点，诸般疮疹，令人面色好。<br />
　　白芷 白芨 白蔹 白附子 白僵蚕 白蒺藜 白丁香 白薇 草乌 杏仁（泡去皮尖）甘松 本 山楂 豆粉鹰条 猪牙皂角（各一两） 儿茶（三钱） 轻粉（三钱） 樟脑（五钱） 密陀僧（五钱） 猪胰（三两、去膜） 肥皂（水煮干，去里外筋皮）上为末，先将肥皂捣烂，用鸡蛋清、猪胰炼蜜调和，然后下末药和捣丸，如弹子大。<br />
　　日三次洗擦之。<br />
　　<br />
　　卷之九　〔附〕癜风证<br />
　　易简方<br />
　　<br />
　　一方：<br />
　　以硫黄为极细末，用鸡蛋清一枚，调匀。生布一块钉板上，以药涂上，自不缩，反复刷药，晒干收起。凡动作出汗、用布擦患处。<br />
　　歌曰：（紫癜白癜一般风，附子硫黄最有功。姜汁调匀茄蒂擦，若经三度永无踪。）<br />
　　又曰：<br />
　　（紫癜白癜两般风，水银轻粉最成功。捣取生姜自然汁，只当一擦便无踪。）<br />
　　又方：<br />
　　治紫白癜、汗斑等风。<br />
　　雄黄 硫黄 黄丹 密陀僧 南星（各等分）上为末，先用姜擦患处，次用姜蘸末药，擦后渐黑，次日再擦，黑散则无事矣。<br />
　　<br />
　　卷之十　风痫门<br />
　　病机<br />
　　《灵枢》云：暴挛痫眩，足不任身，取天柱。（天柱穴在足太阳经。）又云：癫痫螈，不知所苦，两跷之下，男阳女阴。（洁古云：昼发灸阳跷，夜发灸阴跷，各二七壮。阳跷起于跟中，循外踝上行入风池，申脉穴也。阴跷起于跟中，循内踝上行至咽喉，交贯冲脉，照海穴也。）<br />
　　卷之十　风痫门<br />
　　病机<br />
　　按《内经》言癫而不言痫，古方以癫痫并言，误也。或言风癫，或言风痫，或言癫狂，所指不一。盖痫证归于五脏，癫病属之于心，故今以风痫另立一门，癫狂又别合一门也。<br />
　　<br />
　　卷之十　风痫门<br />
　　病机<br />
　　痫病与 病略相类，而实不同。其病发身软时醒者，谓之痫也，身强直，反张如弓，不时醒者，谓之 也。<br />
　　痫病随其痰之潮作，故有时而醒； 病比痫为甚，而有挟虚者，故因其昏冒而遂至亡者多矣。<br />
　　<br />
　　卷之十　风痫门<br />
　　病机<br />
　　《三因》云：癫痫病，皆由惊动，使脏气不平，郁而生涎，闭塞诸经，厥而乃成。或在胎中受惊，或感风寒暑湿。或饮食不节，逆于脏腑而成。或忤气得之外，惊恐得之内，饮食属不内外。三因不同，忤气则一。<br />
　　<br />
　　卷之十　风痫门<br />
　　病机<br />
　　《千金方》云：水儿痫疾有三，曰风痫、惊痫、食痫。盖风痫缘衣暖汗出，风因入也。<br />
　　初时先屈指如数，乃作痫也。惊痫起于惊怖大啼，乃作痫也。食痫先不哺乳，吐而变热，后发痫也。然风痫、惊痫，时时有之，千个之中，未有一二。凡是先寒后热者，皆食痫也。惊痫皆按图灸之，风痫当与猪心汤，食痫当下乃愈，紫霜丸之属是也。<br />
　　<br />
　　卷之十　风痫门<br />
　　病机<br />
　　《别录》有五痫之证。一曰马痫，作马嘶鸣，以马属午，手少阴君火主之，故其病生于心。二曰羊痫，作羊叫声，以羊属未，足太阴湿土主之，应乎脾。三曰鸡痫，作鸡叫声，以鸡属酉，足阳明燥金主之，应乎胃。四曰猪痫，作猪叫声，以猪属亥，厥阴心包主之，应乎右肾。五曰牛痫，作牛吼声，以牛属丑，手太阴湿土主之，应乎肺。此五痫应乎五畜，五畜应乎五脏也。发则旋晕颠倒，口眼相引，目睛上视，手足搐搦，背脊强直，食顷乃苏。各随所感，施以治法。凡五痫证，重者多死，病作后甚者，亦多死。惟轻者，用五色丸主之。<br />
　　<br />
　　卷之十　风痫门<br />
　　病机<br />
　　《千金方》云：病先身热掣 ，惊啼叫唤，后后发痫，脉浮者，为阳痫，病在六腑，外在肌肉，犹易治也。病先身冷，不惊掣，不啼呼，而发病时脉沉者，为阴痫，病在五脏，内在骨髓，为难治也。<br />
　　<br />
　　卷之十　风痫门<br />
　　病机<br />
　　《原病武》云：风痫之发作者，由热甚而生风痰，而风燥为其兼化，涎溢胸膈而气瘀，昏冒僵仆也。<br />
　　<br />
　　卷之十　风痫门<br />
　　治法<br />
　　子和云：夫痫病不至于目瞪如愚者，用三圣投之。更用火盆于暖室中，令汗吐下三法并行。次服通圣散，百日则愈矣。至于目瞪愚者不可治。经曰：神不得守，谓神乱也。<br />
　　<br />
　　卷之十　风痫门<br />
　　治法<br />
　　大凡痫病，多是肝经风火之胜，痰郁膈间，故先吐之、汗之，次服泻青丸下之，再次服东垣安神丸、守真龙荟丸之类，不独防风通圣散、泻青丸而已。<br />
　　<br />
　　卷之十　风痫门<br />
　　治法<br />
　　《难知》云：治洪长伏三脉，风痫惊痫发狂，恶人与火，灸第三、第九椎，服《局方》妙香丸，以针投眼子透，冷水内浸少时服之，如本方法。治弦细缓三脉，诸痫似狂，服李和南五生丸。<br />
　　痫证多本风热，而谓有阴阳寒热之殊，盖由病之远近，故有虚实寒热之分。病之近者，可以凉剂，吐利之治也；病之久者，先是凉药之过，不免有虚实寒者，当审之。<br />
　　而可以施温平补胃之剂。而去病之根端，不外吐痰之大法耳。<br />
　　<br />
　　卷之十　风痫门<br />
　　治法<br />
　　大率行痰为主，用芩、连、南星、半夏、栝蒌，寻火寻痰，分多分少治之，无不愈者。分痰与热，有热，以凉剂清其心；有痰必用吐法，吐后平肝，用青黛、柴胡、川芎之类，龙荟丸并宜治之。<br />
　　<br />
　　卷之十　风痫门<br />
　　脉候<br />
　　浮者为阳痫，在六腑；沉者为阴痫，在五脏。微细为虚，其治多难；滑大者为实，其治易。<br />
　　<br />
　　卷之十　风痫门<br />
　　药方<br />
　　（杨氏）<br />
　　五痫神应丹<br />
　　 治痫证发作，不问新久，并宜治之。<br />
　　南星 半夏（各炮，二两） 乌蛇肉（一两，酒浸一宿，去皮骨，焙干用） 蜈蚣（半条，炙，去头足） 全蝎（二钱，炒，去足） 生白矾（二两） 白僵蚕（半两，炒，去丝）朱砂 雄黄（各另研，一钱） 麝香（五分，另研） 白附子（半两，炒） 皂角（四钱，捶碎，水半升浸汁，与白矾一同熬干研）上为末，姜汁煮糊丸，梧桐子大。每服三十丸，姜汤下。<br />
　　<br />
　　龙脑安神丸<br />
　　 治男子、妇人五痫，无问远近，发作无时。<br />
　　茯神 人参 地骨皮 麦门冬（去心） 甘草（各二两） 桑白皮 犀角末（各一两）马牙硝（二钱，另研） 龙脑 牛黄 朱砂（各一钱） 麝香（五分）上为末，炼蜜丸，弹子大，金箔三十五片为衣。冬月温水化下，夏月凉水化下。大人日进二服，小儿一丸，作二服，亦治虚痨发热。<br />
　　<br />
　　续命汤<br />
　　 治痫作顿闷无知，口出涎，四肢反张，目上视，口噤不言。<br />
　　竹沥（一升二合） 生地黄汁 防己 附子（各一两） 防风 升麻（各二两） 龙齿（三钱） 生姜（二两） 石膏 官桂（各五钱）上十味，水一斗煮至三升。分二服，有气加紫苏、陈皮。<br />
　　<br />
　　参苏丸<br />
　　 治痫病大有神效。<br />
　　人参 蛤粉 朱砂（各等分）上为末，将猪心血为丸，梧桐子大。每服三十丸，金银汤下。<br />
　　（《宝鉴》）<br />
　　琥珀寿星丸<br />
　　天南星（一斤，地下挖坑，用火 烧，坑红出炭火净，入好酒一升，泼入火坑中，乘热放南星于内，盖穴，以泥土壅之，勿令通气，一宿取出南星焙干为末）琥珀（二两） 朱砂（一两，以半为衣）上为末，猪心血、姜汁糊丸，绿豆大。每服五十丸，参汤送下，日三服。<br />
　　（钱氏）<br />
　　五色丸<br />
　　 治五痫神效。<br />
　　朱砂（五钱，研） 水银（一钱） 雄黄（七钱） 珍珠末（一两） 黑铅（二两）上为极细末，炼蜜丸，麻子大。每服三四十丸，薄荷汤送下。<br />
　　（《三因》）<br />
　　六珍丹<br />
　　 治风痫欲死，或作五畜声，掣 吐沫，久而方苏。<br />

                    <br>
                        　　丹砂（五钱） 水银（三钱） 黑铅（一两，炒末） 雄黄 雌黄 珍珠（各二钱。无孔者）上各研极细末，和匀，面糊丸，绿豆大。每服三五丸，姜枣汤送下。须捣二万杵方可丸。<br />
　　<br />
　　归神丹<br />
　　 治五痫诸风痰壅，惊悸神不守舍。<br />
　　人参 当归 白茯苓 酸枣仁（各二两） 朱砂（大块的） 琥珀 远志（姜制）龙齿（各一两） 金箔 银箔（各二十片）上为末，酒糊丸，梧桐子大。每服三十丸，麦门冬汤下。<br />
　　<br />
　　郁金丹<br />
　　 治五痫。<br />
　　川芎 防己 郁金 猪牙皂角 明矾（各一两） 蜈蚣（二条，炙去头足）上为末，蒸饼丸，梧桐子大。每服十五丸，空心茶下。<br />
　　<br />
　　神应丹<br />
　　 治诸痫证。<br />
　　辰砂（不拘多少，研末，以猪心血和之，外以蒸饼裹之，再蒸熟，取出就丸如梧桐子大。临卧时人参汤送下一丸）（季氏）<br />
　　五生丸<br />
　　 治风痫，脉弦细而缓者。<br />
　　南星 半夏 川乌 白附子 大豆（去皮。各一两）上为末，滴水丸。每服三、五丸至七丸，姜汤下。<br />
　　<br />
　　朱砂滚涎丸<br />
　　 治五痫。<br />
　　朱砂 明矾 赤石脂 硝石（各等分）上为细末、研蒜汁为丸，如绿豆大。每服三十丸，食后荆芥汤下。<br />
　　<br />
　　祛痰丸<br />
　　 治诸痫风证。<br />
　　防风 天麻 白僵蚕 白附子（炮。各一两） 全蝎（炒，去足） 木香（五钱）朱砂 猪牙皂角（一两，炒） 白矾（五钱） 半夏（汤泡七次，研为末，称六两作二份，一份生姜汁作面、一份皂角洗浆作面） 南星（三两，一半水泡，白矾浸一半，皂角浆浸一宿）上为末，姜汁糊丸，梧桐子大。每服七十丸，食远姜汤下。<br />
　　（东垣）<br />
　　安神丸<br />
　　黄连（一钱五分，酒洗） 朱砂（飞） 生地黄（酒浸） 当归身（酒洗） 甘草（炙，五分）上除朱砂水飞外，四味为末，汤化蒸饼丸，如黍米大。每服十五丸，津下，食后或临卧各一服。<br />
　　<br />
　　宁神丹<br />
　　 治痫证，清热养血，不时潮作者，可服之。<br />
　　天麻 人参 陈皮 白术 茯神 荆芥穗 僵蚕（炒） 当归身 独活 远志（去心） 犀角（镑） 麦门冬（去心） 辰砂（各五钱，另研） 南星 半夏（炮七次） 石膏（各一两） 甘草（炙） 川芎 郁金 白附子 生地黄 黄连（各五钱） 牛黄 珍珠（各三钱） 酸枣仁（炒，五钱）上为末，酒糊丸，金箔衣。每服五十丸，空心白汤下。<br />
　　<br />
　　卷之十　风痫门<br />
　　药方<br />
　　<br />
　　胜金丸<br />
　　 治风痫，不时旋晕，忽然卒倒，潮搐吐沫，不省人事。<br />
　　南星 僵蚕 细辛 乌蛇（生用） 川乌（生） 皂角（炙黄） 白矾 桔梗 川芎 草乌何首乌 荆芥穗 威灵仙（各一两）上为末，酒糊丸，绿豆大。每服十五丸，温酒下。<br />
　　（《元戎》）<br />
　　小灵宝丹<br />
　　附子（炮，一个） 天麻 全蝎 白僵蚕（炒） 南星（炮） 藿香叶 白附子（麸包煨，各五钱）上为末，酒糊丸，小豆大。每服十五丸，温酒下。<br />
　　<br />
　　卷之十　风痫门<br />
　　药方<br />
　　<br />
　　虎睛丸<br />
　　 治痫痰发无时，恍惚搐搦。<br />
　　虎睛（一对，炙） 犀角（镑） 大黄（各一两） 栀子仁（炒） 远志（各半两）上为末，炼蜜丸，绿豆大。食后酒下二十丸。<br />
　　<br />
　　控涎散<br />
　　 治诸痫，久不愈，顽涎聚结，发作无时。<br />
　　川乌（生） 半夏 僵蚕（锉，姜汁浸。各五钱） 全蝎（七枚） 铁粉（三钱） 甘遂（三钱半）上为细末，姜汁糊丸，绿豆大，朱砂为衣。每服十五丸，食后姜汤下。忌甘草。<br />
　　（《拔萃》）<br />
　　妙香丸<br />
　　 治五痫时热，积热风痰，及小儿一切惊热病。<br />
　　辰砂（四两半） 龙脑 麝香（各三钱） 牛黄（二钱） 金箔（四十五片） 巴豆（一百五十粒，去油）上合研匀，炼蜜去蜡净，又入白砂蜜五七钱，同炼匀为丸，每两作三十九。米饮调下一丸。<br />
　　<br />
　　泻青丸<br />
　　（方见火门）。专治痫风惊搐。<br />
　　<br />
　　滚痰丸<br />
　　（方见痰门）。治痫下痰。<br />
　　（《三因》）<br />
　　控涎丹<br />
　　（方见痰门）。治五痫痰饮，秘积而作。<br />
　　<br />
　　钱氏白饼子<br />
　　（方见痰饮门）。治同上。<br />
　　<br />
　　当归龙荟丸、龙胆汤<br />
　　（二方并见火门）。并治邪自肝经风火为患。<br />
　　<br />
　　卷之十　风痫门<br />
　　药方<br />
　　（《仲景》）<br />
　　瓜蒂散<br />
　　专治五痫风痰有效。<br />
　　稀涎散<br />
　　（二方见中风门。）（子和）<br />
　　三圣散<br />
　　 治痫证痰壅中风等疾。<br />
　　瓜蒂（炒微黄，研粗末） 防风（各一两） 藜芦（去苗，去心，二两）上为粗末，每服五钱，以齑汤三茶盏，先用二盏煎三五沸，去齑汁，次入一盏煎三沸，却将原二盏同一处又煎三沸，去渣，澄清放温。徐徐服之，不必尽剂，以吐为度。<br />
　　（《千金》）<br />
　　瓜蒂散<br />
　　瓜蒂（炒黄、另研末） 赤小豆（各等分）上为细末，和匀，每服一钱，用豆豉煎汤顿服。不吐再加，得吐乃止。投温齑汤亦可助吐，吐过后可饮凉水解。<br />
　　<br />
　　碧霞丹<br />
　　 治五痫痰壅，牙关紧急、目睛上视，时作搐搦。<br />
　　石绿（飞，七次，一两） 蝎梢（七枚） 附子尖（七个） 乌头尖（七个）上为末，入石绿和匀糊丸，如芡实大。每服一丸，薄荷汤化下，便饮酒半盏，须臾吐出痰涎，后随证牙关紧者灌之。<br />
　　（《元戎》）<br />
　　胜金丸<br />
　　 治五痫痰壅，非此不能除根。<br />
　　薄荷叶 瓜蒂末（各四两） 藜芦末（五钱） 朱砂（三钱，另研） 猪牙皂角（一两）上将牙皂捶碎，水半升，与薄荷叶一处，揉取汁熬成膏，将三味研细和匀，入膏子丸如龙眼大，朱砂为衣。温酒化下二丸，以吐为度。得吐而省人事者愈，不省人事者不可救。<br />
　　<br />
　　卷之十　风痫门<br />
　　药方<br />
　　<br />
　　逐痰丸：<br />
　　天南星九蒸九晒，为末，姜汁糊丸，梧桐子大。每服二十丸，人参汤、麦冬汤任下。<br />
　　<br />
　　一方：<br />
　　治痫证不拘远近，皆可治。蓖麻子（一两） 黄连（一两），锉同入砂锅内，水一碗，煮二三两夜，水干添水，煮日足为度。只用蓖麻子仁，阴干不见日，用竹刀切，每粒切四段。每服五粒，作二十段。食后用荆芥汤吞下，日二服，终身勿食豆，若犯之则腹胀而死。<br />
　　<br />
　　一方：<br />
　　代赭石（一两） 明矾（二两）为末糊丸，梧桐子大。每服三十丸，水下。<br />
　　<br />
　　古三痫丸：<br />
　　荆芥（一两） 明矾（一两） 为末糊丸，黍米大。朱砂为衣，每服二十丸，姜汤送下。<br />
　　<br />
　　卷之十　风痫门<br />
　　药方<br />
　　<br />
　　神庭<br />
　　（穴在鼻梁上，发际中，灸三壮。治风痫吐舌，角弓反张。） <br />
　　少冲<br />
　　（穴在两手小指内 之侧，去爪甲一韭叶灸二壮。） <br />
　　前顶<br />
　　（穴在囟会后一寸陷中，灸三壮。治小儿一切惊痫证。） <br />
　　天井<br />
　　（二穴，在外肘大骨之后一寸两筋间陷中，屈肘得之。） <br />
　　少海<br />
　　（二穴，在肘大骨外，肘端五分陷中，屈肘得之，灸五壮。） <br />
　　长强<br />
　　（一穴，在脊骨端中，灸七壮，治诸惊痫。） <br />
　　两手大姆指<br />
　　（缚紧用艾炷安甲肉四着处，灸三壮）<br />
　　卷之十一　痹证门<br />
　　病机<br />
　　黄帝问曰：痹之安生？岐伯对曰：风、寒、湿三气杂至，合而为痹也。其风胜者为行痹，寒气胜者为痛痹，湿气胜者为着痹。帝曰：其有五者何也？岐伯曰：以冬遇此者为骨痹，以春遇此者为筋痹，以夏遇此者为脉痹，以至阴（六月也。）遇此者为肌痹，以秋遇此者为皮痹。又曰：血凝于肤者为痹。<br />
　　《灵枢　周痹篇》曰：周痹之在身，上下移徙随脉，左右相应，间不容空，愿闻此痛，在血脉之中邪？在分肉之间乎？何以致是？其痛之移也，间不及下针，其痛之时，不及定治，而痛已止。何道使然？岐伯曰：此众痹也，非周痹也。凡众痹各在其处，更发更止，更居更起，以右应左，以左应右，非能周也，更发更休也。周痹者，在于血脉之中，随脉上下，不能左右，各当其所。风寒湿气客于外分肉之间，迫切而为沫，沫得寒则聚，聚则排分肉而分裂也、分裂则痛。此内不在脏，而外未发于皮，独居分肉之间，真气不能周，命曰周痹。<br />
　　<br />
　　卷之十一　痹证门<br />
　　病机<br />
　　岐伯曰：凡痹之客于五脏者皆有合。病久而不去者，内舍于其合也。故骨痹不已，复感于邪，内舍于肾；筋痹不已，复感于邪，内舍于肝；脉痹不已，复感于邪，内舍于心；肌痹不已，复感于邪，内舍于脾；皮痹不已，复感于邪，内舍于肺。<br />
　　所谓邪者，皆风寒湿之三气也。重感于肺者，则皮无所知，烦满喘而呕。感于心者，则血脉不通，心下鼓，暴上气逆，喘，嗌干善噫；感于肝者，则筋挛，夜卧惊恐，饮多而小便数；感于肾者，则骨重不可举，善胀，尻以代踵，脊以代头；感于脾者，则四肢倦怠，发咳呕汁，上为大塞。<br />
　　<br />
　　卷之十一　痹证门<br />
　　病机<br />
　　五痹之外有肠痹、胞痹、血痹、热痹证候之异。肠痹者，其病数饮，中气喘满，时作飧泄，小便不通；胞痹者，少腹膀胱按之内痛，若沃以汤，涩于小便；血痹者，邪入于阴血之分，其状体常如被风吹，骨弱劳瘦，汗出，卧则不时摇动；热痹者，盖脏腑积热，复遇风寒湿三气而客于经络，留而不行，阳遇其阴，故为热痹，翕然而闷也，肌肉极热，体上如鼠走之状，皮肤色变。<br />
　　<br />
　　卷之十一　痹证门<br />
　　病机<br />
　　帝曰：痹证或痛或不痛，或不仁，或寒或热，或燥或湿，其故何也？岐伯曰：痛者，寒气多也，有寒故痛也。其不痛不仁者，病久入深，荣卫之行涩，经络时疏，故不痛。皮肤不营，故不仁。其寒者，阳气少，阴气多，与病相益，故寒也。热者，阳气多，阴气少，病气胜，阳遭阴，为痹热。多汗濡者，此逢湿甚也。阳气少，阴气胜，两气相感，故汗出而濡也。痹之为病，寒多则痛，风多则行，湿多则着。在骨则重而不举，在筋则屈而不伸，在肉则不仁，在脉则血凝而不流，在皮则寒。此五者则不痛也。凡痹逢寒则急，逢热则纵。<br />
　　<br />
　　卷之十一　痹证门<br />
　　治法<br />
　　痹之为证，有筋挛不伸、肌肉不仁，与风证相似。故世俗多类于风痿痹之证混同通治，此千古之弊也。大抵固当分其所因。风则阳受之。痹为风寒湿所感，则阴受之，为病多重着沉痛。痿因血少气虚，火盛克金，肺叶燥枯，宗筋不润，肝木乘胜，脾土受伤，饮食少，四肢倦，为精血虚耗，故筋骨痿而不用。治宜润燥、养血、滋阴，非若痹之气血凝滞，留而不行，或痛而手足为之麻木不仁，治以行气胜湿为主。三证虽大略相似，而所以施治迥然不同。执事者其辨诸。<br />
　　<br />
　　卷之十一　痹证门<br />
　　治法<br />
　　痹因虚而感风寒湿之邪气，有在肌肤血脉浅深之异。入腑者，多死。昔人经论虽详，而方未尽其变。今悉考证区别，具眼者识之。<br />
　　<br />
　　卷之十一　痹证门<br />
　　脉候<br />
　　《脉经》曰：肺涩而紧者为痹痛。严氏曰：其脉大而涩为痹，脉来急亦为痹。寸口关上脉紧宜针，引阳气，令脉和，紧去则愈。<br />
　　<br />
　　卷之十一　痹证门<br />
　　药方<br />
　　（《济生》）<br />
　　五痹汤<br />
　　 治风寒湿三气客留肌体，手足缓，麻痹不仁。<br />
　　羌活 白术 防己 片姜黄（各一钱） 甘草（一钱）水盏半，姜五片，煎八分，食前服。<br />
　　（《济生》）<br />
　　蠲痹汤<br />
　　 治手足冷痹，腰痛沉重及身体烦痛，背项拘急。<br />
　　当归（酒浸） 赤芍药 黄 片姜黄 羌活（各二钱） 甘草（五分）上水盏半、姜五片、红枣一枚，煎八分，不拘时服。一方加防风。<br />
　　<br />
　　三痹汤<br />
　　 治血气凝滞，手足拘挛，风痹等疾皆治。<br />
　　人参 黄 当归 川芎 白芍药 生地黄 杜仲（姜汁炒） 川续断 防风桂心 细辛 白茯苓 秦艽 川 牛膝 川独活 甘草（各等分）上水三盏、生姜三片、枣一枚，煎五分，不拘时服。<br />
　　<br />
　　活络丹<br />
　　 治风湿痹痛、诸药不效。<br />
　　白术 当归 羌活 独活 川芎（各一钱） 甘草（五分）水盏半，姜五片，煎七分服。<br />
　　<br />
　　舒经汤<br />
　　 治气血凝滞，经络不行，臂痛不可忍。<br />
　　羌活 白术 当归（各一钱） 片姜黄（二钱） 甘草 赤芍药（五分） 海桐皮（一钱）上水煎服。<br />
　　<br />
　　乌药顺气散<br />
　　（方见风门） 治五痹。<br />
　　<br />
　　乳香定痛丸<br />
　　 治诸痹，风湿流注，骨节疼痛麻痹。<br />
　　苍术（五两，米坩浸） 五灵脂（二两） 草乌（五两，去皮） 自然铜（二两，火醋淬） 乳香（两半） 没药 羌活 当归尾（各一两） 两头尖（去皮生用，五钱）上为末，酒糊丸，小豆大。每服十五丸至二十丸，温酒下。<br />
　　<br />
　　仙传史国公浸酒方<br />
　　 治诸风五痹，左瘫右痪，口眼 斜，四肢疼痛，七十二般风，二十四般气，其效不可尽述。<br />
　　当归 虎胫骨（酥油炙） 川羌活 川萆 防风（各二两） 秦艽（四两） 鳖甲（一两，醋炙） 川牛膝（酒浸） 松节 晚蚕砂（炒。各二两） 枸杞子（五两） 干茄根（八两，饭上蒸熟） 苍耳子（四两，炒捶碎） 一方加白花蛇一条，一方加寻风藤二两。<br />
　　上十四味用无灰酒一大坛，将绢袋盛药悬于酒内，密封固，候十四日后，开坛取酒。<br />
　　取酒时不可面对坛口，恐药气冲人面目。每饮一盏，毋令药力断绝，饮尽病痊。将药渣晒为末，米糊丸，梧桐子大。每服八十丸，空心温酒下。忌食动风辛热之物。此药可以常服。<br />
　　<br />
　　五加皮浸酒方<br />
　　 治一切风湿相搏，腰腿疼痛，并风痹，四肢挛急，皮肤搔痒，大补五劳七伤，和气生血，久服神效。<br />

                    <br>
                        　　五加皮（五两） 南木香（二两）上为粗末，用生绢袋盛之，以好酒一坛浸，用 裹封口，入锅内煮一时，取出浸二七日，开坛。空心临卧随意饮二杯。<br />
　　<br />
　　黄 酒<br />
　　 治风湿痹。身体顽麻，皮肤搔痒，筋脉拘急，言语謇涩。<br />
　　黄 防风 天麻 官桂 当归 白术 虎骨 云母粉 木香 仙灵皮 甘草（炙） 茵子叶 白芍药 川续断 萆 石斛（去根各一两）上用绢袋盛，以好酒一升浸之，春五、夏二、秋七、冬十日。每服一盏，温暖服之，常令酒气相续为佳。<br />
　　<br />
　　万病无忧酒<br />
　　除百病，理风湿，乌须发，健腰膝，快脾胃，进饮食，治伤损，补虚怯，消积滞，滋血养气，明目清心。<br />
　　防风 白芷 五灵脂 川牛膝 台芎 荆芥穗 甘草 天台乌药 八角茴香 木瓜 地骨皮（各一两） 乳香 没药 南木香 羌活（各五钱） 赤芍药（二两） 五加皮（两半）故纸（炒） 自然铜（制） 威灵仙（各二两） 当归（二两） 紫荆皮 杜仲（制。各半两） 黑小豆（二两，炒，去皮）上 咀，生绢袋盛之，以无灰酒一大坛，入药在内，密封坛口。春秋浸五日，夏三日，冬十日后开坛取酒，温饮之。或晨昏午后随量常饮不绝。去风活血和气，大有神效。<br />
　　<br />
　　秘传药酒方<br />
　　 治男子妇人风湿相搏，腰膝痛，或因坐卧湿地，雨露所袭，遍身骨节痛，风湿香港脚，并皆治之。<br />
　　麻黄 白芷 桔梗 芍药 当归 川芎 肉桂 半夏 防己 甘草（各一两） 陈皮浓朴 枳壳 乌药（各二两） 苍术 槟榔（两半） 川牛膝（二两） 川木瓜 独活（各两半） 杜仲（制，二两）上锉粗末，以绢袋盛之，用无灰酒三斗浸于坛内，密封坛口，锅内重汤煮一时，然后取出，过三日开，取酒饮之，量饮，一日三次。渣晒干为末，酒糊丸，梧桐子大。每服七十丸，空心酒下。<br />
　　<br />
　　卷之十一　痹证门<br />
　　药方<br />
　　<br />
　　神应丹<br />
　　 治风痹，四肢不举，手足麻木。<br />
　　麻黄（去根节，二斤，用河水一斗熬膏用） 甘松 苍术 桑白皮 白芷 萍叶（七月半采） 苦参 川芎（各一两）上末，以膏和，弹子大。临卧温酒化一丸，于暖室出汗。三日再汗。<br />
　　<br />
　　通气防风汤<br />
　　 治诸痹，肩背痛，不可回顾，脊痛项强。<br />
　　羌活 独活（各一钱） 防风 甘草（炙） 本（各五分） 川芎 蔓荆子（各一钱）上水钟半煎七分，热服出汗。<br />
　　<br />
　　薏苡仁汤<br />
　　 治手足流注，疼痛，麻木不仁，难以屈伸。<br />
　　薏苡仁 当归 芍药 桂心 麻黄（各一钱） 甘草（五分） 苍术（米坩浸一宿炒，二钱）上水二钟、姜五片，煎八分，食前服。有汗去麻黄。有热去桂。<br />
　　<br />
　　如意通圣散<br />
　　 治风湿注痹走痛。<br />
　　麻黄 防风 川芎（各一钱） 罂粟壳 当归 丁香 甘草（各五分）水二盏煎八分，去渣，入乳没少许，再煎一沸，热服出汗。<br />
　　<br />
　　茯苓汤<br />
　　 治风寒湿痹，留着不去，四肢麻痹，拘挛急痛。<br />
　　赤茯苓 防己 川芎 桑白皮（各一钱） 官桂（五分） 芍药 麻黄（去根节，先煎掠去沫，方入众药） 当归 甘草（炙，八分）水二钟、枣三枚，煎一钟。空心睡时各一服，食姜粥取汗出。<br />
　　（《良方》）<br />
　　通痹散<br />
　　 治腰以下至足，风寒湿三气合而成痹，两足至膝冷如冰，不能自举，或因酒热立冷水中，久成此疾。<br />
　　天麻 独活 当归 川芎 白术 本（等分）上为细末，每服二钱，食前热酒调下。<br />
　　（《灵枢》）<br />
　　熨汗法<br />
　　 治大人寒痹，刺而熨之，周痹、众痹，尤宜用此。<br />
　　醇酒（二十斤） 蜀椒（一斤） 干姜（一斤） 桂心（一斤）上三味咀片浸酒中，用绵絮一斤，白绵布四丈，并纳酒中，泥封坛口，勿泄气。将坛煨马粪火中五日，夜取出布絮晒干。复入酒中渍之，又晒又渍，酒尽为度。渣亦晒干，并絮填入布内，以布为夹复如小褥。复成，用桑炭火炙复，热裹刺痹处，令热入于病所。寒复炙之，热以熨之，三十遍而止。汗出以复拭身，亦三十遍而止。起步内中，勿出见风。每刺必熨，如此则痹痛愈矣。<br />
　　<br />
　　熏蒸方<br />
　　 治肾气衰弱。脾肾肝三经受风寒湿，停于腿膝，使经络散而不行，变成脚痹，故疼痛。此药和荣卫，通经络，治痹证之法。<br />
　　小椒（一撮） 葱（三大茎，细切） 盐（一把） 小麦麸（约四五升） 酒（一盏） 醋（不枸多少，拌和前件麸子至润为度）上放铜器内，炒令极热，摊卧褥下，所患腿脚就于熏蒸上盖衣被，卧一时，要汗出为妙，勿见风。<br />
　　<br />
　　桂枝五物汤<br />
　　黄 桂枝 芍药（各二钱） 生姜（五片） 大枣（三枚）上水二盏，煎服。<br />
　　<br />
　　卷之十一　痹证门<br />
　　药方<br />
　　（治寒气胜者为痛痹）<br />
　　芎附散<br />
　　 治五种痛痹，白腿臂间发作不定者。<br />
　　小川芎 附子（泡去皮脐） 黄 防风 白术 当归（酒洗） 熟地黄 桂心 甘草（炙） 柴胡（各等分）上水二盏、姜三片、枣一枚，煎八分，空心服。<br />
　　（《三因》）<br />
　　附子汤<br />
　　 治骨节疼痛，皮肤不仁，肌肉重着，四肢纵缓，遍体酸疼。<br />
　　附子（生，二钱） 官桂 人参 白芍药（各一钱） 白术 茯苓 甘草（炙。各八分）上水二盏、姜三片，煎八分，食远温服。<br />
　　<br />
　　十味锉散<br />
　　 治中风血弱，臂痛连及筋骨，举动难支。<br />
　　附子（炮） 黄 当归 白芍药（各一钱） 川芎 防风 白术（各七钱） 茯苓肉桂（五分） 熟地黄（酒洗焙干，二钱）上水二盏，旧三片、枣二枚，食后临卧服。<br />
　　<br />
　　续断丸<br />
　　川续断 川萆 当归 川芎（各一两） 乳香 没药（各五钱） 天麻 附子（炮）防风（各一两）上为末，炼蜜丸，小豆大。每服四十丸，温酒下。<br />
　　<br />
　　神效左经丸<br />
　　 治诸风寒湿痹，麻木不仁，肢体手足疼痛，极效。<br />
　　苍术（米泔浸，） 草乌（去皮） 葱白 干姜（各四两）上四味捣烂，装入瓶内，按实，密封瓶口，安于暖处，三日取出，晒干入后药。<br />
　　金毛狗脊（二两） 破故纸（酒浸焙干） 本 白芷 抚芎 小茴香（炒） 穿山甲（炮） 川牛膝（酒浸。各二两） 川乌（炮） 木瓜 白附子 虎胫骨（酥油炙） 乳香（炙） 没药（炙。各一两，另研）上为末，酒打糊丸，小豆大。每服二三十丸，空心酒下。<br />
　　<br />
　　乌头汤<br />
　　 治风寒湿痹，流注经络，筋脉拘挛，不能转侧，亦治香港脚。<br />
　　乌头 附子 细辛 桂枝 秦艽 官桂 甘草 白芍药（各七分） 防风 干姜 当归白茯苓 独活（各一钱）上水盏半，枣二枚，煎八分，空心服。<br />
　　凡中风及风痹等疾，皆积宿之久，非一日所能攻。可大剂，久而服之，取效，加以灸法，无不愈者。《唐书》载王太后中风，喑默不语，医者煎黄 汤数斛以熏之得瘥，皆此类也。今人服之五剂，便欲责效，可怪也。<br />
　　<br />
　　乳香宣经丸<br />
　　 治风寒湿痹，四肢拘挛，筋骨疼痛，行步艰难。<br />
　　乳香（另细研，八钱） 萆 （四两） 木香（八钱） 五灵脂（一两） 黑豆（三合，生用二两） 附子（制，八钱） 川楝子 小茴香（炒。各二两） 防风 草乌（炒） 黑牵牛（生） 威灵仙 乌药 陈皮（各四钱）上为细末，酒糊丸，梧桐子大。空心温酒下三十丸，渐加五十丸。<br />
　　<br />
　　乌头粥<br />
　　治风寒湿，麻木不仁。<br />
　　乌头（不拘多少、生研为末）上每用香熟白晚米二合，入药末四钱，同米以砂罐煮作稀粥、不可太稠。下生姜汁一匙，白蜜三匙，搅匀，空心温啜之为佳。如中湿多，更入薏苡仁末二钱。服此粥，大治手足四肢不随及肿痛不能举者，有此预防之。左氏云：风淫四末，谓四肢为四末也。脾主四肢。<br />
　　风邪客于肝则淫脾，脾为肝克，故病在四末。滋谷味引风湿之药径入脾经，以祛邪养正，故四肢得安。此剂极功，予常制此方，以授人服，良效。<br />
　　<br />
　　卷之十一　痹证门<br />
　　药方<br />
　　<br />
　　茯苓汤<br />
　　 治肢体手足麻痹，多唾眩冒。<br />
　　赤茯苓 半夏（制） 橘红（各一钱） 枳实（麸炒） 桔梗 甘草（各五分）上水盏半，生姜七片，煎服。<br />
　　<br />
　　芎活汤<br />
　　 治水饮停留高，注入经络，背痛皆因脾土有亏，平日多饮水浆不能传化所致。<br />
　　川芎 独活 半夏 陈皮（去白） 茯苓 甘草（炙） 枳壳 白术（各一钱）上水二盏、姜七片，煎八分，半饥温服。<br />
　　<br />
　　茯苓丸<br />
　　 治痹痛，两臂不能举，左右时复转移，由伏痰饮在内，中脘停滞，脾气不行，上与气搏，四肢不用。<br />
　　茯苓（二两） 半夏（四两） 枳壳（麸炒，一两） 风化朴硝（三钱）上为末，姜汁糊丸梧桐子大。每服五十丸，姜汤下。<br />
　　<br />
　　控涎丹<br />
　　 治人忽患胸背，手脚腰胯痛不可忍，连筋骨牵引钓痛，坐卧不宁，时时走易不定。意谓走注是风，用药、针、灸皆无效。又疑风毒欲结痈疽，乱以药敷，亦非也。<br />
　　此乃是痰涎伏在胸膈上下，变为此疾。或令人头痛不可举，或神意昏倦多睡，或饮食无味，痰唾稠粘。夜卧喉中如锯声，口角流涎，手脚重，腿冷痹，气脉不通。误认为瘫痪。<br />
　　亦非也。但以此药，不过数服，其病如失。<br />
　　甘遂 大戟 白芥子上等分为末，糊丸，食后临卧姜汤下五七丸或十丸，量人用。<br />
　　<br />
　　卷之十一　痹证门<br />
　　药方<br />
　　<br />
　　防风汤<br />
　　 治血痹，皮肤不仁。<br />
　　防风（一钱半） 独活 当归 川芎 秦艽 赤芍药 黄芩（各七分） 甘草（炙，五分） 细辛 杏仁（各一钱）上水二盏、生姜五片，煎服。<br />
　　<br />
　　萆 丸<br />
　　 治血痹手足 麻不仁，游走无定，风痹等症。<br />
　　萆 （炙） 山芋 牛膝（酒洗） 山茱萸（去核） 熟地黄（焙） 泽泻（各一两） 狗脊（去毛） 地肤子（炒） 白术（各五钱） 干漆（炒烟尽） 天雄（炮去皮脐） 车前子 蛴螬（各三钱） 茵芋（去皮脐，一钱）上除蛴螬生研外，捣为细末，和匀，炼蜜丸，梧桐子大。每服十丸至十五丸，空心温酒下。<br />
　　<br />
　　黄 酒<br />
　　（一名小黄 酒） 治血及诸痹甚者，四肢不遂，风寒湿痹，举体肿满，疼痛不仁。兼治风虚痰癖，四肢偏枯，两脚软弱，手不能上头，或小肠缩痛，胁下挛急，心下有伏水，胁下有积饮，夜梦悲愁不乐，恍忽善忘。由风虚，五脏受邪，或久坐，腰痛耳聋，率起眼眩，头重，或举体肿痛，胸中痰满，心下寒疝及治妇人产后余疾并治。<br />
　　黄 独活 防风 细辛 牛膝 川芎 附子（炮去皮脐） 甘草（炙） 川椒（去目并合口者，炒出汗。各三两） 川乌（炮去皮脐） 山茱萸肉 秦艽 干葛（各二两） 官桂（去粗皮） 当归（各二两半） 大黄（生锉） 白术 干姜（炮。各一两）上 咀，以生绢袋盛之，清酒一斗浸，春秋五日，夏三日，冬十日。初服二合，日二次，夜一次。渐增以微醉为度。虚者加肉苁蓉二两。多忘加石斛、菖蒲、紫石英各一两，下痢加女蕤仁二两，心下多忘加人参、远志、茯苓二两。酒尽可更以酒二斗，重浸服之。渣晒干为末，酒调二钱。<br />
　　<br />
　　卷之十一　痹证门<br />
　　药方<br />
　　<br />
　　导痹汤<br />
　　 治脉痹，血道壅塞。<br />
　　半夏（炮） 官桂（各五分） 黄 白茯苓 当归 远志（去心） 龙齿 人参 甘草（炙。各七分） 茯神（去木） 枳实（麸炒） 桔梗（各五钱）上水二盏，先煮粳米一合，将熟去米入药，生姜五片、枣二枚，煎一盏，不拘时温服。<br />
　　<br />
　　人参丸<br />
　　 治脉痹，通行血脉。<br />
　　人参 麦门冬（去心） 茯神（去木） 赤石脂 龙齿 石菖蒲 远志 黄 （各一两） 熟地黄（二两）上为末，炼蜜和捣五百杵为丸，梧桐子大。每服三十丸，食远清米饮送下。<br />
　　<br />
　　卷之十一　痹证门<br />
　　药方<br />
　　<br />
　　利膈散<br />
　　人参 白术 陈皮 赤茯苓 前胡（各一钱） 干姜 桂心 诃子 甘草（各三分）水二盏，姜五片，煎七分，频频服之效。<br />
　　<br />
　　半夏汤<br />
　　 治胸痹，心下坚痞，痛连背脊，短气烦闷。<br />
　　半夏（制） 栝蒌仁（各二钱） 薤白（切，二合）上水二盏、姜五片，煎一盏。食前温服，每日二服。<br />
　　<br />
　　豆蔻汤<br />
　　 治胸痹，心下坚痞。<br />
　　白豆蔻仁（打碎） 官桂 木香 人参（各五分） 京三棱 陈皮 神曲 麦芽（各八分） 干姜（炮） 甘草（炙。各三分）上水二盏，姜三片、盐少许，煎七分，食前温服。<br />
　　<br />
　　枳实散<br />
　　 治胸痹，心下坚痞，胸背拘急，心腹不利。<br />
　　枳实（麸炒） 赤芍药 陈皮（去白） 前胡（各一钱） 木香（五分，磨）水盏半，姜三片煎，食前温服。<br />
　　<br />
　　卷之十一　痹证门<br />
　　药方<br />
　　<br />
　　肾沥汤<br />
　　 治胞痹，小腹急痛，小便赤涩。<br />
　　麦门冬 五加皮 犀角（镑。各一钱） 杜仲 桔梗 赤芍药 木通（各五分） 桑螵蛸上水盏半，加入羊肾一只，去脂膜，切细竹沥少许，同煎一盏，去渣，空心顿服，日再服。一方有桑皮无螵蛸。<br />
　　<br />
　　卷之十一　痹证门<br />
　　药方<br />
　　<br />
　　吴茱萸散<br />
　　 治肠痹，寒湿内搏，腹痛满，气急，大便飧泄。<br />
　　吴茱萸（汤泡，焙干） 干姜（炮） 甘草（炙） 肉豆蔻（各五钱） 砂仁 神曲白术（各一两） 浓朴（姜汁炒） 陈皮 良姜上为末，每服一钱，食前米饮下。<br />
　　<br />
　　卷之十一　痹证门<br />
　　药方<br />
　　<br />
　　羚羊角散<br />
　　 治筋痹，肢节束痛。<br />
　　羚羊角 薄荷 附子 独活 白芍药 防风 川芎（各等分）上水盖半，姜三片，煎七分服。<br />
　　<br />
　　舒筋丸<br />
　　 治筋骨不能屈伸。<br />
　　海桐皮 没药 血竭 木香（各二钱） 肉桂 牛膝 虎骨 防风 木瓜 天麻（各二钱半） 乳香（三钱） 甜瓜仁（五钱） 沉香 楮实子（各一钱半） 当归 自然铜（各一钱）上为细末，炼蜜丸，如弹子大。每服一丸，细嚼，用温酒下。未眼药，先饮酒半盏，后服药。<br />

                    <br>
                        　　<br />
　　卷之十一　痹证门<br />
　　药方<br />
　　<br />
　　羌活汤<br />
　　 治皮痹，皮如虫走，腹胁胀满，大肠不利，语不出声。<br />
　　羌活 细辛 附子（炮去皮脐） 沙参 羚羊角（镑） 白术 五加皮 生地黄 官桂枳壳（麸炒） 麻黄（去节） 白蒺藜 杏仁（炮去皮尖，五钱） 丹参 萆 五味子石菖蒲 木通 槟榔 郁李仁（泡去皮） 赤茯苓（等分）上水盏半、姜五片，煎七分，不拘时温服。<br />
　　<br />
　　卷之十一　痹证门<br />
　　药方<br />
　　<br />
　　升麻汤<br />
　　 治热痹，肌肉热极，体上如鼠走，唇口反缩，皮色变红黑。<br />
　　升麻 茯神 人参 防风 犀角（镑） 羚羊角（镑） 羌活 官桂上水二盏、姜三片、竹沥少许，煎服。<br />
　　<br />
　　防风汤丸<br />
　　 治热痹。<br />
　　防风 羌活 茯神 五加皮 枳实 牛膝 桂心 麦门冬 人参 玄参 薏苡仁 生地黄 芍药 丹参（各一两） 槟榔（二两） 磁石（四两，火 醋淬） 大黄 松子仁 木香上为末，炼蜜丸、梧桐子大。每服三十丸，空心温酒下。<br />
　　<br />
　　卷之十一　痹证门<br />
　　药方<br />
　　<br />
　　巴戟天汤<br />
　　 治冷痹，脚膝疼痛，行步艰难。<br />
　　巴戟天（去心，一钱） 附子（制） 五加皮（七分） 川牛膝（酒洗，一钱） 石斛甘草（炙） 萆 白茯苓 防风 防己（各五分）水二盏，姜二片，煎八分，空心服。<br />
　　<br />
　　卷之十一　痹证门<br />
　　药方<br />
　　<br />
　　犀角散<br />
　　 治心痹，神恍惚，恐畏闷乱，不得睡，志气不宁，语言错。<br />
　　犀角 羚羊角 人参 沙参 防风 天麻 天竺黄 茯神 升麻 独活 远志 麦门冬甘草（各一钱） 龙齿 丹参（各五分） 牛黄 麝香 龙脑（各一分）上为末，和诸药重研，令极细。每服钱半，不拘时，麦门冬汤调下。<br />
　　<br />
　　卷之十一　痹证门<br />
　　药方<br />
　　<br />
　　人参散<br />
　　 治肝痹，气逆，胸膈引痛，睡卧多惊，筋脉挛急，此药镇邪。<br />
　　人参 黄 杜仲（酒炒） 酸枣仁（微炒） 茯神 五味子 细辛 熟地黄 芎 秦艽羌活（各一两） 丹砂（五钱，另研）上为极细末，入丹砂再研匀。每服一钱，不拘时调下，日二服。<br />
　　<br />
　　卷之十一　痹证门<br />
　　药方<br />
　　<br />
　　温中法曲丸<br />
　　 治脾痹，发咳呕涎。<br />
　　法曲（炒） 麦芽（炒，各一两） 人参（五钱） 白茯苓 陈皮（去白） 浓朴（制）枳实（麸炒，一两） 吴茱萸（汤泡，三钱） 细辛 甘草 当归（酒洗，焙） 附子（制）干姜（炮） 桔梗（各五钱）上为细末，炼蜜丸，梧桐子大。每服七八十丸，食前热水送下。<br />
　　<br />
　　卷之十一　痹证门<br />
　　药方<br />
　　<br />
　　紫苏汤<br />
　　 治肺痹，心膈病塞，上气不下。<br />
　　紫苏子（炒） 半夏（制） 陈皮（去白。各一钱） 桂心 人参 白术（各五分） 甘草（二分）上水盏半、姜五片、枣二枚，煎七分，不拘时温服。<br />
　　<br />
　　卷之十一　痹证门<br />
　　药方<br />
　　<br />
　　牛膝酒<br />
　　 治肾痹虚冷。复感寒湿为痹。<br />
　　牛膝 秦艽 川芎 白茯苓 防己 官桂 独活（各二两） 五加皮（四两） 丹参 薏苡仁 火麻仁（炒） 麦门冬 石斛 杜仲（炒。各一两） 附子（制） 地骨皮 干姜（炮、五钱）上 咀，生绢袋盛之，好酒一斗浸，春秋五日，夏三日，冬十日。每服半盏，空心食前服，日二服。<br />
　　<br />
　　卷之十一　痹证门<br />
　　药方<br />
　　<br />
　　一方：<br />
　　治风湿痹，筋脉拘挛，久风，骨中邪气。利肠胃，消水肿。薏苡仁一升，捣熟。每服一合，煮作粥，空心服。<br />
　　<br />
　　《圣惠方》：<br />
　　治走注风痹疼痛。小芥菜子为末，和鸡子白，调敷患处。以帛裹之，日一易。<br />
　　<br />
　　刘禹锡方<br />
　　 治脚转筋兼暴风，通身冰冷如瘫痪。黄腊（半两） 溶化入香油少许，搅匀，乘热摊帛上，裹痛处，冷即易之。<br />
　　<br />
　　《食医心镜》：<br />
　　治一切风湿痹，四肢拘挛。苍耳子三两，捣末，以水一升，煎五合，去渣呷之。<br />
　　<br />
　　《御药院方》：<br />
　　治香港脚风湿，虚汗少力，多痛及阴汗。枯白郁二匙，投沸汤，淋洗痛处。<br />
　　<br />
　　卷之十一<br />
　　〔附〕导引法<br />
　　<br />
　　一法：<br />
　　以右踵拘左足拇指，除风痹；以左踵拘右足拇指，除厥痹，以两手更引足趺至膝上，除体痹。<br />
　　<br />
　　一法：<br />
　　踞坐伸腰，两手引两踵，鼻纳气，自极七息，布两膝头，除痹。<br />
　　<br />
　　一法：<br />
　　凡人常觉腰脊拘急，手足举动不遂，以左右手朝拱，迎面呵气三口，足立直，蹬七数踞坐，左右手抱膝摇二七遍，纳气七息，愈周身之痹。<br />
　　<br />
　　卷之十二　历节风门<br />
　　病机<br />
　　《病源》云：历节风是气血虚，由饮酒腠理开，汗出当风所致。或因调护之不谨，以致风寒湿之邪气偏历关节，与气血相搏而痛非常。或如虎之啮，故有白虎之名。<br />
　　<br />
　　卷之十二　历节风门<br />
　　病机<br />
　　历节风因风寒湿袭于关节者多，亦或有湿痰流注，痛楚惟夜甚而昼稍轻者，为风寒胜也。痛楚无分昼夜皆剧者，为湿痰也。痰湿胜者，则恶饮食，而时作呕吐者是也。<br />
　　<br />
　　卷之十二　历节风门<br />
　　治法<br />
　　风寒搏于筋则不能屈伸，手指挛曲，关节疼痛不可忍。或肿如瓠，或痛如掣，或遍身走痒，四肢不举，此皆风寒湿之邪。宜辛温解表，以逐风寒，羌活汤、应效酒之属是也。湿痰壅滞、日夜不已者，宜胜湿导痰，如二陈汤、羌活胜湿汤、愈风化痰丸之属是也。<br />
　　<br />
　　卷之十二　历节风门<br />
　　脉候<br />
　　脉浮大者，为风寒之邪胜，弦细是湿胜，滑多者是痰。<br />
　　<br />
　　卷之十二　历节风门<br />
　　药方<br />
　　<br />
　　羌活续断汤<br />
　　 治一切白虎历节风，手足肢节肿痛如锥。<br />
　　羌活 川续断 牛膝（酒洗） 防风 当归（酒洗） 川芎（各一钱） 薄桂（三分）秦艽 川乌（各五分） 苍术（米泔浸，炒） 麻黄 甘草节 枳壳（麸炒） 穿山甲（各七分）上水二盏、姜三片、葱一根，煎一盏，不拘时服，取汗。<br />
　　<br />
　　海桐皮散<br />
　　 治历节走注，骨节疼痛。<br />
　　海桐皮 独活 萆 （盐水浸焙） 虎胫骨（酥油炙） 当归 川芎 天麻 防风麻黄 枳壳 芍药 甘草 川乌（炮去皮脐） 薄桂 桃仁（泡去皮尖） 杜仲（姜汁，炒）松节 麝香（炒许，另研） 牛膝（酒洗）上咀，每剂五钱，水二盏、姜三片、枣二枚煎服。<br />
　　<br />
　　虎骨散<br />
　　 治白虎，肢节痛不可忍。<br />
　　虎骨（酥炙，一两） 白花蛇（酒浸，取肉） 天麻 防风 当归 牛膝（酒洗） 桂心（各一两） 全蝎（去足，五钱） 甘草（炙，五分） 白僵蚕（炒去丝嘴） 乳香（另研。二钱） 麝香（另研，五分）上为细末，每服二钱，酒调下，豆淋酒尤妙。<br />
　　<br />
　　没药散<br />
　　 治白虎历节流注，筋骨疼痛。<br />
　　没药（五钱） 独活 防风 蔓荆子 当归 川芎 桂心 晚蚕砂 赤芍药（各七钱） 虎胫骨（一两，酥炙）上为末，每服二钱，食前温酒调下。<br />
　　<br />
　　蠲痛丸<br />
　　（一名麝香丸）治诸风历节痛，手足不测，疼痛肿满。无贵贱苦之，此是风之毒害者也。<br />
　　川乌（一个，生用） 黑豆（十七粒，去皮，生） 全蝎（十四枚，去毒） 地龙（去土，五钱） 麝香（五分，另研）上为末，酒糊丸，梧桐子大。每服十五丸，临睡空心冷酒下，微汗。<br />
　　<br />
　　摄风酒<br />
　　 治白虎历节风，诸风湿流注，鹤膝腿风，一切风痰证。<br />
　　乌药 寻风藤（五钱） 五加皮（一两） 虎胫骨 石楠藤 三角枫 青木香 骨碎补当归 苍术 川续断 威灵仙 羌活 北细辛（各二钱） 青藤根（一根） 清乳香（二钱）川牛膝 防风 甘草节 苏木（五钱） 南木香（二钱） 石薜荔（五钱） 川乌头（一个，只用一分） 生姜（一两）上咀以绢袋盛之，以无灰酒一坛入药于内，固封坛口。入滚水慢火煮一时，取起放地上，三日开服。日三次，随量饮。夏月只煮半料，酒一小坛。<br />
　　<br />
　　金刀如圣散<br />
　　 治三十六种一切口眼 斜，半身不遂，遍体游风，白虎历节疼痛，立效。<br />
　　川乌（炮） 草乌（炮。各二两） 防风 荆芥 麻黄 天麻 苍术 何首乌 当归川芎 细辛 石斛 人参 甘草 （各三钱） 全蝎 朱砂 雄黄（各二钱）上为细末，每服五分，卧时温茶下。如久病者，初服三分，随加至五分，看虚实加减。<br />
　　<br />
　　青龙妙应丸<br />
　　 治诸风拘急，遍体游走疼痛无时，百药不效。<br />
　　穿山甲（十五片，锻石炒） 全蝎（三十枚，去毒） 地龙（去土，一两） 蜈蚣（十条，生用） 草乌（一两，生） 僵蚕（炒，五钱） 五灵脂（五钱） 没药（五钱，另研） 乳香（五钱，另研）上为末，酒糊丸，绿豆大，青黛为衣。每服二十丸，空心盐汤下。<br />
　　<br />
　　一粒金丹<br />
　　 治腰膝走注，痛如虎啮。<br />
　　草乌 五灵脂（各一两） 白胶香（半斤） 木鳖子（去壳） 地龙（去土。各二两）好墨 当归（各一两） 乳香 没药（各五钱） 麝香（五分）上为末，再同研匀，米粉糊丸，梧桐子大。每服三十丸，温酒下，微汗。与铁弹丸大同小异，无白芷、防风。<br />
　　<br />
　　独活寄生汤<br />
　　 治白虎历节风，并治香港脚最效。（方见腰痛门）<br />
　　卷之十二　历节风门<br />
　　药方<br />
　　<br />
　　羌活汤<br />
　　 治白虎历节，风毒注骨，疼痛不定。<br />
　　羌活（一钱） 附子（炮） 秦艽 骨碎补 桂心 木香 川芎 当归 牛膝（酒洗）桃仁（泡去皮尖） 防风（各五分） 甘草（炙，三分）上水二盏，姜五片，煎温服。<br />
　　<br />
　　乌头汤<br />
　　 治历节风痛，不可屈伸。<br />
　　川乌（一枚，蜜四合，煮二合去乌） 甘草（炙） 麻黄 芍药 黄 （各等分）上水煎蜜一合，再煎至八分，去渣。空心服，最治香港脚不屈伸。<br />
　　<br />
　　卷之十二　历节风门<br />
　　药方<br />
　　<br />
　　二陈汤<br />
　　（方见痰门。）<br />
　　羌活胜湿汤<br />
　　（方见湿门。）<br />
　　燥湿化痰丸<br />
　　 治历节风，湿痰壅滞，昼夜疼痛无休者。<br />
　　羌涪 独活 防风 防己 川乌 全蝎 南星 半夏 僵蚕（炒） 天麻 陈皮（去白） 猪牙皂角（瓦炒） 当归（酒洗） 生地黄 木香 沉香（各五钱） 白术（炒） 苍术（米泔水浸） 杜仲（姜汁炒。各二两） 巴戟天（炒） 薏苡仁 牛膝（酒洗） 川芎 破故纸（炒。各一两）上为末，酒糊丸，梧桐子大。每服一百丸，空心食前酒送下，日二次，食干物压之。<br />
　　<br />
　　诸风应效酒<br />
　　 治白虎历节风，一切诸风瘫痪，寒湿痹，肢节疼痛，香港脚及紫白癜风，神效。<br />
　　当归 川芎 白术（各三钱） 苍术（五钱） 白芷 苦参（各二钱） 川乌（一钱）何首乌 木瓜 牛膝（各二钱） 木香（一钱） 五加皮 石楠藤 僵蚕 白芍药（各三钱） 细辛 黄柏 知母 大枫子 薏苡仁 生地黄（各二钱） 穿山甲 紫荆皮 羌活独活 威灵仙 本 防风（各钱半）上为粗末，好酒一坛，将绢袋盛于坛内。密封口，文武火重汤煮一时取出，去火毒，过三日饮之。<br />
　　<br />
　　又煮酒方<br />
　　 治一切白虎历节疼痛。<br />
　　当归（五钱） 川芎（二钱） 白术 苍术（各一两） 白芍药 生地黄 枳壳（各三钱）五加皮（五钱） 陈皮 半夏 羌活 独活（各三钱） 乌药 茯苓 甘草 桑寄生（各一两） 牛膝 黄芩 木通 薏苡仁 木瓜（各二钱） 海风藤（五钱） 紫苏叶 木香（一钱） 麻黄 金银花 防己（各三钱）上煮法同前。<br />
　　<br />
　　卷之十二　历节风门<br />
　　药方<br />
　　<br />
　　松节酒：<br />
　　治历风，四肢痛如解。<br />
　　<br />
　　一方：<br />
　　治风毒历风。三年酽醋五升，热煎三、五沸。切葱白二、三斤，入醋内煮一沸，取出布帛，热裹患处，熨之瘥。<br />
　　<br />
　　一方：<br />
　　治历节风痛不可忍。竹节、羌活、独活等分，酒煮过，每日空心服一杯。<br />
　　<br />
　　《图经方》：<br />
　　治历节诸风，昼夜苦痛。虎胫骨酥炙黄三两，乳香、没药各五钱，另研细末，和虎骨末，每日用二钱，温酒调服。<br />
　　<br />
　　《千金方》：<br />
　　治历节风。松叶捣烂一升，酒三斗和浸之七日。每服一合，日三服。<br />
　　<br />
　　一方：<br />
　　治历节风，骨节间痛不可忍。蓖麻子（二两，去皮） 黄连（一两） 以新水二升，于瓮器内浸二药，密封七日，取出。面东，以浸药水吞蓖麻子一粒。七日后添二粒，微利不妨。以疗大风亦效。<br />
　　<br />
　　追命再造散：<br />
　　治历节风痛，并厉风多有虫故也。锦纹大黄（一两） 独生皂角刺（一两半） 上为细末，每服二钱，临夜冷酒调下。以净桶伺候泄虫。虫嘴黑色乃是多年虫，嘴不黑是近日所成。越三日又进一服，值候无虫则绝根也，忌醋。<br />
　　<br />
　　硫黄酒：<br />
　　治诸风疼痛，肢体瘾疹。明硫黄每用三钱，研极细入醇酒，再研澄清，空心饮清酒。渣又入酒研，澄清饮之，连日饮之。硫黄杀恶虫，自随便下。<br />
　　<br />
　　咒法：<br />
　　治白虎历节不已。将鸡子揩患处，咒三遍：愿送粪堆头，行勿反顾。盖古云白虎是粪神，爱吃鸡子故也。病患以黄脚鸡下饭为妙，亦可用哺鸡来压之，其痛自止。家人扫粪置门下，故多患此疾。<br />
　　<br />
　　《圣惠方》：<br />
　　治历节风痛。用羊蹄根于生铁上，以好醋磨旋。刮取浆，涂患处愈。如不愈，入硫黄末涂之。<br />
　　<br />
　　卷之十二<br />
　　〔附〕鹤膝风<br />
　　肘膝肿痛，臂 细小，名曰鹤膝风。以其象鹤膝之形而名之也。或止有两膝肿大，皮肤拘挛，不能屈伸， 腿枯细，俗谓之鼓槌风，要皆不过风寒湿之流注而为病也。<br />
　　<br />
　　卷之十二　〔附〕鹤膝风<br />
　　药方<br />
　　（《和剂》）<br />
　　大防风汤<br />
　　 治寒湿冷气，两膝肿痛，不能屈伸，及治痢后脚膝软痛，不能履，名曰痢风。此药祛风顺气，活血壮筋骨，行履如故。<br />

                    <br>
                        　　防风 羌活 白术 人参 熟地黄 黄 当归 白芍药 牛膝 川芎 甘草 附子杜仲（姜汁炒）上水二盏、姜七片、枣一枚，煎八分温服。<br />
　　<br />
　　伊芳祁丸<br />
　　 治鹤膝风，腰膝风缩之疾。<br />
　　伊芳祁（全者一对） 桃仁（生） 白附子 阿魏 白芷 桂心（各一两） 乳香 没药（各七钱） 安息香（桃仁研，一两）上九味同童便、酒二升，炒熟放冷处。<br />
　　漏芦 当归 芍药 牛膝 羌活 地骨皮 威灵仙（各一两）上连前药一处研细末，炼蜜丸，弹子大。每服一丸，酒化下。<br />
　　<br />
　　郁李丸<br />
　　 治痢后手足不能屈伸。或麻豆症传变手足，筋脉急。<br />
　　郁李仁 枳壳 独活 鳖甲（醋炙，等分）上为末，酒糊丸，梧桐子大。每服五十丸。煎木瓜汤或酒下。<br />
　　<br />
　　加味小续命汤<br />
　　 治鹤膝风，行履不得者。<br />
　　小续命加萆 川楝子 独活 干木瓜不用生姜，水煎。碗底洗，放麝香少许将药冲入和匀，服数十帖后加五积散同煎服瘥。<br />
　　<br />
　　卷之十二　〔附〕鹤膝风<br />
　　药方<br />
　　<br />
　　一方：<br />
　　紫荆皮用老酒煎，候温常服。专治鹤膝风挛。<br />
　　<br />
　　一方：<br />
　　治痢后手脚背肿，不能行履。用川乌、芍药、苍术等分，酒浸为末，酒糊丸，引同上。<br />
　　歌曰：痢后偏生痛脚风，局方五积自能攻。<br />
　　就中除却麻黄药，酒煮多多服见功。<br />
　　<br />
　　卷之十三　伤寒门（上）<br />
　　病机<br />
　　《素问　热论篇》帝曰：今夫热病者，皆伤寒之类也，或愈或死，其死皆以六七日之间，其愈皆以十日以上者何也？愿闷其故。岐伯对曰：巨阳者，诸阳之属也，其脉连于风府，故为诸阳主气也。人之伤于寒也，则为病热，热虽甚不死；其两感于寒而病者，必不免于死。帝曰：愿闻其状。岐伯曰；伤寒一日，巨阳受之，故头项痛，腰脊强。二日阳明受之，阳明主肉，其脉侠鼻络于目，故身热目痛而鼻干，不得卧也。三日少阳受之，少阳主胆，其脉循胁络于耳，故胸胁痛而耳聋。三阳经络皆受其病而未入于脏者，故可汗而已。四日太阴受之，太阴脉布胃中络于嗌，故腹满而嗌干。五日少阴受之，少阴脉贯肾络于肺，系舌本，故口燥舌干而渴。六日厥阴受之，厥阴脉循阴器络于肝，故少腹满，囊缩而厥。三阴三阳、五脏六腑皆受病，荣卫不行，五脏不通，则死矣。其不两感于寒者，七日巨阳病衰，头痛少愈；八日阳明病衰，身热少愈；九日少阳病衰，耳聋微闻；十日太阴病衰，腹减如故，则思饮食；十一日少阴病衰，渴止不满，舌干已而嚏；十二日厥阴病衰，囊纵，少腹微下，大气皆去，病日已矣。帝曰：治之奈何？岐伯曰：治之各通其脏脉，病日衰已矣。其未满三日者可汗而已；其满三日者可泄而已。<br />
　　帝曰：热病已愈，时有所遗者何也？岐伯曰：诸遗者，热甚而强食之，故曰遗。若此者，皆病已衰而热有所藏，因其谷气相搏，两热相合，致有所遗也。帝曰：善。治遗奈何？岐伯曰：视其虚实，调其逆从，可使必已。帝曰：病热当何禁之？岐伯曰：当病热少愈，食肉则复，多食则遗，此其禁也。（亦有瘥后多劳而复热者亦谓之遗。）凡病伤寒而成温者，先夏至日为病温，后夏至日为病暑，暑当与汗皆出，勿止。（要知暑热病须用率凉，忌大发汗。）<br />
　　卷之十三　伤寒门（上）<br />
　　病机<br />
　　陶尚文曰：客有过予而问之曰：甚矣，伤寒之深奥，桂枝麻黄二汤之难用也。服之而愈者才一二，不愈而双重者十常八九。仲景，立法之大贤也，何其方之难凭有如此哉？今人畏而不用，以参苏饮、和解散等平和之剂而代之，然亦未见其妙也。子盍与我言之！答曰：吁！难言也，请以经语证之。经曰：冬气严寒，万类潜藏。君子固密，则不伤于寒。触冒之者，乃名伤寒耳。其伤于四时皆能为病，以伤寒为毒者，以其最成杀厉之气也。中而即病，名曰伤寒。不即病者，其寒毒藏于肌肤，至春变为温病，至夏变为暑病。暑病者，热极重于温也。以此言之，伤寒者乃冬时感寒即病之名，桂枝麻黄二汤为当时之伤寒设，与过时之温暑者有何预焉？夫受病之源则同，所发之时既异，治之则不可混也。请略陈之。<br />
　　夫春温夏热秋凉冬寒者，四时之正气也，以成生长收藏之用。风亦因四时之气，成温凉寒热也。若气候严寒，风亦凛冽；天道暄和，风亦温暖。冬时坎水用事，天令闭藏，水冰地冻，风与寒相因而成杀厉之气。人触冒之，腠理郁塞，乃有发热恶寒恶风之证。其余时月，则无此证也。仲景固知伤寒乃冬时杀厉之气所成，非比他病可缓，故其言特详于此书，而略于杂病也。倘能因名以求其实，则思过半矣。<br />
　　大率此书传世久远，遗失颇多。晋太医令王叔和得散亡之余，诠次流传，其功博矣。惜乎以己论混经，未免穿凿附会。成无己氏因之顺文注释，并无阙疑正误之言，以致将冬时伤寒之方通解温暑，遗祸至今而未已也。温暑必别有方，今皆失而无征也。我朝宋景濂学士尝叹伤寒作全书，得其旨者。<br />
　　盖为伤寒之国中人，必先入表。表者何？则足太阳寒水之经。此经行身之后，自头贯脊，乃有颈痛脊强恶寒之证，在他经则无此证矣。况此经乃一身之纲维，为绪阳之主气，犹四通八达之衢。治之一差，其变不可胜言者矣。故宜此二汤发散表中寒邪。经曰：辛甘发散为阳者是也。若以此汤通治春温夏热之病，则误甚矣。<br />
　　曰：伤寒发于冬时已闻命矣。邪之在表，为太阳经也。一经而有二药之分，又何耶？曰：在经虽一，然则有荣卫之别焉。寒伤荣，证乃恶寒发热无汗，脉浮紧。盖浮为在表，紧为恶寒。有寒则见，无寒则不见也。当用麻黄汤轻扬之剂，发而去之。寒邪退，汗出表和而愈。<br />
　　曰：紧脉固为寒矣，脉之缓者，亦用桂枝汤，又何耶？曰：风则伤卫，卫伤则自汗，缘太阳受风，不能卫护。腠理疏而污泄，所以脉见浮缓也。脉虽浮缓，其受伤寒则一，故亦宜桂枝辛温之药，解散寒邪，腠理闭而汗止表和而愈。又有荣卫俱伤者，表之二汤又难用也，故复设大青龙汤。然此药难用，非庸俗得而识也。<br />
　　曰：温暑既无方法，治之则将奈何？脉证与伤寒有何分别？曰：温暑虽殊，亦冬时感受寒邪而不即发，在人身中伏藏，历过二三时之久。天道大变，寒化为热。人在气交之中，亦随天地而化。观仲景以即病之伤寒，与温暑时令为病之名，岂无异哉？治之之方，亦必随时以用辛凉苦寒矣。安得概用冬时治寒辛温之方乎？今无其方者，盖散亡之也。经既称变为温。变为热，则已改易冬时之寒为温热矣，方亦不容不随时更变也。<br />
　　夫温病欲出，值天时和煦，自内达表，脉反见于右关，不浮紧而微数。曰：恶寒否乎？曰：伤寒自冬月风寒而成，外则有恶寒恶风之证。既名为温，则无此证矣。盍观之经曰：太阳病，发热不恶寒而渴者，温病也。不恶寒，则病非因外来，渴则明其自内达表。<br />
　　曰：春夏之病，亦有头痛恶寒脉浮紧者，何也？曰：此作冬时所受之寒，乃冒非时暴寒之气耳。或温暑将发，又受暴寒，虽有脉浮之证，未若冬时之甚也。宜辛凉之药通其内热而解之，断不可用桂枝麻黄之剂矣。<br />
　　曰：温热与伤寒，治之不同也，已闻命矣。敢问伤寒之在三阳，则为热邪；既传三阴，则为阴证矣，以热治固其宜也。三阴篇以四逆散凉药以治四逆，大承气以治少阴，其故又何耶？呜呼！此盖叔和以残缺之经作全书铨次，将传经阴证与直中阴经之阴证混同立论，所以遗祸至今而未已也。姑略陈之。<br />
　　盖风寒之国中人无常，或入于阴，或入于阳，皆无定体，非但始太阳，终厥阴。或自太阳始，日传一经，六日至厥阴，邪气衰，不治而愈者，亦有不罢再传者，或有间经而传者，或有传至二三经而止者，或有始终只在一经者，或有越经而传者、或有初入太阳，不作郁热，便入少阴而成真阴证者，或有直中阴经而成寒证者。缘经无明文，后人有妄治之失。若夫自三阳传次三阴之阴证，外虽有厥逆，内则热邪耳。若不发热，四肢便厥冷而恶寒者，此则直中阴经之寒证也。若夫太阳受邪，行尽三阳气分，传次三阴之血分，则热入深矣。<br />
　　热入既深，表虽厥冷，真热邪也。经曰：亢则害，承乃制，热极反兼寒化也。若先热后厥逆者，传经之阴证也。经云：厥深热亦深，厥微热亦微是也，固宜四逆散、承气汤，看微甚而治之。如其初病便厥，但寒无热，此则直中阴经之寒证也，急宜四逆辈以温之。经云：发热恶寒，发于阳也；无热恶寒，发于阴也。<br />
　　尚何疑哉？又有日传二经为两感者，传经未终而毙矣。病有标本，治有逆从，岂可概论之乎？曰：阴证之不同已闻命矣。尝读刘守真书云：伤寒无阴证。人伤于寒则为热病，热病乃汗病也。造化汗液，皆阳气也。遍考《内经灵枢》诸篇，并无寒证阴证，乃杂病也，叔和误入之耳。守真，高明之士，亦私淑仲景者，而议论之异者，何耶？曰：虽守真之明达，盖亦因《伤寒论》以桂枝麻黄通治温暑之误，而有是说，故叮咛云：天道温热之时，用桂枝必加冷药于其中，免致黄生斑出之患。若知此汤自与冬时即病之伤寒设，不为过时之温暑设，则无此论矣。观其晚年悟道，着《病机气宜保命集》，其中羌活汤辛凉之药，以治非时伤寒，其妙如神，足可补仲景之遗旨，何其高哉！夫《内经》言伤寒即为热病而无寒者，语其常也；仲景之论有寒有热者，言其变也。合常与变，而无遗者也，所谓道并行而不相悖，而反相为用也。此其所以为医家万世之准绳标的也欤？客唯而退，遂请着其说云。<br />
　　<br />
　　卷之十三　伤寒门（上）<br />
　　病机<br />
　　帝曰：其病两感于寒者，其脉应与其病形何如？岐伯曰：两感于寒者，一日巨阳与少阴俱病，则头痛口干而烦满；二日阳明与太阴俱病，则腹满身热不欲食，谵语；三日少阳与厥阴俱病，则耳聋囊缩而厥，水浆不入，不知人，六日死。<br />
　　<br />
　　卷之十三　伤寒门（上）<br />
　　病机<br />
　　王海藏曰：天之邪气，感则害人五脏，以是知内外两感，脏腑俱病。欲表之则有里，欲下之则有表，表里既不能一治，故云：两感者不治。然所禀有虚实，所感有浅深；虚而感之深者必死，实而感之浅者可生。余用大羌活汤，间有生者，十得一二。立此以待好生君子。<br />
　　赵嗣真曰：仲景论伤寒两感为必死之证，而复以治有先后发表攻里之说继之者，盖不忍坐视而欲觊其万一之可活也。《活人书》云：宜救里以四逆汤，救表以桂枝汤。殊不知仲景云：太阳与少阴俱病，则病头痛，为太阳邪盛于表；口干而喝，为少阴邪盛于里。阳明与太阴俱病，则身热谵语，为阳明邪盛于表；不欲食，腹满，为太阴邪盛于里。少阳与厥阴俱病，则耳聋，为少阳邪盛于表；囊缩而厥，为厥阴邪盛于里。三阳之头痛身热耳聋，救表已自不可，三阴之腹满口干，囊缩而厥，不下可乎？《活人书》引下利身疼痛虚寒救里之例，而欲施于烦渴腹满谵语囊缩实热之证，然乎，否乎？盖仲景所谓发表者，葛根麻黄是也；所谓攻里者，调胃承气是也。《活人书》所谓救里，则是四逆，救表则是桂枝。今以救为攻，岂不相悖？若以四逆攻里，是以火济火，而腹满囊缩谵语等证而益滋甚，荣卫脏腑何由而通行？六日而死也必矣。<br />
　　《玉机微义》云：王海藏大羌活汤治两感伤寒，出太阳例药也。然伤寒两感，有兼风兼湿不同，或表里虚实之异治者，宜辨表里寒热，扩充治之。表中于风，内伤于寒者可治；表中于湿，内伤于寒者可治；表中于热，内伤于寒者可治。大抵两感伤寒多是表里俱虚，是以易老曰：当切脉逆从，知其吉凶。两感之邪，三阴三阳皆有之。脉从阳可治，从阴难治，阳生阴死之谓也。盖三阳有合病，三阴无合病。今阴与阳合病，则为两感，病为反常，故不治。<br />
　　<br />
　　卷之十三　伤寒门（上）<br />
　　病机<br />
　　寒推而至于入脏而有虚实寒热之殊故有攻表救里之异汪氏《质疑》曰：尝考《素问》，伤寒证治，由阳入阴，悉言为热。至于仲景，则寒热兼言。王安道以仲景三阴寒证为直中阴分之淆说而弗察。夫《素问》之言热者，主于邪气在经，以为法之常，仲景之言寒言热者，主于邪气在胃，以尽法之变。推而至于脉证从舍应否之殊，有补《素问》之所未备者。惜其语未莹，而读之者不复察，但能明于三阳之同于热，而不能无疑于三阴之互现乎寒也。<br />
　　以言夫证治之在阳经也，如谓太阳病，头腰骨节疼痛，恶寒发热无汗而脉浮紧者，麻黄汤治之。有膀胱腑热而小便赤涩不利者，五苓散利之。有阳明病，身热目疼鼻干，不得卧而脉长者，升麻葛根汤扬之。有胃腑实热谵语、潮热多汗、腹胀实痛便闭等证，此胃中亡液，有干燥粪也，调胃承气、大小承气下之。有胃中蓄血，其人善忘，粪硬及易而色黑者，抵当汤下之。有少阳病，胸胁痛而耳聋口苦目眩，往来寒热而脉弦者，小柴胡汤和之。有下太早，邪热乘虚入内，而心下满硬痛者，以气结胸，若结胸而无大热，但头汗出者，此为水结，并以大陷胸汤下之。但满而不痛，此为痞，宜半夏泻心汤主之。水蓄为痞，口渴烦躁，小便不利者，五苓散利之。或漱水不咽，加半夏主之。<br />
　　上焦头颈不强不痛，胸中痞满，气上冲咽，而脉微浮者，瓜蒂散吐之。三阳证治，昭明有如此。<br />
　　至论三阴，俱有吐利四逆、腹满腹痛、谵语便秘烦躁等证，则寒热证治互现而不专于热，若有戾于《素问》之旨者，而实则有不相悖而反相为用也。盖邪浅而在经者，惟郁而为热，此《素问》之所以主其常也，邪深入于胃者，有寒而有热也，此仲景所以通其变也。何言在经在胃之分也？盖胃气内实者，脾得乎干运之机，而为之播气于三阴，故热邪由阳传阴，侵及于经而不能入于胃。故《素问》三阴之热证具焉，治宜泻热解表；而仲景三阴之证间有热邪之在经者，治法犹夫《素问》也。（如云腹满时痛者，病属太阴，桂枝加芍药汤主之。夫腹满者，太阴经之证也，治以桂枝以解表，芍药、甘草以泻火是也。又云：少阴病，四逆散主之。夫四逆者，寒未甚也，仲景以为少阴之证也，治以柴胡以解表，芍药、甘草以泻热是也。又厥阴条云：手足厥寒者，当归四逆汤主之。夫手足厥寒者，即厥阴经之证也，治以桂枝、细辛以解表，芍药、甘草以泻热是也，详之。<br />

                    <br>
                        　　若夫胃气内虚者，脾失健运之令，邪气乘虚而入。邪既入胃，则不再传经矣。大抵邪气伤虚不伤实，胆脾肝肾四脏固密而无出无入，故经有病而邪有传，一入于胃，犹川渎而注之海，则不复溢而之他矣。其虚而未甚者，胃气尚与邪搏，而为实热之证，其虚之其也，不能胜其热之伤，因之下陷而里寒之证作矣。斯谓热极生寒，其证多危，以其气之虚脱也，则治法岂容拘于热而不思所以广而通之耶？故仲景于邪气在胃而为里热之治也，下之清之，则以硝、黄、石膏之辈；于邪气在胃而为里寒之治也，温之补之，则以参、术、草、枣、姜、附之属。证治俱为主乎胃，而不分及于三阴之经之脏。至于证兼乎表里，而迹涉于疑似者，则又审轻重，参标本，察虚实，而先后左右之，而莫不统之胃焉。<br />
　　自今观之，里热之实，而为谵语潮热，腹胀大实腹满，大便秘结，而脉沉实而数，则宜下。如太阴条云：大实腹痛者，桂枝加大黄主之。又云：少阴病，自利清水色纯青，心下必痛，口干燥者，宜大承气汤下之。又厥阴条云：下利谵语者，有燥粪也，宜大承气汤下之之类是也。有里实热，兼头身疼痛恶寒发热之表证者，则宜先解后攻。又云：伤寒十三日不解，胸胁满而呕，日晡所发潮热。潮热者，实也，先以小柴胡汤以解外，后以柴胡加芒硝汤下之之类是也。有里实热证重而表证轻者，治宜下中兼解。如云：伤寒十余日，热结在里，复往来寒热者，与大柴胡汤之类是也。有里热而未实者，治宜清之。如云：烦渴身热不恶寒，而脉洪大者、白虎主之。又曰：太阳少阳合病自利者，黄芩汤主之。又曰：少阴病下利六七日，咳而呕渴，心烦不得眠者，猪苓汤主之。又厥阴条云：下利欲饮水者，里热也，白头翁汤主之之类是也。有里热而似寒者，此谓阳盛拒阴，亦宜清之。如云：伤寒脉滑而厥者，白虎汤主之之类是也。有热上传心肺者，治宜清上为主。如云：少阴病得之二三日以上，心烦不得眠者，黄连阿胶汤主之。又厥阴条云：伤寒六七日，大下后手足厥逆，咽喉不利吐脓血者，麻黄升麻汤主之之类。此其为里热之治，主乎胃也。<br />
　　里寒之盛而为呕吐，下利清谷，四肢厥冷，时腹自痛，小便清白，而脉沉微之属，则宜温之。如云：自利不渴者病属太阴，以其脏有寒也，宜四逆辈温之。又如少阴病下利便脓血者，桃花汤主之。又厥阴条云：呕吐涎沫头痛者，吴茱萸汤主之之属是也。有里寒而似热者，此谓阴盛格阳，亦宜温之。如云：少阴病下利清谷，里寒外热，手足厥冷，脉微欲绝，身反不恶寒，面赤色，或口干呕咽痛，宜通脉四逆汤主之之属是也。有里寒而兼虚者，洽宜补中温中。如云：少阴病得之二三日，口中和，其背恶寒者，附子汤主之。又云：恶寒脉微而复利，利止，亡血也，四逆人参汤主之之属是也。有里寒而兼头身疼痛恶寒发热之表证者，治宜先温后解。如厥阴条云：下利腹胀满，身体疼痛者，先温其里，乃攻其表，温里宜四逆，攻表宜桂枝汤之属是也。有里寒轻而表证重者，治宜汗中兼温。如云：少阴病得之二三日，宜微发汗，麻黄附子甘草汤主之。又云：少阴病始得之，反发热脉沉者，麻黄附子细辛汤主之之属是也。此其为里寒之治者，主乎胃也。<br />
　　是知《素问》之言热者，其在经也，仲景兼言寒者，其在胃也。此其为义博而法殊，而实相为出入而不可以偏废者也。王安道乃谓伤寒传变有热而无寒，仲景三阴之言寒者乃直中阴经寒证，混同论治。殊不知直中寒证者，由于正气虚甚，腠理疏豁，邪气乘虚直入脏腑之内，应时而作，不分经络而一于虚寒，且无表证之兼，惟治以附子理中汤之属。仲景三阴之寒者，则大异于是。其寒也，久而后变，如谓少阴病脉紧，至七八日下利，脉暴微之属是也。且有表证之相兼，如厥阴条云：下利腹胀满，身体疼痛者，先温其里，乃攻其表之属是也。则证虽与直中同，而其所伤所治则异，岂可以此而乱仲景之旨乎？抑《素问》有云：三阳经络皆受其病，未入于脏者，可汗而已。脏亦指胃脏而言，即《素问》形脏四之脏也。又云：盛则泻之，虚则补之；不盛不虚，以经取之。此谓邪气在胃耳。审虚实之分，若未入胃，则里无盛虚，主治在经而已。然则经胃之分久矣，诚为伤寒之要也学人苟能明此，则夫仲景三百九十七法可触类而通矣。<br />
　　<br />
　　卷之十三　伤寒门（上）<br />
　　病机<br />
　　伤寒传足不传手经者，世俗之谬论也，岂有是哉？人禀天地，请以天地间可证者言之。<br />
　　盈天地至大而营运者，莫如元气与水。且以有形论之，则江河湖海、溪涧沟浍以为行水 水之道焉。人之充满一身，无非血气，亦有十二经脉、大小络脉、经络血海以为行血停血之隧道。风行水动，气行血流，皆自然之理也。夫人之气自平旦会于膻中，朝行手太阴肺，以次分布诸经，行尽周天三百六十五度，在人行三百六十五骨节。明日寅时复会于手太阴也。血亦随气流布，营运不息，荣卫一身腠理，司开阖，维持纲纪，以为一身动静云为之主。所以一脉愆和，则百脉皆病，理固然而不得不然也。彼云传足不传手者，何所据乎？请备言其所由。<br />
　　盖伤寒乃冬时感寒即病之名也。冬乃坎水用事，其气严寒凛冽，水冰地冻，在时则足太阳少阴正司其令。触冒之者，则二经受病。其次则足少阳厥阴继冬而司春令，而亦受伤何也？盖风木之令起于大寒节，正当十二月中，至春分后方行温令，故风寒亦能伤之。足阳明太阴，中土也，与冬时无预，而亦伤之何也？紫阳朱子曰：土无定位，无成名，无专气，寄旺于四季，能终始万物，则四时寒热温凉之气皆能伤之也。况表邪传里，必归于脾胃而成燥粪，用承气汤以除去，胃气和矣。<br />
　　手之六经主于夏秋，故不伤之。足之六经，盖受伤之方分境界也。若言伤足不伤手则可，以为传足不传手则不可也。况风寒之中人，先入荣卫，昼夜循环，无所不至，岂间断于手经哉！经曰：两感于寒者六日死。若三阴三阳、五脏六腑皆受病，荣卫不行，脏腑不通，则死矣。岂虚语哉！尝观《此事难知》曰：伤寒至五六日间，渐变神昏不语，或睡中独语一二句，目赤唇焦，舌干不饮水，稀粥与之则咽，不与则不思，六脉沉数而不洪，心下不痞，腹中不满，大小便如常，或传之十日以来，形如醉人。此热传手少阴心经也，然未知何经而来？答曰：太阳伤风，风为阳邪。阳邪伤卫，阴血自燥，热蓄膀胱。壬病逆于丙，丙丁兄妹，由是传心，心火自上而逼肺，所以神昏也，栀子黄芩黄连汤。若在丙者，导赤散。在于丁者，泻心汤。若脉浮沉俱有力者，是丙丁俱有热也，导赤泻心各半服之宜者矣。<br />
　　此膀胱传丙，足传手经也。又谓腑传脏也，又下传上也，表传里也。壬传丁者，乃坎传离也，名越经传，气逆而喘者，非肺经乎？如谓不然，何仲景麻黄二汤乃心肺药也？请细思之。<br />
　　<br />
　　卷之十三　伤寒门（上）<br />
　　病机<br />
　　循经：六经以次传，一日太阳，二日阳明，三日少阳，四日太阴，五日少阴，六日厥阴是也。<br />
　　专经：邪气即在一经，不传不变是也。<br />
　　越经：间经而传，如一日太阳病，头颈项痛，腰脊强，二日不传阳明，却越而传少阳，胸胁痛而耳聋之类是也。<br />
　　再经：六经以次传遍，却又复起而再传太阳，头痛脊强之类是也。<br />
　　<br />
　　卷之十三　伤寒门（上）<br />
　　病机<br />
　　张仲景曰：《阴阳大论》云：春气温和，夏气暑热，秋气清冷，冬气凛冽。此则四时正气之序也。冬时严寒，万类深藏。君子固密则不伤于寒，触冒之者乃名伤寒耳。其传于四时之气皆能为病，以伤寒为毒耳，以其最成杀厉之气也。中而即病者名曰伤寒，不即病者，寒毒藏于肌肤，至春变为温病，至夏变为暑病。暑病者，热极重于温也。是以辛苦之人春夏多温热，皆由冬时积寒而致，非时行之气也。学人审之。<br />
　　<br />
　　卷之十三　伤寒门（上）<br />
　　病机<br />
　　问曰：伤寒温病何以辨？答曰：温病于冬时感寒所得也，至春变为温病耳。伤寒汗不愈而过经，其证尚在而不除者，亦温病也。经曰：温病之脉，行在诸经，不知何经之动，随其经之所在而取之。<br />
　　【太阳证】头痛恶寒，汗后过经不愈，诊得尺寸俱俘者，太阳病温也。<br />
　　【阳明证】身热目疼，汗下后过经不愈，诊尺寸俱长者，阳明病温也。<br />
　　【少阳证】胸胁痛，汗下后过经不愈，诊尺寸惧弦者，少阳病温也。<br />
　　【太阴证】腹满喘干，诊尺寸俱沉细，过经不愈者，太阴病温也。<br />
　　【少阴证】口燥而渴，诊尺寸俱沉微，过经不愈者，少阴病温也。<br />
　　【厥阴证】烦满囊缩，诊尺寸俱微锾，过经不愈者，厥阴病温也。<br />
　　是故随其经而取之，随其证而治之。如发斑乃温毒也。治温大抵不宜多发汗，其过时而发，不在表也；已经汗下，亦不在表也。经曰：不恶寒而反渴者，温病也。明其热自内达外，无表证，明矣。<br />
　　<br />
　　卷之十三　伤寒门（上）<br />
　　病机<br />
　　从脉舍证，如伤寒脉滑而厥者，白虎汤清之；脉微面赤身热者，温之。从证舍脉，如脉浮大，心下硬，有热属脏者，攻之；脉促，厥冷，为虚脱，非温剂不可；阳明脉迟，不恶寒，身体 汗出，用大承气汤下之；少阴病始得之反发热而脉沉，宜麻黄细辛汤微汗之之类。脉洪者，热为相应，主生；脉微身热为不应，主死。<br />
　　<br />
　　卷之十三　伤寒门（上）<br />
　　病机<br />
　　合病并病，世所当明，若非得其精专，焉能识此证哉？合病者，两经或三经齐病不传者为合病。并病者，一经先病未尽，又过一经之传者为并病。若并而未尽，是传未过，尚有表证，法当汗之；若并之已尽，是为传过，法当下之。是知传则入腑，不传不入腑，言其有传受如此也。阴阳互相合病，皆自下利，太阳阳明合病，主葛根汤；太阳少阳合病，主黄芩汤；少阳阳明合病，主承气汤。三阳合病，无表证者，俱可下。但三阳经合病，仲景无背恶寒语句，虽则有口燥渴心烦，背微恶寒者，乃属太阳证而非三阳合病也。<br />
　　三阳若与三阴合病，即是两感，所以三阴无合病例也。<br />
　　<br />
　　卷之十三　伤寒门（上）<br />
　　病机<br />
　　足太阳膀胱起于目内 ，上额交巅上，从巅络脑，还出别下项，循肩膊内，夹脊抵腰中，入循膂，络肾属膀胱。伤寒一二日，发热恶寒，头痛腰脊强，浑身疼痛，尺寸脉俱浮者，或缓或紧，太阳经证也。<br />
　　足阳明胃经主肌肉，其脉起鼻交 中，从目下循鼻外，及挟口环唇，循咽喉下膈属胃络脾。故伤寒二三日，身热目疼鼻干，不得卧，尺寸脉俱长者，阳明经证也。<br />
　　足少阳胆经主荣百节，流气三部，其脉起目锐 ，上抵头角，下耳后，入耳中，又下胸中，循胁里，出气街。故伤寒三四日，胸胁痛，耳聋或口苦舌干，或寒热往来而呕，尺寸脉俱弦，此少阳经证也。<br />
　　足太阴脾经为三阴之首，其脉起足大指之端，上循膝入腹，上膈挟咽，连舌本，散舌下；又注心中，在于脾胃，络于咽喉。故伤寒四五日，腹满咽干，手足自温，或自利不渴，或腹痛，尺寸脉俱沉细，此太阴经证也。<br />
　　足少阴肾经，其脉起足小指之下，贯脊属肾，上循肝膈，入肺循喉咙，挟舌木；又络心，注胸中。肾恶燥，故病伤寒五六日，口燥舌干而渴，恶寒，尺寸脉俱沉，此传少阴经证也。<br />
　　足厥阴肝经，（欲尽也。）其脉起足指丛毛，循股入阴毛，环阴器，抵小腹，夹胃上贯膈，布胁肋，循喉咙后，上入颃颡，连目系，出额会于巅，又下环唇内。故病患唇青舌卷，烦满囊缩，尺寸脉俱微缓，此传厥阴经证也。<br />
　　<br />
　　卷之十三　伤寒门（上）<br />
　　病机<br />
　　伤寒六七日，厥阴见证，其太阳、阳明、少阳、太阴、少阴五经之证未除者，当先解表。表邪除，方可攻里。于此虽是厥阴经证，要审表证在否何如。若表证悉除，只用本经之药可也。经曰：七日巨阳病衰，头痛少愈。八日阳明病衰，身热少愈。由此观之，可见六日传到厥阴，而前证仍在，必待七日而渐释。若表证未除，下虚其里，则表邪乘虚入内，而谵语发狂之证作矣。其或传过一经，则前经之证遂释，亦常有矣。所以伤寒当看六经见证施治，不拘日数，方为妙工。<br />
　　<br />
　　卷之十三　伤寒门（上）<br />
　　病机<br />
　　王海藏云：世之治伤寒有法，疗杂病有方。是则是矣，惜犹未尽也。吾谓治杂病亦有法，疗伤寒亦有方。盖法者循经而设，方者缘病而立。方即法也，法即方也，果有二乎？要知明达之士，全识部分经络表里脏腑虚实，而疏观之，岂有二哉！自后世才智不及古人，而通方之士亦鲜，是以分伤寒杂病为二门。故有长于此而短于彼者，亦有长于彼而短于此者。所以国家取士分科，而人各一于所习，宜乎愈学而愈陋，愈专而愈粗也。<br />
　　试以伤寒杂病二科论之。伤寒从外而之内者，法当先治外而后治内；杂病从内而之外者，法当先治内而后治外。至于中外不相及，而治主病机，其方法一也，亦何必分之为二哉？大抵杂病伤寒俱不外乎表里虚实寒热。表则汗，里则下，中则和，不易之法也。剂之寒热温凉在其中矣。余风、产、小儿、目疾、疮疡等科局于专门，其理显，其习易，无怪其工之粗且浅也，是以知证不知脉，知药不知源，是岂知真而全识哉！其所常见常闻者，粗有晓会；其所未尝见未尝闻者，则有不知也。此但继述祖迹，而不及创物者远矣。<br />

                    <br>
                        　　呜呼！天之生人，智有限量。尺有所短，寸有所长，自古然耳。若夫庸人鄙夫藉此以计功谋利，而无明道正谊之心，徒资舌辩以御人，甚之视同业如寇雠，专妒忌为心术，误人性命，恬不知恤，甘为忍人，罔顾阴德，其教之有所失耶？时世之有所俾然耶？抑疾者之不幸而有所自致耶？<br />
　　卷之十三　伤寒门（上）<br />
　　病机<br />
　　东垣曰：西北二方极寒，肃杀之气，伤寒者多；东南二方，温和之地，伤寒者少。经曰：邪之所凑，其气必虚。内伤者用补中益气汤，从六经所见之证加减用之。气虚甚者，少加附子以行参 之功。北方无内伤者用仲景法。<br />
　　<br />
　　卷之十三　伤寒门（上）<br />
　　脉候<br />
　　《素问》云：寸口脉浮而盛，病在外。外者表也。寸口脉沉而紧，曰病在中。<br />
　　中者里也。<br />
　　仲景云：脉浮者病在表，可发汗。又曰：表有病者脉当浮。结胸证，脉浮者不可下，则知脉属阳证无疑矣。<br />
　　《难经》曰：伤寒之脉，阴阳俱盛而紧涩。<br />
　　《伤寒论》曰：阴阳脉俱紧，名曰伤寒。寸口脉浮而紧，浮则为风，紧则为寒，浮涩而紧为伤寒。<br />
　　《脉经》曰：迟紧为寒。脉阳浮而阴弱谓之伤风。脉紧而无汗谓之伤寒。脉阴阳俱盛，重感于寒而紧涩，变为温疟。阴阳紧盛，伤寒之脉，前病热未已，后复感于寒也。脉阳浮而滑，阴濡而弱，更遇于风，变为风温。脉阳洪数，阴实大太过，温热两合，变为温毒。脉阳濡弱，阴弦紧，更遇温气，变为瘟疫。病发热，脉沉细，表得太阳，名曰 病。病太阳关节疼痛而烦，脉沉细，名曰湿痹。病太阳身疼痛，脉微弱弦芤，名曰中 。脉沉细而疾，身凉四肢冷，烦躁不欲饮水，狂闷，名曰阳厥伤寒。<br />
　　热盛得脉大者生，沉细者死。已汗，沉小者生，浮大者死。<br />
　　《保命集》：脉浮而紧者为表实，可汗。（麻黄汤主之。）脉浮而缓者为表虚，可固表驱寒。（桂枝汤主之。）脉沉而数，或疾而滑，或沉实有力，皆为里实，兼大便燥者可下。（大承气汤主之。）脉沉而细，或微而迟，按而无力，尺中弱，皆为里虚，可救里二便利，手足厥冷者，四逆汤主之。脉沉细者不可汗，尺脉迟者不可汗。浮而数为表实，当汗之。（麻黄汤之类，）浮而迟为表虚，宜固表。（桂枝汤之类。）不浮不沉，中诊而数，为中焦之实热。（调胃承气汤之类）兼有头痛恶寒者，大小柴胡汤斟酌用之。不浮不沉，中诊而迟，或微或细为中虚也。（建中理中汤之类。）沉而数者为里实，法当下。（大承气汤之类。沉而迟者为里虚，法当温。（姜附之类。）陶节庵曰：伤寒脉专以浮中沉迟数辨其阴阳寒热及表里虚实而断。诸浮在表，轻手得之曰浮。略重手于皮肤之下，肌肉之上，阴阳各半，故属半表半里，得之曰中。沉为在里，重指于肌肉之下、筋骨之间，得之曰沉诸迟为寒，诸数驽热。阴阳寒热虚实，用在有力无力中分。有力者为阳为热为实，无力者为阴为寒为虚。杂病以弦为阳，伤寒以弦为阴；杂病以缓为弱，伤寒以缓为和。伤寒以大为病进，以缓为邪退。缓为胃脉，有胃气曰生，无胃气曰死。伤寒脉中有神曰生，神者，气血之先也。两手无脉曰双伏，一手无脉曰单伏，必有正汗也。寸口阳脉中或见沉细者，但无力者，为阳中伏阴；尺部阴脉中或见沉数者，为阴中伏阳。寸口数大有力为重阳，尺部沉细无力为重阴。寸口细微如丝为脱阳，尺部无力为脱阴。寸口脉浮而有力。主寒邪表实，宜汗；浮而无力，主风邪表虚，宜固。尺脉沉而有力，主阳邪在里，为实，宜下；无力，主阴邪在里，为虚，宜温。寸脉弱而无力，切忌发吐；尺脉弱而无力，切忌治下。初按来疾去迟，名曰内虚外实；去疾来迟，名曰内实外虚。尺寸俱均匀，名曰缓，缓者，和而生也。汗下后脉静者生；躁乱身热者死，乃邪气胜故也。温之后脉来歇至者，正气脱而不复生也。纯弦之脉名曰负，负者死。<br />
　　按之解索名曰阴阳离，离者死。阴病见阳脉者生，阳病见阴脉者死。<br />
　　<br />
　　卷之十三　伤寒门（上）<br />
　　治法<br />
　　凡证有头疼恶寒发热，是为伤寒，无则皆非也。何则？伤寒则恶寒，伤食则恶食，理固然也。但在冬时，恶寒为甚，其余时月，虽有恶寒亦微，未若冬时之恶寒为甚也。虽四时皆有伤寒，治之不可一概论也。<br />
　　冬时气寒，腠理微密，非辛甘温不可，故以桂枝等汤以治之。然风与寒常相因，寒则伤荣，恶寒头痛，脉浮紧而无汗，则用麻黄汤开发腠理，以散寒邪，得汗则愈。风则伤卫，头痛恶风，脉浮缓而自汗，则用桂枝汤充塞腠理，以散邪，汗止则愈。经云：辛甘发散为阳是也。若夫荣卫俱伤，又非此二汤所能治也，须大青龙汤，然此汤太峻，又非庸常之可拟也。余亦有代之者。盖冬时为正伤寒，风寒猛冽，触冒之者，必宜幸温散之。其非冬时亦有恶寒头痛之证，皆宜辛凉之剂通表里，和之则愈矣。若以冬时所用之药通治之，则杀人多矣。曰：辛凉者何谓也？羌活冲和汤是也，兼能代大青龙汤为至稳。呜呼！此方可代三方，危险之药如坦夷，其神乎哉！世皆所未知也。<br />
　　过此则少阳阳明二经，在乎半表半里，肌肉之间，脉亦不浮不沉。外证在阳明，则有目疼鼻干不得眠之证，脉似洪而长，以葛根汤、解肌汤、升麻汤之类治之。在少阳，则胸胁痛而耳聋，脉见弦数，以小柴胡汤加减而和之。（本方有加减法。）此二经不从标本从乎中治。余尝以小柴胡汤加葛根芍药，治少阳阳明合病如拾芥，但不使世俗知此。<br />
　　过此不已，则传阳明之本，为入里，大便实，其外证悉罢，谓无头痛恶寒也。脉见沉实不浮，谵语恶热，六七日不大便，口燥咽干，轻则大柴胡汤，重则三承气汤选用。或曰：邪既入里为实，无非大黄苦寒之药下之，何其用方之杂乎？传来非一，治之则殊。且病有三焦俱伤者，则痞满燥实俱全，宜大承气汤，浓朴苦温以去痞，枳实苦寒以泄满，芒硝咸寒以润燥软坚，大黄苦寒以泄实去热，病斯愈矣。邪在中焦，则有燥实坚三证，故用谓胃承气汤，以甘草和中，芒硝润燥，大黄泄实；不用枳实浓朴以伤上焦虚无氤氲之元气。谓胃之名，于此立也。上焦受伤，则为痞实，用小承气汤，枳实浓朴除痞，大黄去实；去芒硝则不伤下焦血分之真阴，谓不伐其根也。若夫大柴胡汤，则有表邪尚未除，而里证又急，不得不下，而以此汤通其表里而缓治之。犹有老弱及血气两虚之人不宜用此。<br />
　　三阳之邪大里为患，春夏秋有不头痛恶寒而反渴者，此则为温病，暑病亦热。此之温病犹加热也，治宜加减小柴胡汤。盖此汤春可治温，夏可治暑，秋能润肺，又宜升麻葛根汤、解肌汤，败毒散。中暑而渴者，小柴胡石膏汤、人参白虎汤，看渴微甚而用之，无不效者。<br />
　　经曰：发热不恶寒者，皆不在伤寒之例矣。（陶氏《琐言》。）<br />
　　卷之十三　伤寒门（上）<br />
　　治法<br />
　　大抵伤寒先须识证，察得阴阳表里虚实亲切。复用汗吐下温和解之法，庶无误矣。<br />
　　先看两目或赤或黄，赤为阳毒，黄为胆之湿热。次看口舌有无胎状，有白胎者，丹田有热，胃中有寒，邪初入里。如滑，邪未全入，犹带表里，宜解之。已后见黄胎为热入里，宜下解之。黑胎生芒刺为热极深，难治，不死则危。再后用手按心胸，周小腹有无痛处。如心胸满闷为表在，未经下者，非结胸也，乃表邪传在胸中，未入于腑，证虽满，而为表在也，当属少阳部分，只用小柴胡加枳实入金钗煎服，实为验过神药也。如按心则痛，手不可近，大渴谵语，以经下者为虚热，结胸汤下之，反加烦躁者死。如见瞑者，知太阳经衄血将解也，犀角地黄汤。若见额汗出，齐颈而还，身无汗，小便自利，大便黑，渴饮水浆不欲咽，此瘀血证也。或小腹痛有满，当按其痛处，问其小便通利若何，如通利，知其有蓄血下焦，宜破瘀血，桃仁承气汤下之，尽黑物则愈。<br />
　　小水不利，头汗，齐颈而还，或欲水浆，知邪热在内，津液留结，发黄，宜茵陈汤加栀子、滑石，入盐少许，利小便，清则愈。<br />
　　凡看伤寒，尺脉弱而无力者。宜小柴胡汤和解之。若伤寒服药不效，眼珠如火，燥渴欲危，身如涂扑，脉洪大，不知人，狂妄叫喊，此因邪热在于三焦，宜三黄石膏汤治之，名阳毒也。<br />
　　凡看伤寒，手指甲青，肚痛，吐泻，四肢厥冷，脉沉无力，名阴毒，宜附子理中汤治之。<br />
　　凡看伤寒，吐蛔者，虽有大热，忌下之，犯下药必死，盖自胃中虚寒，则蛔上膈上，凶之兆也。急用炮干姜理中汤加乌梅、川椒服，待蛔定，却用小柴胡汤退热，蛔闻酸苦则定。<br />
　　凡看伤寒，渴饮水浆自救，宜少饮之，不可太多，则水传心下为喘咳，为哕，为痢，为水结，为肿等证见矣，当开后外条。<br />
　　凡两感伤寒，虽为必死，复有可救，乃自治法用药瘥也。且太阳与少阴头疼痛，邪在表，不食腹满，邪在里。少阳与厥阴耳聋胁痛，邪在表，囊缩，邪在里。三阳头痛身热，耳聋呕吐，已自不可下之。其三阴腹满口渴囊拳，便不可下乎？先用麻黄、葛根为解肌，谓胃承气为攻里，最为的当，一投一效。今之医人用古《活人书》，引身痛下利虚寒攻里之药，而治烦满囊拳实热之证，天地之远，岂不死知。《活人》救里用四逆，攻表用桂枝，岂不差乎！用是热剂，正谓抱薪救火，而腹满烦数实热何由而痊？脏腑何由而通？所死者多矣。是时两感，莫作不治，执定于心也。<br />
　　伤寒合病者，二阳经同受病之不传也。并病者，一经先病，又过一经之称也。是太阳阳相并，若未尽，是伤太过，尚有表证，尤当汗之，麻黄桂枝各半汤；若并已尽，是为传过，太阳证潮热，手足汗出，大便硬，时谵语者是也，当下之，承气汤。是知传则病，不传则止，实出三阳证。太阳阳明并病，麻黄葛根汤；太阳少阳合病，黄芩汤；少阳阳明合病，小柴胡加蛤蚧。若三阳三阴合病，即是两感也。<br />
　　<br />
　　卷之十三　伤寒门（上）<br />
　　治法<br />
　　初起一二日，足太阳膀胱受证，此经从头项贯于腰脊，故有头痛恶寒，发热脊强。脉按皮肤之上，轻手便得。一经有二药之分，浮而有力无汗为表实，是伤寒表证，寒伤荣血，用麻黄发腠理，表汗除邪而愈。脉来浮缓无力有汗者为表虚，是伤风表证，风则伤卫气，冬月桂枝汤充塞腠理，止汗散邪为愈。<br />
　　有言桂枝发汗者，非发汗也。仲景云：脏无他病，里和也；卫气不和，表病也。<br />
　　自汗出者，卫不和也。荣血不与卫合，故用桂枝甘缓之剂，以其和合荣卫，汗出，风邪由此而解矣。邪无容地，汗自出矣。非发也，实秘汗孔也。发字当作出字论。<br />
　　其余月感冒非时暴寒之证，无汗，以羌活汤加苏叶葱白发散。若少阴心经有血热，用生地黄，无则去之。如太阴肺经有痰热，鼻塞，用黄芩，无则去之。此二味有所别也。<br />
　　其秋湿春温夏暑之证，正宜加之，切勿根据方一概妄用。有汗，加味冲和汤逐邪而愈也。汗甚不止，加黄 白术。若将冬时正伤寒之药，混治非时冒寒之轻，若将非时冒寒之药，混治冬时正伤寒之重，必为害矣，不死则危。<br />
　　如一日至十二日，若见头痛恶寒，不论日数多少，尚有表证，热未解，还用发散，切不可下，若下之，变为结胸等证。再若二三日至六七日，或八九日、十三四日，头痛恶寒，皆阴，反怕热，或胸腹满闷，硬痛便实，口渴谵语妄言，皆热邪传里。<br />
　　年老元虚之人，大柴胡汤下之，年壮元实热深之人，大小承气下之，切不可拘于日数始太阳终厥阴之论也。<br />
　　若夫头痛恶热止，则恶寒自汗，无发热者，汗后表虚也，故用黄 建中加桂枝以和表也。其不止者，去桂加炒白术、附子少许以温之，亦可不必拘于日数也。<br />
　　又有少阴证似太阳，太阳脉似少阴，开记后条明白矣。<br />
　　七日传邪足厥阴肝经，此经循阴 络于肝，会于颠顶，故有烦满囊拳而渴，一身无热，四肢微厥；脉至筋骨间，沉缓有力，此热从三阳传入厥阴里证也。表虽冷，内有热邪，正谓阳极发厥，宜承气汤下之，不必拘于日数也。两阴多尽，名厥阴也。如初起无身热，便四肢厥冷，怕寒不渴，或腹痛吐利者，脉沉迟无力，此证非从三阳经传来，乃是直中厥阴也，急用附子四逆汤温之，再灸丹田气海三十壮，如怔仲不省人事脉全无者，必死也。口中出沫寒痛者，盐炒茱萸姜汤煎服为效矣。<br />
　　<br />
　　卷之十三　伤寒门（上）<br />
　　治法<br />
　　伤寒发执恶寒，头项痛，腰脊强，则知病在太阳经也。<br />
　　身热目痛鼻干，不得眠，则知病在阳明经也。<br />
　　胸胁痛，耳聋口苦舌干，往来寒热而呕，则知病在少阳经也。<br />
　　腹满咽干，手足自温，或自利不渴，或腹满时痛，则知病在太阴经也。<br />
　　引衣蜷卧，恶寒，或舌干口燥，则知病在少阴经也。<br />
　　烦满囊缩，则知病在厥阴经也。<br />
　　潮热自汗，谵语发渴，不恶寒反恶热，揭去衣被，扬手掷足，或发斑黄狂乱，五六日不大便，则知病入于胃腑也。<br />
　　凡见头痛恶寒发热，腰脊痛项强，脉浮者，则是表证，不拘日数多少，理用解表之剂无疑。<br />
　　凡见耳聋胁痛寒热，呕而口苦，脉见弦数者，即是半表半里证，不拘日数多少，便用和解之剂无疑。少阳经行身之侧，而兼半表半里。<br />
　　凡见头痛恶寒悉除，反见怕热作渴谵语，揭衣扬手，发狂发斑发黄，潮热自汗，大便不通，小便短赤，或胸中连脐腹注闷疼痛，脉沉有力。或上气喘促，则传里证，不拘日数多少，便用通利下药无疑。<br />

                    <br>
                        　　凡伤寒初起，无头痛，无身热，就便怕寒，四肢厥冷，或腹痛吐泻，或口味白沫，或流冷涎，或战栗，面如刀割，引衣蜷卧，不渴，脉来沉迟无力，即是直中阴经真寒证候，急用温里热药。（轻则理中汤，重则四逆汤。）要在随所见证分表里而治之，切莫乱投汤剂，不可拘于日数。若非深得仲景之旨，岂能至此耶？（陶氏《家秘》）表证头痛恶寒发热，脉浮紧、无汗，（麻黄汤）。脉浮缓，有汗，（桂枝汤）。项强几几，无汗恶风，太阳与阳明合病，下利，头目痛，鼻干，脉浮，（葛根汤）。头痛发热不恶寒而渴，肌肉痛，脉浮大而长，（葛根解肌汤加减服之。）头痛身热恶风，表不解，脉浮而滑，心下有水气而呕哕者，（小青龙汤）头痛项强发热，伤寒见风，伤风见寒，脉浮紧，无汗而烦躁，（大青龙汤）往来寒热，脉浮而弦，或浮而细，胸满胁痛，少阳经病，心烦喜呕，欲传于里，此为半表半里也，（小柴胡汤）身热不恶寒，反恶热，手足 汗出，面赤谵语，大便实，过经不解，或呕不止，或寒热往来，（大柴胡汤）日晡潮热不恶寒，反恶热，大便秘，谵语而呕，阳明经病，（调胃承气汤。）汗后不恶寒，无表证，六七日不大便，腹胀满，潮热，狂言而喘者，（小承气汤）六七日不大便，腹满烦渴，并少阴，舌干口燥，日晡发热，脉沉实者，（大承气汤。）表邪已解，小腹急，大便黑，小便不利，此瘀血也，（桃仁承气汤）阳证未除，下之太早，即成结胸，胸中作痛，按之甚，脉浮滑，谓之小结胸，（小陷胸汤。）五六日不大便，口干而渴，潮热，心下至少腹俱硬满，胸中大痛，起高突，按之不可近，其痛愈甚者。名大结胸，（大陷胸汤）汗后而热不退，脉洪大而渴，及虚烦中 躁闷，（白虎汤。）烦渴而发赤斑者，（化斑汤。）汗后身痛脉弱，尺脉或迟，（黄 汤建中汤。）手足温，微腹痛而恶寒，脉尺寸俱迟者，（小建中汤）汗吐下后虚弱，邪传于心中，懊而烦，不得眠，（栀子豉汤）太阳病渴而饮水，小便不利，热结膀胱，（五苓散。）伤寒无表证，四肢厥冷，下利清谷，脉微迟，（四逆汤。）<br />
　　卷之十三　伤寒门（上）<br />
　　治法<br />
　　【表汗】用麻黄、无葱苗不发，甚加豆豉。<br />
　　【吐痰】用瓜蒂，无豆豉不涌。<br />
　　【下实热】用大黄、无枳实难通，甚者加芒硝，铁锈水以逐热开结。<br />
　　【解表里】非柴胡不能，坏证须加鳖甲、乌梅、紫苏、桔梗。<br />
　　【温经】用附子，无干姜不热，甚者泥水澄清煎加葱白，再甚者加麝香、皂荚。<br />
　　【阴燥者】加蜜一匙，其燥则止。<br />
　　【中寒重者】姜汁煎服，竹沥无姜汁不行经络。<br />
　　【蜜导法】无皂角不能开秘结。<br />
　　【止呕吐】非半夏姜汁不能止，胃虚者加老米一撮煎药。<br />
　　【虚烦】非人参，竹叶不能止，甚者加山栀炒米，渴加石膏。<br />
　　【去湿利小水】非五苓散不能除，热甚者加桂一字。<br />
　　【消渴】非天花粉、干葛不能止。<br />
　　【补元气生脉】必用人参、五味子、麦门冬。<br />
　　【止焦呕衄】必用犀角、地黄。<br />
　　【下焦蓄血】必用桃仁承气。<br />
　　【表虚】非黄 、桂枝不能固虚。<br />
　　【除湿助脾】必用茯苓白术。<br />
　　【黄胆发黄】必用茵陈蒿。<br />
　　【泻里热除狂】非承气汤不可。<br />
　　【春温】须用辛凉，非柴胡、干葛不可治。<br />
　　【四时感冒】非羌活冲和汤不能治。<br />
　　【救阴毒里证】须四逆汤。<br />
　　【除吐蛔厥】须理中，乌梅入干姜、花椒。<br />
　　【化斑毒】须白虎汤。<br />
　　<br />
　　卷之十三　伤寒门（上）<br />
　　治法<br />
　　凡头痛项强，肢节腰背俱强，身疼拘急恶寒，翕翕发热，汗不出，脉浮数浮紧，皆属表证，可汗。若发汗后不解，仍有发热而脉浮者，宜再汗之。凡头痛身痛拘急，憎寒发热，表未解者，脉虽迟，可汗。太阳病脉弱，可汗。伤寒身体痛，便清自调者，可汗。日晡寒热如疟属阳明，脉浮，可汗。<br />
　　<br />
　　卷之十三　伤寒门（上）<br />
　　治法<br />
　　伤寒自汗 ，无表证，脉浮而缓或弦细濡弱者，不可汗。<br />
　　脉浮而紧，法当身痛，宜以汗解，若尺脉迟者，不可汗。<br />
　　阴病脉沉细数，不可汗。（在里故也。）伤寒风温，四肢不收，头痛身热，常汗不解，治在少阴厥阴，不可汗。<br />
　　汗自出，谵语，内烦不得卧，善惊，目无精光，两胫温。（先伤于温，后伤于热，因而中 。）若两胫冷，腹满，头目痛，妄言，治在足太阴，不可汗。（汗出必不能言，耳聋，不知痛所，身青面变而死。）伤寒形象中风，常微汗自出而呕者，心中懊，（发汗则 。）不可汗。<br />
　　伤寒脉弦细，头痛而反热属少阳，不可汗。<br />
　　太阳与少阳并病，头项强痛，或眩冒，心下痞坚，不可汗。<br />
　　少阴咳而下利谵语者，强汗之故也，动气不问上下左右，皆不可汗。<br />
　　咽中闭塞不可汗，（汗之则吐血。）厥不可汗，（汗之声乱咽嘶。）亡血家不可汗，（汗之则寒栗而衄。）衄家不可汗，（汗之必额陷直视。）淋者不可汗，（汗之必 。）汗家不可重汗，（汗之必恍惚，脉短者死。）口疮，下利清谷不可汗。（汗之必胀满。）大凡取汗之法不可不谨。若劳役乘凉，解衣新沐，表虚为风寒所遏，与夫口燥舌干，咽干喉痛泻利，内伤房室，阴虚中暑，金疮痈肿初破，经水适来，新产血虚，脉沉细或豁大无力者，皆不可汗也。<br />
　　（范云患伤寒热甚，不得汗出。徐文伯为诊视。时武帝有赐九锡之命。云谓文伯：可得速愈乎？文伯曰：便瘥甚易，但君元气不足，恐一年后不复起耳，奈何？云曰：朝闻道，夕死可矣，况二年乎？遂以蒸法取汗而愈。后二年果卒。所以取汗之法，必先审其虚实可否也。）<br />
　　卷之十三　伤寒门（上）<br />
　　治法<br />
　　大法春宜吐，（春时阳气在上邪，气亦在上，故宜吐。）病在膈上者可吐。脉大胸满多痰，食在胃口，及下部无脉者可吐。脉滑手足逆冷，脉乍结，以客气在胸，中满实郁而疼，不能食，欲使人按之，而反有涎吐出，及下利日数行，寸口脉微滑者，宜吐之，其利即止也。伤寒汗下后虚烦若剧者，必反复颠倒不得眠，心中懊 ，栀子汤吐其邪热。伤寒三四日，邪在胸中者可吐，以瓜蒂散或淡盐汤，虚者以人参芦汤，痰多者用二陈汤，服后以箸探吐。<br />
　　<br />
　　卷之十三　伤寒门（上）<br />
　　治法<br />
　　凡怯弱与房劳内伤虚证，与夫胎而产后，血气俱虚，脉沉而弱者，不可吐。若膈上有寒而干呕者，宜温不宜吐。诸四逆病，但有厥逆者不可吐。<br />
　　<br />
　　卷之十三　伤寒门（上）<br />
　　治法<br />
　　伤寒汗后不解，蒸蒸发热，或渴而呕，邪在胃腑。可下。（调胃承气汤）。潮热腹痛者可下。（大柴胡汤）。嘲热脉实可下。（大承气汤。）汗后潮热不恶寒，腹满而喘，阳明胃经病可下。<br />
　　（大小承气汤。）下后潮热，不大便，腹硬，（大柴胡汤。）阳明若多汗，胃中必有燥粪，大便硬，谵语者可下。（小承气汤。）嘲热，手足 汗出，大便难，谵语者，可下。（大承气汤。）伤寒五六日不大便，绕脐痛，躁烦，发作有时者，必有燥粪也，可下。（调胃承气汤）凡吐后腹满者可下。（同上。）吐下后微烦，小便数，大便硬者可下。（小承气汤）或腹满不减者可下。（同上。）脉沉有力，内实潮热不解，可下。（大柴胡汤。）病者无表里证，发热六七日，脉虽浮数可下。（大柴胡汤。）凡以手按脐腹硬者。或痛不可按者，可下。（大小承气汤。）太阳证不解，热结膀胱，其人如狂，血自下者即愈，小腹急结者可下。（桃仁承气汤。）下后不解，再按脐腹有无痛处，若有硬处，手不可按者，可再下之。太阳结胸，潮热，脉不浮，可下。<br />
　　（大陷胸汤。）少阴失下而咳逆，大便实，可下。（小承气汤。）少阴病下利清水色青者。心下必痛，口干燥者可下。（大柴胡汤、小承气汤。）太阳证，身黄脉沉结，小腹坚，小便不利，为无血；小便自利，人如狂者，血证候也，（抵当汤下之。）阳明证，其人喜忘，必有瘀血，屎虽坚，大便必黑，（抵当汤下之。）阳明病无汗，小便不利，必中懊 ，必发黄，可下。（大承气合茵陈汤。）<br />
　　卷之十三　伤寒门（上）<br />
　　治法<br />
　　伤寒恶寒恶风者不可下。凡腹中时满时减者不可下。凡腹胀可揉可按而愈者不可下。脐左右有动气者不可下。阴虚劳倦内伤多，手足冷者不可下。脉浮有表证者，尺脉弱者，俱不可下。少阴脉微，里寒外热，干呕者不可下。表不解，心下有水气，胁痛发热不可下。阳明病，面赤色，心下硬满不可下。凡脉沉不实不疾，或细而虚，按之无力者，不可下。<br />
　　咽中闭塞，虚家诸血逆厥，及亡血，经水适来适断，或热入血室，胎前产后崩漏，小便清白，以上皆不可下也。<br />
　　<br />
　　卷之十三　伤寒门（上）<br />
　　治法<br />
　　治伤寒不得汗者，以火烧地令赤，用鲜柏叶、桃叶铺席热地上，令病者卧之取汗；或烧火砖喷之以醋，纸包置被中熏之，或烧热喷之以醋，纸包熨胸背四肢。（皆取汗之法也。）或以烧针刺之，或以艾火灸之，或以火置于床下，或向火于胸前。此皆逼迫寒气而出汗者也。<br />
　　<br />
　　卷之十三　伤寒门（上）<br />
　　治法<br />
　　伤寒热甚，欲饮水者，须察病患大小，壮怯，审其邪热轻重浅深，酌量多少与之。若人壮热深者多与之；人怯热浅者少与之。须取新汲井水，味甘而凉者，以大碗盛则凉，若饮少，三五口而止；若饮多者，半碗一碗而止。待少时口渴欲饮，仍前汲新水与之。盖频以与之无妨，不宜一饮而极意也。<br />
　　凡饮水后寒战交作，汗出为美，此为欲解而即愈也。若欲饮水而不与之，则愈干燥而热愈炽，无由而作汗，必躁而闷乱，故以伤寒时欲饮水者为病解也。<br />
　　热盛者必用水渍法，以青布浸新汲水中，略忖干，置之胸膻，热则易之。以手心按之而热退，或以水 其面，以不浇其身，或置病患于水中，或以水浸手与足，或浸舌漱口而不欲咽者，大抵阳证阳脉，内实热甚，烦渴口干，与水无疑。<br />
　　有不当饮水而误与之，则停心下，轻为支结，重为结胸。若应以汗解，误以水渍，则热不退而益烦。阴证与水，则咳逆。胃虚与之，为呕哕。汗后与之，为发喘。或腹胀，或小便不利，或为寒栗，皆误用水之过也。<br />
　　<br />
　　卷之十三　伤寒门（上）<br />
　　证候<br />
　　表里虚实阴阳寒热八字为伤寒之纲领<br />
　　卷之十三　伤寒门（上）<br />
　　证候<br />
　　发热恶寒恶风，头疼身痛，腰脊强，目痛鼻干，胸胁痛，耳聋；或往来寒热而呕，脉浮而大，或紧或缓，皆表证也。<br />
　　【发汗】麻黄汤、葛根汤、大青龙、小青龙。<br />
　　【解肌】桂枝汤、桂枝麻黄各半汤。<br />
　　<br />
　　卷之十三　伤寒门（上）<br />
　　证候<br />
　　不恶风寒反恶热，身不疼，掌心并腋下 汗出，及腹中硬满、大便不通；或腹痛，或腹鸣，自利，小便如常，或谵语潮热，或咽干口渴舌干；或烦满囊缩而厥，唇青舌卷；脉俱细而沉，或微缓，皆里证也。<br />
　　【下】小承气汤、大承气汤、调胃承气汤、大柴胡汤、桃仁承气汤、大陷胸汤。<br />
　　【温】理中汤、四逆汤、真武汤、术附汤、大建中汤。<br />
　　<br />
　　卷之十三　伤寒门（上）<br />
　　证候<br />
　　发热恶寒，身痛自汗，脉浮缓无力，表虚也。<br />
　　【和解】桂枝汤。<br />
　　<br />
　　卷之十三　伤寒门（上）<br />
　　证候<br />
　　发热恶寒，头痛身疼而无汗，脉浮紧，表实也。<br />
　　【发汗】麻黄汤、大青龙汤。（按：麻黄汤皆用于即病之伤寒，过时亦不用也。）<br />
　　卷之十三　伤寒门（上）<br />
　　证候<br />
　　有寒有热，腹鸣自利，不渴，唇青舌卷，或无热恶寒，下利清谷，身体痛，脉沉微。<br />
　　【温中】理中汤。<br />
　　【救里】真武汤、四逆汤。<br />
　　【熨法】见阴毒条。<br />
　　【灸法】见阴毒条。<br />
　　<br />
　　卷之十三　伤寒门（上）<br />
　　证候<br />
　　腹中硬，大便不通，谵语，（小承气汤下之）。潮热腹痛，（大柴胡汤下之。）不恶寒，反恶热，谵语，掌心或腋下有汗出，（谓胃承气汤）。咽燥胃干腹满，（大承气汤。）【下】大小承气汤、大柴胡汤、调胃承气汤。<br />
　　<br />
　　卷之十三　伤寒门（上）<br />
　　证候<br />
　　仲景治伤寒有表复有里，今例于左，学人审之。表里俱见，疑似之间，最宜详悉。盖在表者宜汗，在里者宜下。今既两证俱有，大率表证多者，则先治其表；里证多者，则先和其里。<br />
　　伤寒脉浮大，是表证，当汗。其人发热烦渴小便赤，当下。此是表里俱见。（五苓散分利之。）仲景云：中风发热，六七日不解而烦，有表里证，渴欲饮水，水入即吐，名曰水逆。（五苓散分利之。）六七日不大便，头痛有热者，是里证，当下。其人小便清者，知不在里，仍在表，却当汗。此两证俱见。（桂枝汤和之）。病患心下满，不欲食，大便硬，脉沉细，是里证，当下。其人欲汗出，微恶寒，手足冷，却当汗，此两证俱见。（小柴胡汤和解。）太阳病表证未除，医反下之，遂协热而利不止，心下痞硬，谓之表里不解。（桂枝人参汤。）太阳病，医反下之，因而腹痛、是有表复有里。（桂枝芍药汤，痛甚加大黄。）太阳病，桂枝证，误为医下之，利遂不止，脉促者，表未解也。喘而汗出者，（葛根黄芩黄连汤清之。）脉浮大是表，其人心下痞闷却当下。若烦渴燥涩，小便赤，宜用大柴胡汤和其胃气。<br />

                    <br>
                        　　脉浮紧，咽燥口苦，腹满而喘，发热汗出，不恶寒，反恶热，此阳明证也。脉反浮而紧，是有表里惧见，不可汗下，宜栀子豆豉汤吐之。<br />
　　有表证而脉迟者不可汗，亦不可下，宜（小建中汤。）脉弦细不欲食，则当下。其人头上汗出，身热微恶寒，手足冷，此两证俱见，宜（小柴胡汤和之。）【和解】小柴胡汤、桂枝人参汤。<br />
　　【吐】栀子豆豉汤。<br />
　　<br />
　　卷之十三　伤寒门（上）<br />
　　证候<br />
　　无表里证者，但非汗证，又非下证，俱可用小柴胡汤，服后俟其余证，更以小柴胡加减法治之。<br />
　　伤寒四五日至十三日，过经，无表证与里证，又未可下，（小柴胡汤。）不愈，大便硬者，（大柴胡汤。）六七日目中不了了，睛不和，无表里证，发热，大便难，脉虽浮数，（大柴胡汤。）甚者，（大承气汤。）下后脉数不解，至六七日不大便，有瘀血也，（抵当汤。）脉数，善饮消谷，六七日不大便，亦瘀血证也。<br />
　　少阴病始得之反发热、脉虽沉，以（麻黄细辛附子汤微汗之是也。）若二三日常见少阴无阳证者，（麻黄甘草附子汤微汗之。）此二证又非表里之所能拘，不可不知也。<br />
　　<br />
　　卷之十三　伤寒门（上）<br />
　　证候<br />
　　病患身大热反欲得衣，热在皮肤，寒在骨髓。仲景无治法，宜与（阴旦汤）。寒已，次以（小柴胡汤加桂），以温其里，脉必沉而迟，手足微厥，下利清谷，此里寒也。所以阴证亦有发热者，此表热也。<br />
　　<br />
　　卷之十三　伤寒门（上）<br />
　　证候<br />
　　身大寒反不欲衣，寒在皮肤，热在骨髓也。仲景亦无治法，先与白虎加人参汤，热除，次以（桂枝麻黄各半汤），以解其外，脉必滑，身厥舌干也。所以少阴恶寒而倦，此表寒也。时时自烦，不欲浓衣，此里热也，（大柴胡汤下之。）<br />
　　卷之十三　伤寒门（上）<br />
　　证候<br />
　　凡阴证身静，有语无声，气短吵息，目不了了、鼻中呼不出吸不入，口鼻气粗，水浆一入，二便不噤，面上恐寒，有如刀割，面青黑，目睛无光，有虚阳泛上，面脸赤，血不红活为异耳。必身重难以转侧，或喜向壁卧，或淹卧欲寝，或闭目不欲见人，懒语言，语或气少，难以答应。或鼻气往来自冷，声音不响亮。或前轻而后重？或时燥热寒渴，不能饮水，唇口或青或紫或白，不见红色，手足自冷，手爪青紫，血不红活，小便白色，或有淡黄，大便不实。或肌肉之分，以手按之，殊无大热。阴甚者则冷透手也。虽是发热，与阳证大异，不可以面赤烦渴为论，误作阳证，须要详辨明白可也。<br />
　　【温】四逆汤、真武汤。<br />
　　<br />
　　卷之十三　伤寒门（上）<br />
　　证候<br />
　　凡阳证身痛，无语有声，目睛了了，鼻中呼吸出入能往而能来，口鼻中气热，面红无彩，唇红口干舌燥，能饮凉水，阳旺，身轻如常，睹目见人，语声响亮，口鼻呼吸往来自然，小便赤涩，大便秘硬，手足温暖，爪甲俱红，此皆阳证之大略也。<br />
　　<br />
　　卷之十三　伤寒门（上）<br />
　　证候<br />
　　病患手足清冷，大小便秘涩，小便赤，烦闷昏迷不眠；又有身寒，反不欲衣，口渴，指甲红色，此阴失守而病在肌表，元阳潜入，侵于内矣。法当（大承气汤下之是也），不可作阴证治。大便秘，小便赤，其脉沉滑，四肢厥冷，以其伏热深也。<br />
　　<br />
　　卷之十三　伤寒门（上）<br />
　　证候<br />
　　烦躁面赤身热，脉反沉微，病患手足逆冷，大小便利，或泄或清，昏沉多眠；又有身热甚，反欲得衣，口不渴，指甲黑色，此为阳失守而避在肌表，淫阴恶攻于内。法当温之，不可以阳证治。<br />
　　韩氏《微旨》曰：面色虽见阳证，皆阳在上焦，其下焦阴气已盛，若调理得下焦有阳，则上焦阳气必降下。上焦虽见阳，其热浅于下焦也，理中四逆随证轻重用。<br />
　　【温】治法见发热温经例，理中汤、四逆汤、甘草干姜汤。<br />
　　<br />
　　卷之十三　伤寒门（上）<br />
　　证候<br />
　　伤寒六七日无大热，身冷脉细，烦躁不饮水，此阴盛格阳也。《活人书》以霹雳散通散寒气，然后热气上行，汗出乃愈。许氏云：不甚渴者，可用附子霹雳散，渴者不可与服。面赤烦躁不渴，或渴不欲水，脉七八至，按之不鼓，姜附汤主之。<br />
　　【正阳回阴】附子霹雳散。<br />
　　【温】伤寒例云：面少赤，阴盛于内，隔阳在外，其病必重，用通脉四逆汤，正合仲景法。<br />
　　<br />
　　卷之十三　伤寒门（上）<br />
　　证候<br />
　　身表凉，疼痛，四肢冷诸证，脉沉数而有力，（承气汤主之。）王太仆云：身寒厥冷，其脉滑数，按之鼓击于指者，此名阳盛拒阴。便秘者，以大承气汤下之。<br />
　　【下】大小承气汤。<br />
　　<br />
　　卷之十三　伤寒门（上）<br />
　　证候<br />
　　仲景云：阳毒者，受天地恶毒之气，入于阳经。其证初病大热，咽喉痛，发斑如锦纹，狂躁面赤谵语，脉洪大滑促，宜（阳毒升麻汤或青黛一物汤。）。阳毒之证，初受病时所感邪毒深重，加以当汗失汗，当下失下，或吐下；后邪热乘虚而入，或误服热药，使毒热散漫，至于六脉洪大，舌卷焦黑，鼻中如烟煤，身面锦斑，狂言直走，或逾墙上屋，登高而歌，弃衣而走，皆其证也，五日可治，六七日不可治，（阳毒升麻汤主之。）咽痛，（玄参升麻汤。）热甚者，时狂时昏，口噤切牙，或见鬼神，或吐脓血，或吐药，不可下，用水渍法。<br />
　　【消散】阳毒升麻汤。<br />
　　【吐法】升麻栀子汤、玄参升麻汤。<br />
　　【水渍法】若热甚者，时狂时昏，口噤切牙，不可下，用水渍法，候牙稍宽，乱稍定，投药治之。<br />
　　<br />
　　卷之十三　伤寒门（上）<br />
　　证候<br />
　　阴毒之证，初受病时所感寒邪深重，致阴气独盛，发汗吐下后变成阴毒。六脉沉微，腹中绞痛，或自下利，四肢沉重，咽喉不利，虚汗呕逆，唇青面黑，手足厥冷，身如被杖，短气不得息。此阴毒之候。三日可治，四五日不可治，先服甘草汤、真武汤、附子汤，次灸气海关元二三百壮，或用葱熨脐下，以手足温和脉息渐动为效。如厥逆寒极囊缩者，可用熏法，有回生之验。<br />
　　阴毒本肾气虚寒，或伤冷物，复伤风邪。内既伏阴，外又感寒，或先感寒，而内伏阴。<br />
　　内外皆阴，故阳气不守，遂发头痛腰重腹痛，眼睛痛，身体倦怠而不甚热，四肢逆冷，脐腹筑痛，六脉沉细，时或来疾，尺部小短而微，寸口盛时大者，皆其候也。或烦躁虚汗不止，或时郑声，指甲面色俱青。<br />
　　【正阴回阳】霹雳散、正元散、天雄散、附子散。<br />
　　【温经】真武汤、四逆汤、白术汤、肉桂汤。<br />
　　【劫】金液丹。<br />
　　【熨法】腹中急痛，炒盐包葱饼熨。<br />
　　【熏法】逆厥囊缩者，以炒豆投热醋中，如法熏之。<br />
　　【灸】关元、气海、神阙。<br />
　　<br />
　　卷之十三　伤寒门（上）<br />
　　证候<br />
　　翕翕然而发热者，表热也：蒸蒸而热者，里热也。表热者，风寒客于皮肤，邪热怫郁于外，表热而里不热也。里热者，阳气下陷，入于阴中，里热甚而达表也。其在半表半里者，以表热未罢，邪气传里，里未作实，则表里俱热，而但轻于纯在里也。至于三阴发热，则有腹痛，手足厥冷，其脉或沉，或下利为异。<br />
　　（节庵调太阴厥阴皆不发热，惟少阴反有发热，盖谓本经原无热证，但三阳经之热未去，病至三阴，而三阳经之热证犹在，故仲景有谓腹满时痛者，病属太阴，桂枝加芍药汤主之。夫腹满，太阴经证也，治以桂枝以解表，甘草、芍药以泻热是也。又厥阴条云：手足厥寒者，当归四逆汤主之。夫手足厥寒者，厥阴经证也，治以桂枝、细辛以解表，芍药、甘草以泻热是也。）脉阴阳俱虚热不止，汗后下后复发热，脉躁急，利与热惧不止者难治。<br />
　　【发汗】太阳病发热头痛恶寒，脉浮紧无汗为表实，麻黄汤。<br />
　　太阳阳明合病，头痛目疼鼻干，脉浮发热下利，葛根汤。<br />
　　太阳表证未解，心下有水气，头痛发热恶风，小青龙汤。<br />
　　伤寒见风，伤风见寒，太阳无汗，脉浮紧烦躁，大青龙汤。<br />
　　【解肌】太阳头痛发热恶寒自汗，脉浮缓为表虚，桂枝汤。<br />
　　脉浮缓，反无汗；脉紧，反烦躁，俱用桂枝麻黄各半汤。<br />
　　太阳阳明头痛发热，不恶寒而渴，肌肉痛，脉浮大而长，葛根解肌汤。<br />
　　【两解】荣卫兼和是也。如伤寒见风脉，风见寒脉，为荣卫两伤，脉浮紧无汗，大青龙汤。<br />
　　发热脉浮，大小便赤，烦渴，此表里证俱见，或有汗，脉浮，小便涩，并宜五苓散。<br />
　　【六经表】少阳发热，胸满胁痛，小柴胡。太阴热而腹痛，桂枝汤。少阴发热脉沉者，麻黄附子细辛汤。下利厥逆，里寒外热，脉不出者，通脉四逆汤。<br />
　　厥阴手足厥冷而身热者，当归四逆汤。<br />
　　【下】伤寒发热四五日，发汗不解，蒸蒸发热，属胃也，调胃承气汤。阳明病身热汗出 然，脉实者，同上。<br />
　　汗后不恶寒但热者，并阳明发汗过多而反热，俱大承气汤。<br />
　　伤寒六七日，目中不了了，无表里证，大便难，身微热，此为实，急下之，大承气汤。脉浮数者，大柴胡汤。<br />
　　身热汗不出，内实反恶热；或发热汗出不解，心下痞，呕吐而利，俱大柴胡汤。无痞满，无潮热，无谵语，脉不沉，俱勿轻下。<br />
　　【温】脉浮热甚反灸之，因火而动，必咽燥吐血，四逆汤。<br />
　　脉浮而迟，表热里寒，下利清谷，四逆汤。<br />
　　【和】头痛身热，小便自利，或恶寒，心中悸而烦者，小建中汤。<br />
　　脉浮发热，无汗而渴，表里相半，小柴胡汤。<br />
　　壮热头痛心中烦者、栀子黄芩汤。<br />
　　大下后身热不去，心中结痛者，未欲解，栀子豆豉汤。<br />
　　发汗又复下之，恶寒发热者，小建中汤。<br />
　　瘥后劳役复发热者，小柴胡汤。食复发热，栀子豉汤。<br />
　　病后虚羸，微热不去者，竹叶石膏汤。<br />
　　【双解】里证已急，或脉浮，或头痛，风寒表证仍在者，过经不解是也，大柴胡汤。此解表攻里之法，故曰双解，非前两解之比也。<br />
　　【出血】伤寒七八日不解，自胸至头上面目俱带紫黑壅肿，寸脉浮大而数，是欲作衄而不能出也，用箬叶或茅刺于两鼻中弹刺之，出血一二升而安。今西北方人于两尺泽刺出血如射即安，谓之打寒。此许学士遗意也，正《易》所谓血去惕出，有自来矣。但北方之人不谙此理，凡一切杂病内伤，动辄刺血，亦谓之打寒。甫见气血俱虚而病者又行此法，是犯虚虚之戒，而遂致于不可救者何限哉？【越婢】太阳病发热恶寒，热多寒少，脉微弱，不可表散，宜解表邪而益胃滋津，桂枝二越婢一汤。<br />
　　【吐】病如桂枝证，头不痛，项不强，胸中痞硬，上逆，胸有寒也，宜吐之，瓜蒂散。或心中结痛而烦，栀子豉汤。<br />
　　【劫】有汗下后阴阳之气下陷，热不退，其人昏倦，不渴不食者，宜镇之，来复丹、灵砂丹。<br />
　　【针】身热恶寒取后溪。身热汗出，手足厥冷，取大都。身热头痛不食，取三焦俞。<br />
　　汗不出取合谷、后溪、阳池。身热而喘，取三间，余热不尽，取曲池。烦满汗不出，取风池、命门。汗出烦热，取五处、攒竹。上脱、烦心、好壮，则取巨阙、商丘。身热头痛汗不出，取曲泉。身热进退头，取神道、关元、悬颅。（以上出《针经》）。<br />
　　【灸】六脉沉细，一息二三至，取气海、关元。少阴发热，取大溪。<br />
　　发热反欲得衣，热在肌表，寒在骨髓，脉沉迟，手足或微厥，下利清谷，此阴证发热表未解，四逆汤、通脉四逆汤。《活人书》表热里寒先与阴旦汤已，次用小柴胡汤加桂温表。<br />
　　<br />
　　卷之十三　伤寒门（上）<br />
　　证候<br />
　　恶寒者，不见风亦恶寒，身虽热亦不欲去衣被。其风寒客于荣卫，阴气上入于阳中，则洒淅而恶寒也。经曰：发热恶寒者，发于阳也；无热恶寒者，发于阴也。谓如或已发热，或未发热，必先恶寒而继之以发热，此发于阳也。若初病恶寒而倦，脉沉细而紧，此发于阴也。在阳则发汗，在阴则温里。或下证悉具而微恶寒者，是由表未解，当先解表而后攻里。若少阴病恶寒而蜷，足厥冷，自利烦躁，脉不至者不治。<br />
　　【发汗】太阳发热无汗恶寒，阳明虽有下证，但恶寒者，表未解也，俱麻黄汤。<br />
　　【解肌】太阳发热有汗恶寒，阳明脉迟，汗出多微恶寒，表未尽也，俱桂枝汤。<br />
　　发热恶寒，热多寒少，脉微弱，无阳也，不可汗，越婢汤。大下后复发汗，心下痞，恶寒无汗，先桂枝汤，后攻痞，三黄泻心汤。<br />
　　【和】少阳头痛，发热恶寒，小柴胡汤。发热微恶寒，柴胡桂枝汤、桂枝二越婢一汤。下利后恶寒而倦手足温者，小建中汤。尺寸脉微而恶寒，阴阳表里俱虚，更不可吐下，小建中汤。<br />
　　【下】少阴恶寒而蜷，时时自烦，不欲浓衣，大柴胡汤。<br />
　　【清】吐下后七八日不解，发热而渴，时时恶寒，表里俱热，白虎汤。发热汗出后，恶寒而呕，但心下痞者，五苓散。<br />
　　【温】少阴恶寒脉沉细，四逆汤、理中汤。汗后恶寒者，虚也，芍药附子甘草汤。汗后恶寒，脉细数浮迟，呕不止，理中丸。恶寒脉微而复利，正亡血也，四逆加人参汤。<br />
　　恶寒反不欲近衣，热在骨髓，寒在肌表，从治法，先用白虎加人参汤，次用桂枝麻黄各半汤。<br />
　　<br />
　　卷之十三　伤寒门（上）<br />
　　证候<br />
　　寒热往来者，阴阳相胜，邪正相争而作也。盖阳不足，阴邪出于表而与之争，故阴胜而为寒；阴不足，则阳邪入于里而与之争，故阳胜而为热。邪居表多则多寒，邪居里多则多热，邪在半表半里则寒热相半，乍往乍来而间作也。小柴胡汤专主寒热，寒多者加桂枝，热多者加大黄，是大法也。亦有热甚反寒者，夏月不宜用桂。亦有妇人热入血室而作寒热者，亦属少阳经也。<br />

                    <br>
                        　　【和解】半表丰里，寒热往来，小柴胡汤。热多，白虎加桂汤。寒多，柴胡姜桂汤。<br />
　　先热后寒，阴不足也，小柴胡芍药汤。心烦喜呕，胁满不欲食，小柴胡汤。胸满，或泄而嗽，小柴胡去枣加五味子汤。渴而不呕，头汗出，小便不利，胸满，柴胡干姜汤。不呕，清便，寒热日二三发，桂枝麻黄各半汤。厥阴恶寒发热自疟为欲愈，桂枝麻黄各半汤。太阳证似疟，一日再发，脉洪大者，桂挂二麻黄一汤。妇人中风续得寒热，发热有时，经水适断，此为热入血室，其血必结，故使如疟，小柴胡汤。<br />
　　【越婢】恶寒而热，脉微，不可更发汗，桂枝二越婢一汤。<br />
　　【双解】病至十余日，结热在里，复往来寒热，大柴胡汤。<br />
　　【下】寒热而恶热，胃实也，调胃承气汤。<br />
　　<br />
　　卷之十三　伤寒门（上）<br />
　　证候<br />
　　仲景书只有热多寒少之条，无寒多热少之证。<br />
　　脉浮缓，手足厥，麻黄桂枝各半汤。<br />
　　<br />
　　卷之十三　伤寒门（上）<br />
　　证候<br />
　　大小便清利，脉浮，桂枝麻黄各半汤。尺脉迟者，黄 建中汤。脉微弱无阳者，桂桂二越婢一汤。<br />
　　<br />
　　卷之十三　伤寒门（上）<br />
　　证候<br />
　　潮热属阳明，阳明主于未申，一日一发，日晡而作者是也。太阳旺于巳午，少阳旺于寅卯。若于此时发热者，为邪未入胃腑，可下之，非谓潮热也。脉浮而紧，潮热而利，或小便难，大便溏者，热未入腑，犹带表邪，当先和解其外。如小便利，大便硬，方可攻之。经曰：潮热，阳明内实也。又曰：潮热者，外欲解也。又曰：其热不潮，未可与承气汤。以此知伤寒潮热，则是表解，里气将复，下之而愈。若热未潮，表未罢，必和解之，随证而治。<br />
　　【发汗】潮热非发于日晡时，腹满鼻干，心胁痛，身黄，麻黄连翘赤豆汤。<br />
　　【和解】潮热恶寒，或溏，咳逆，小柴胡汤。<br />
　　阳明中风，脉浮弦小便难而哕，腹满胁痛，无汗嗜卧，小柴茯苓汤。潮热脉浮兼寒，小柴胡加桂枝汤。<br />
　　【解肌】日晡潮热脉虚者，微汗之，桂枝汤。<br />
　　【散热】潮热身寒为热未实，阳明中风也，栀子柏皮汤。<br />
　　阳明脉浮，潮热或盗汗，黄芩汤。<br />
　　【攻下】汗后潮热，不恶寒，腹满而喘，阳明胃经实证也，大小承气汤。<br />
　　下后潮热，大便复硬，大柴胡汤。脉实者，大承气汤。<br />
　　结胸潮热属太阳，脉不浮者，大陷胸汤。腹满不大便，潮热，小承气汤微利之。<br />
　　病患烦热，汗出则解，又加疟状，日晡热，脉实，可下，小承气汤、大柴胡汤。<br />
　　恶证，伤寒五六日，吐汗下后不解，日晡潮热，如见鬼状，循衣摸床，微喘直视，服承气汤。脉弦者生，涩者死。<br />
　　<br />
　　卷之十三　伤寒门（上）<br />
　　证候<br />
　　烦热者，不经汗吐下，邪热传里，则为烦热，与发热有异也。经云：病邪在表，发热汗出而解，如未作，膈实，但当和解，微热而已。若心下满而烦，则有吐下之殊也。宜别其虚实，而为剂之重轻。若先烦而悸者为实，先悸而烦者为虎，虚谓心中或呕或吐之貌。阳明病心烦喜呕，壮热往来，心下悸，小便不利，小柴胡加茯苓汤。发汗后解半日许，脉浮数者，可更发汗，桂枝汤。汗后昼烦夜静，不呕不渴，无表证，脉微沉，干姜附子汤。又云：烦热为烦而热，有时而烦者是也，所以有阴有阳，有真阳内郁，有阴中伏阳之证。<br />
　　【发汗】邪在表而烦热者，桂枝麻黄各半汤。发热后解半日许复烦，脉浮数者，可更汗，桂枝汤。<br />
　　【和解】心烦热而呕，或胸中烦而不呕，小柴胡汤。<br />
　　兼吐，心烦不眠者，酸枣仁汤。烦热而渴，竹叶石膏汤。<br />
　　【和中】伤寒二三日，心中悸而烦热，是虚也，小建中汤。<br />
　　【分利】汗后烦热而渴，五苓散之类。<br />
　　【可水】汗后胃干，烦热不得眠，欲饮水，少少与之。<br />
　　【吐】汗后烦热，心胸烦闷，人参散吐之。实烦而胸中窒者，栀子豉汤。脉浮，上部填塞，心胸满者，瓜蒂散。<br />
　　反复颠倒，心中懊 ，但药有轻重之不同耳。<br />
　　【和表里生津液随证分治】热者，白虎汤。寒者，附子汤。<br />
　　脉表未解也。热者渴者，热未实上焦燥也，五苓散。（生津和表里。）阴虚而邪盛，热烦于内，心中烦，不得眠者，黄连阿胶汤。（扶阳散煎。）<br />
　　卷之十三　伤寒门（上）<br />
　　证候<br />
　　背为阳，腹为阴。阳气不足阴气盛，故背恶寒。背为五脏之所系，阴气乘于阳也。<br />
　　【发汗】无汗恶风表实，脉紧，寒伤荣，俱麻黄汤。脉浮者，升麻汤。<br />
　　【和解】背恶寒兼潮热，柴胡加桂汤。汗出恶寒，附子泻心汤。<br />
　　【解肌】自汗，背恶寒，恶风，桂枝汤。《保命集》背恶寒表未解，葛根汤。<br />
　　【清】三阳合病，额有汗，口燥不仁，白虎汤。伤寒无大热，口燥渴，心烦，背微恶寒，白虎加人参汤。<br />
　　【下】背恶寒，有潮热腹满，小承气汤。<br />
　　【温】少阴病一二日，口中和，背恶寒，无热也，附子汤。<br />
　　发汗后不解，反恶寒者，虚也，阳微也，芍药甘草附子汤，（以补荣卫。）在阴者四肢冷，大便滑，温中汤、四逆汤。脉沉紧而细，内自烦躁，不饮水，此为阴盛格阳，身冷，四逆汤、霹雳散。尺脉迟，小建中汤。身寒拘急，泄下重腹满，少阴也，温中益阴。<br />
　　【灸】背恶寒，口中和，灸关元穴。<br />
　　<br />
　　卷之十三　伤寒门（上）<br />
　　证候<br />
　　恶寒者，不见风亦恶寒，身虽热亦必欲近衣被。其风寒客于荣卫，阴气上入阳中，则洒淅而恶寒也。经曰：发热恶寒者，发于阳也；无热恶寒者，发于阴也。或已发热，或未发热，必先恶寒，而继之以发热，此则发于阳也。若初病恶寒而蜷，脉沉细而紧，此则发于阴也。在阳则发汗，在阴则温里。或下证悉具而微恶寒者，是表犹未解，当先解表而后攻里。若少阴病恶寒而蜷，足厥冷自利烦躁，脉不至者为不治。恶寒阴寒为病，口中和；恶寒阳气内陷，口干而烦。<br />
　　【发汗】恶寒大率多属表，若太阳发热无汗恶寒，麻黄汤。阳明虽有下证，但恶寒，表未解也，麻黄汤。<br />
　　【和解】少阳头痛发热恶寒，小柴胡汤。发热微恶寒，柴胡桂枝汤、桂枝二越婢一汤。<br />
　　【解肌】太阳发热有汗恶寒，阳明脉迟汗出多，微恶寒，表未尽也，桂枝汤。或大下后复发汗，心下痞，恶寒无汗，先用桂枝汤，然后攻痞，三黄泻心汤。<br />
　　【汗】吐下后八九日不解，发热而渴，时时恶寒，表里俱热，白虎汤。<br />
　　【和中】下利后恶寒而蜷，手足温者，尺寸脉微而恶寒，此阴阳表里俱虚，不可更吐下，俱小建中汤。<br />
　　【温经】少阴经恶寒脉沉细，四逆汤、理中汤。汗后恶寒，虚也，芍药甘草附子汤。<br />
　　【下】少阴恶寒而蜷，时时自烦，不欲浓衣，大柴胡汤。<br />
　　<br />
　　卷之十三　伤寒门（上）<br />
　　证候<br />
　　恶风者，见风则怯，密室之中无所恶也。风伤荣卫，气虚则腠理不密。由是而恶风，悉属于阳，非比恶寒有阴阳之别。若无汁而恶寒者为伤寒，当发其汗。汗出而恶风者为中风，当解其肌，不可更发汗。若里证甚，而恶风未罢者，尤当先解其表。三阳风温皆有此证，不可不辨。<br />
　　【发汗】太阳头痛发热，身痛骨节痛，无汗恶风而喘，麻黄汤。<br />
　　【解肌】有汗而恶风，为中风卫病，桂枝加葛根汤。太阳中风，阳浮阴弱，恶风自汗出，鼻鸣干呕，桂枝汤。<br />
　　【和中】汗不止必恶风，烦躁不得卧，先防风白术牡蛎汤，次用小建中汤。<br />
　　【清】吐下后七八日不解，表里俱热，时时恶风，大渴舌干燥而烦，白虎加人参汤。<br />
　　【温】发汗太过，卫虚亡阳，遂漏不止而恶风者，法当温，桂附汤。<br />
　　小便难，四肢微急，难以屈伸，（同上。）风湿恶风不欲去衣，骨节烦痛，不得屈伸，汗出短气，小便不利，或身微肿，甘草附子汤。<br />
　　脉浮身重，汗出恶风，防己黄 汤。<br />
　　【针】先刺风池、风府，却与桂枝葛根汤。<br />
　　<br />
　　卷之十三　伤寒门（上）<br />
　　证候<br />
　　卫气者，所以实腠理而固津液者也。卫为邪所干，不能卫护于外，由是而汗出焉。<br />
　　且自汗者有表里虚实之分。若自汗出，恶风寒，为表未解，当先解肌；以至汗泄恶风，与汗后恶寒，皆为表虚，必用温剂；若汗出不恶风寒，则为表解里未和，须攻下之。或汗出发润如油如凝珠而不流者，不治；汗出而濡，此其风湿甚者，湿邪干于卫气，气不能固于外，则皮肤为之疏，而津液妄泄，然润， 然出也。<br />
　　【解肌】太阳中风自汗，脉浮缓，桂枝汤。<br />
　　【和解】自汗身热不渴，柴胡加桂汤。<br />
　　【补】自汗而小便数者，不可与桂枝汤，宜芍药甘草二物，或小建中汤、黄建中汤。<br />
　　【分利】自汗而渴小便难，五苓散：不渴者，茯苓甘草汤。白汗而渴小便利，勿用五苓散。<br />
　　【疏风】太阳病发热脉沉细，摇头口噤，背反张，自汗不恶寒，名柔 ，中风也，小续命汤。汗多亡阳，烦躁恶风不得卧，先与防风白术牡蛎汤，汗止，服小建中汤。<br />
　　【温】发汗多，遂漏不止，曰漏风亡阳，桂枝附子汤；少阴自汗，小便清白，咽干呕吐厥逆，甘草干姜汤。霍乱吐利自汗，手足冷，脉沉绝不渴者，理中汤。阴证四肢逆冷自汗，四逆汤。<br />
　　【消暑】中暑霍乱，吐利自汗，内热渴甚者，香茹饮、白虎汤、小柴胡汤冷服。<br />
　　【从治】吐利后自汗出而厥，脉欲绝，通脉四逆汤加猪胆汁。<br />
　　【下】阳明汗多而渴，不大便者，调胃承气汤。自汗出不恶风寒，则为表证罢而里证实也，承气汤。里未和，热越，故下之。才觉汗多，未至津液干，宜速下之，则为达经，免致用蜜导也。<br />
　　阳明自汗，小便利，小便利为津液内竭，大便虽硬，不可攻，可用蜜导煎法。（其法用蜜二合，于铜器中微火煎之，稍凝如饴，搅之勿令焦，少以皂角末和之，乘热捻作枣子样，冷则硬，纳谷道中，欲大便急去之。）【扑法】汗多不止，用白术、 本、川芎、白芷各一两，牡蛎、糯米粉各二两，为细末，相和，周身扑之。<br />
　　<br />
　　卷之十三　伤寒门（上）<br />
　　证候<br />
　　盗汗者，睡着则汗出，醒则止也。杂病盗汗，责其阴虚；伤寒盗汗，在半表半里，知其胆有热也，专主于小柴胡为当矣。<br />
　　【和解】盗汗出而微恶寒，小柴胡加桂汤。脉浮大欲眠，目合则汗，小柴胡汤。<br />
　　【清热】冬阳明脉浮，潮热盗汗，黄芩汤。<br />
　　【下】素有积热在内，脉实，大柴胡汤；阳明盗汗里实者，调胃承气汤。<br />
　　【扑法】（如自汗法。）<br />
　　卷之十三　伤寒门（上）<br />
　　证候<br />
　　头为诸阳之首，诸阳经络循于头，三阴之经则至颈而还。故头汗者，邪传诸阳，津液上凑，则汗见于头也。若遍身汗出者，谓之热越。今热不得热，而阳气上腾，津液上凑，故汗出于头。夫里虚不可下，内涸不可汗。既头有汗，不可再汗也。其或实热在内，小便利而大便黑。为畜血瘀热在里。小便不利，渴引水浆，必发黄，热入血室。虚烦水结，皆令头汗，此为热郁于内而上达，或吐或下，以去其邪。又或小便不利，内外关格而头汗，则为阳脱误下。湿家额上汗出而喘，小便难，大便利者，亦阳脱也。二者难治。<br />
　　《百问》云：表实里虚头汗，不可下。病头汗出者，切忌小便难，为逆。<br />
　　【和解】汗下后胸胁满，小便不利，往来寒热，心烦，头汗出，柴胡桂姜汤。寒湿相搏，邪在半表半里，小柴胡汤。<br />
　　【吐】阳明下之，外有热，手足温，不结胸，心中懊 ，饥不能食，但头汗出，栀子豉汤。<br />
　　【分利】心下满，头汗出，水结胸，小半夏茯苓汤。头汗出，齐颈而还，发黄证也，茵陈汤、茵陈五苓散。<br />
　　【下】头汗谵语，是为血热，属阳明，承气汤。<br />
　　<br />
　　卷之十三　伤寒门（上）<br />
　　证候<br />
　　伤寒手足汗者，太阳传入阳明之府，热聚于胃，则津液旁达于四肢也。手足汗出，大便难，谵语，为热聚于胃可知。阳明中寒者不能食，小便不利，手足出汗，此欲作痼瘕，即是中寒。<br />
　　【下】蕴热，大便燥，谵语，手足汗出，大承气汤、调胃承气汤。<br />
　　【温】挟寒，水谷不分，手足汗者，理中汤。<br />
　　<br />
　　卷之十三　伤寒门（上）<br />
　　证候<br />
　　寒邪伤人，独不汗出。寒伤荣而不伤卫。卫无邪气所干，则皮腠固密，津液不泄，是以汗不出也。及其传里为热，则亦自汗出也。当汗之证，与麻黄三服而汗不出者，死不治。寒邪在表，欲饮，水内蓄，因其亡阳久虚，皆令无汗。伤寒无汗，邪在表而腠理密也，宜散之，经所谓阳明无汗，小水不利，心中懊 ，身必发热。<br />
　　【发汗】太阳头痛，发热无汗，麻黄汤。脉浮紧发热无汗，麻黄汤。阳明反无汁，脉浮而喘者，麻黄汤。<br />
　　【和解】脉浮而迟为无阳，不能作汗，身必痒，桂枝麻黄各半汤。<br />
　　【解肌】项背强几儿，无汗，葛根汤。刚 发热无汗，葛根汤、小续命汤。<br />
　　【清利】发热无汗，悸不止，白虎汤。渴欲饮水，无表证者，白虎加人参汤。无汗小便不利，心中懊 ，身必发黄，五苓齿陈汤。<br />
　　【助阳】阳明主有汗，今无汗，身痒如虫行皮中，虚久故也，黄 建中汤、术附场，熟附子配麻黄，发中有补。赵嗣真曰：干姜配生附，补中有发。<br />
　　【蒸法】（渍形火攻皆同用。）<br />
　　卷之十三　伤寒门（上）<br />
　　证候<br />
　　（太阴少阴有身热而无头痛，盖二经皆不上头故也。厥阴有头痛而无身热，若身热而又头痛，属阳经也。）伤寒头痛属三阳，乃邪气上攻也。太阳专主头痛，阳明少阳亦有之。三阴无头痛，太阴少阴二经至胸而还，惟厥阴循喉咙上络于颃颡，会于巅，故有头痛。伤寒头痛，太阳经居多，头角痛属少阳，头额痛及鼻属阳明，头顶痛属厥阴经。厥阴头痛甚而手足寒者，为黄病。若两感于寒，太阳与少阳俱病，则头痛口苦干，烦满而渴，与夫头痛热甚入连于脑，手足寒者，则为真头痛矣。<br />

                    <br>
                        　　【发汗】伤寒头痛发热无汗，恶寒不恶风，麻黄汤。大便六七日不通，头痛有热，小便清者，知不在里，仍在表也，须当汗解。头痛甚者必衄，葛根葱白汤、荆防散、川芎石膏汤。<br />
　　【和解】少阳头痛，往来寒热，脉弦细无汗，邪在半表半里，小柴胡汤。发热头痛似疟为欲愈，桂枝麻黄各半汤。<br />
　　【解肌】太阳头痛，发热自汗，表浮缓，桂枝汤。伤风汗出发热，恶风不恶寒，桂枝汤；轻者，柴胡加桂汤。天行劳复，头痛四肢疼，葱豉汤。太阳病下之，脉细数，头痛未止，连须葱白汤。<br />
　　【清】太阳伤寒头痛，须用酒炒黄芩、羌活、薄荷叶辈。自汗头痛及风暑杂病，俱白虎汤，少加芎、荆尤妙，竹叶石膏汤。<br />
　　【利】夏月头痛恶寒，心下烦躁不快，五苓散。<br />
　　【吐】头痛发寒热，脉紧寸大，即是痰厥，瓜蒂散。中寒湿鼻塞声重而头痛，瓜蒂搐鼻法。痰涎胸瞒，头痛寒热，瓜蒂散。<br />
　　【温】厥阴头痛及少阴证呕而吐涎沫，吴茱萸汤。夏月头疼，身冷自汗，此中暑温，术附汤。厥阴头痛，脉微迟，为欲愈；不愈者，小建中汤。<br />
　　【下】阳明头痛，不恶寒微恶热，不大便，胃气实也，调胃承气汤。表邪入里，大便秘，有热，脉沉而滑，或尺寸俱长，皆可下。有热不恶寒反恶热，或不大便，小便赤者，胃实也，调胃承气汤。<br />
　　<br />
　　卷之十三　伤寒门（上）<br />
　　证候<br />
　　伤寒项强，乃太阳膀胱之经走头项，而行背及腰而下足也，所以太阳感受风寒，则项为之强急，必待发汗而解。太阳中风，加之寒湿，亦项强口噤，背反张为 病也，宜温之。<br />
　　【发汗】太阳病项强，反汗出恶风为表实，麻黄汤。太阳中风项强口噤，背反张无汗为刚 ，麻黄汤。<br />
　　【解肌】太阳项强无汗，葛根汤。项背强几儿，反汗出恶风者，桂枝加葛根汤。有汗项强，脉浮缓，桂枝汤。太阳寒湿，项强口噤，背反张有汗为柔 ，桂枝汤。<br />
　　【和解】头项强，身热恶风，腹中满，手足温而渴，小柴胡汤。<br />
　　【温】阴毒初得，病手足项强，咽喉痛，心腹痛，短气厥逆吐利，身如被杖，附子汤。阴毒，甘草汤、正阳汤。有误下太阳结胸项强，理中丸。若损甚者，兼与四逆汤。太阳误下而厥者，故用此；不厥者，不可轻用。<br />
　　【下】结胸病亦有项强如柔 状，大陷胸丸。<br />
　　【针】<br />
　　卷之十三　伤寒门（上）<br />
　　证候<br />
　　四肢拘急者，手足不能自如，屈伸不便，蜷卧恶风之类。四肢，诸阳之本，因发热汗多，亡阳阳虚而有是证也。<br />
　　【和】伤寒四肢拘急自汗，脉浮小便数，心烦恶寒，手足倦怠，芍药甘草汤。<br />
　　【温】太阳病汗出遂漏不止，恶风，小便难，拘急者，桂枝加附子汤。吐利后汗出，发热恶寒，四肢拘急而厥冷者，四逆汤。<br />
　　<br />
　　卷之十三　伤寒门（上）<br />
　　证候<br />
　　由阴气上入阳中，或阳微阴虚相搏所致。脉沉实为阳盛格阴。<br />
　　【解】一身尽痛，热而恶寒，面寒，宜解表，桂枝汤。<br />
　　【温】一身尽痛，发热面黄，大小便反快者，甘草附子汤。<br />
　　【利】一身尽痛发热，身如重黄，头汗出，背强，小便不利，此中湿也，茵陈五苓散。<br />
　　【下】一身尽痛，发热面黄，七八日后热结在里，有瘀血也，宜下之，桃仁承气汤、抵当汤。<br />
　　<br />
　　卷之十三　伤寒门（上）<br />
　　证候<br />
　　身痛，太阳表证居多也，虽云表邪未解，而有发汗温经先后之不同。自利脉沉为阴病，身痛身重属手阳明，为阳病。又有阳邪内行，不荣于表而身痛，不可不知。太阳身痛，但拘急。中湿身痛，不可转侧。阴毒身痛，体势沉笃，宛如被杖。<br />
　　【发汗】太阳脉浮，身痛无汗，麻黄汤。阳明虽有下证，但身痛者，表未解也，麻黄汤。<br />
　　【解肌】发热有汗身痛，桂枝汤。阳明脉浮，葛根汤。汗后霍乱身痛，桂枝汤。<br />
　　【和中】汗后脉沉迟，身痛，血不足也，黄 建中汤。<br />
　　【温】阴毒呕逆下利，身痛如被杖，唇青面黑，甘草四逆汤。少阴证身痛脉沉，肉 筋惕，真武汤。小便利者，术附汤。<br />
　　<br />
　　卷之十三　伤寒门（上）<br />
　　证候<br />
　　此发汗过多，亡阳之所致。《内经》曰：阳气者，精则养神，柔则养筋。发汗过多，津液枯少，阳气虚，筋肉失所养，故惕惕然跳 而动，为虚甚也。故仲景特设真武汤以救之，谓因发汗吐下后，表里俱虚而有此状，为逆而难治也。<br />
　　【温】筋惕肉 而四肢厥冷，真武汤。<br />
　　【和经盖阳】虚者，茯苓桂枝甘草白术汤。<br />
　　【疏风】动气在左，肝血之虚也，不可发汗，发汗则重击，其肝血不能藏，故筋惕肉 ，此为逆证，先服防风白术牡蛎汤，次服小建中汤。<br />
　　<br />
　　卷之十三　伤寒门（上）<br />
　　证候<br />
　　胸胁满，胸膈间气塞闭也，非心下满也。胁满者，胁肋下气填胀也，非腹中满也。胸满多带表证，胁满多挟半表半里证，邪气自表传里，必先自胸胁，已次经心腹。<br />
　　【发汗】胸中至表犹近也，葛根汤。阳明喘而胸满，麻黄杏仁石膏汤。<br />
　　【和解】半表半里，胁下痞硬，冲和汤去枣加牡蛎。<br />
　　或已汗下，胸胁满，微结，小便不利，渴而不呕，但头出汗，或往来寒热，柴胡姜桂汤。胸胁俱满，或胁下硬痛，或呕，舌上白胎，或不大便，并小柴胡汤。<br />
　　【调中】寒中太阴，误下之，愈不快， 胀，或吐或利，理中汤加枳实、陈皮。<br />
　　【吐】邪气留于胸中，聚而为实，非上吐不可。如四日在胸，吐之则已。汗下之而烦热，胸中窒者，栀子豉汤吐之。胸中痞硬，气上冲咽喉不得息，此为胸中有寒也，瓜蒂散吐之。<br />
　　【下】阳明少阳合病，下利身热胁痛，大柴胡汤。汗后头疼，心下痞，胁满，十枣汤。<br />
　　<br />
　　卷之十三　伤寒门（上）<br />
　　证候<br />
　　伤寒心下满者，当心下高起满硬者是也。不经下后而满者，则有吐下之分；若下后满者，有结胸痞气之别。如病患手足厥，脉乍紧，邪结胸中，心下满而烦，饥不得食，病在胸中，当吐之。经下后心下满而硬痛者，为实邪结胸；满而不痛为虚邪，虚邪留滞则但满而不硬痛也。脉双弦而迟者，必心下硬。实则心下满，虚则心下悸。<br />
　　【和解】满而不痛，半夏泻心汤。呕而发热，小柴胡汤。<br />
　　【分消】饮水多，心下满胀，牡蛎泽泻汤，利小水。伤寒例云：心下满、心下悸皆邪在胸而停水也。<br />
　　【吐】病患手足厥冷，脉乍紧，邪结在胸，心满而狂饮不能食者，吐。<br />
　　【下】心下满而硬痛结胸，大陷胸汤。心下满，按之濡，关上脉浮者，大黄黄连泻心汤。阳明病心下硬满，不可攻之。利遂不止者死，利止者愈。<br />
　　【诸泻心例】心下痞满，而复恶寒汗出者，附子泻心汤。汗后胃不和，心下痞硬，干噫食臭，胁下水气，腹中雷鸣下利者，生姜泻心汤。心下痞而干呕，心烦不得安，下之痞益甚，此作但胃中虚，客气上逆故硬也，甘草泻心汤。<br />
　　<br />
　　卷之十三　伤寒门（上）<br />
　　证候<br />
　　经曰：病发于阳而反下之，热入，因作结胸。注云：发热恶寒者发于阳也，外证项强，心下满硬而痛者是也。此为实邪在里，法当下之。若脉浮大，若表证，若水气，慎不可下，亦有不因下而心下硬满者。经曰：病患手足厥，脉乍紧，邪结胸中，心下满而烦，饥不饮食，当吐之。是则病在胸中也。经曰：阳明病心下硬满，不可下，下之利不止而死。是则自表传里，留于心下未痊为实，法当吐，故有此戒。其或结胸证具而烦躁者不治。《活人书》分五种：按之则痛为小结胸；不按而痛，手不可近为大结胸；饮水不散而成拮胸，为水结胸：心下懊 ，烦躁烦渴，为实热结胸；妇人热入血室为血结胸。<br />
　　【和解】结胸脉浮者，是表有热，或烦渴呕哕，宜先服小柴胡汤解表，方可下之。<br />
　　饮水不散而成水结胸，小半夏茯苓汤、小柴胡去枣加牡蛎汤。<br />
　　【泄热】如汗后未全解，误下之，为小结胸，烦渴脉实，三黄泻心汤，表未全解尚不敢用。<br />
　　【理中】邪热在胸膈痞结，或未辨虚实，先与理中加枳实尢妙，先理其气，枳实理中丸、桔梗枳壳汤、韩祗和七物调中丸。太阴证下之，心胸硬满，及用诸药不效者，增损理中丸。结胸，手不可近，用陷胸等药不效，枳实理中丸；渴，加栝蒌。<br />
　　【逐寒】无热证，此寒实结也，枳实理中丸、三物白散、槟榔散。<br />
　　【下】心下按之痛，脉浮滑，为小结胸，小陷胸汤。实热脉沉紧，心下痛，手不可按，为大结胸，大陷胸汤。有兼项强如柔 状，或从心下至脐上不可近，大陷胸汤。血结胸，小腹满，小便不利，抵当汤。<br />
　　【水解】结胸喘促狂乱，极热大燥，用地龙水，一服未效，再服自然汗出愈。<br />
　　【水渍法】结胸烦乱欲死，凝雪汤渍布薄胸上，热除为度。<br />
　　<br />
　　卷之十三　伤寒门（上）<br />
　　证候<br />
　　胸满而不痛者为痞，关脉沉，心下满而不硬，按之不痛，名曰痞。经曰：病发于阴而反下之，因作痞。注云：无热恶寒者，发于阴也，其结胸之轻者乎？外证心下满而不痛，按之则濡，是其虚邪留滞，故但满而不痛也。惟枳梗最良。欲攻之，亦须表证解而后可。不满不硬但烦闷者，非痞也，谓之支结。凡痞而硬为水停，濡者为气聚。《保命集》云：脾不能行气于脏，结而不散为痞。<br />
　　【和解】表未解，不满不硬，而心下烦闷曰支结，柴胡桂枝汤。服五苓散后心下痞而恶寒，表未解也，先与桂枝汤乃可攻。轻者通用桔梗枳实汤，胸满而濡者，半夏泻心汤。胸胁微结，小柴胡汤加姜、牡蛎。表证未罢，因数下之，协热而利，心下痞硬，为表里俱病，桂枝人参汤。下利心下痞硬，干噫食臭腹鸣，甘草泻心汤、桂枝人参汤。<br />
　　【分利】痞满小便不利，五苓散。饮水过多成支结，小半夏茯苓汤。<br />
　　【双解】胸满硬、按之不痛为痞，关脉沉紧，大柴胡汤。<br />
　　【温散】痞而不利，术附散。胃寒咳逆气虚，理中汤、四逆汤。<br />
　　【下】心下痞硬满，引胁下痛，干呕短气，汗出不恶寒，十枣汤下之。必其脉沉实，无表证，方可用。<br />
　　【泻痞例】满而不痛，半夏泻心汤。心下痞，手足温，按之濡，其脉关上浮者，黄连泻心汤。干噫食臭，胁下有水气，生姜泻心汤，兼止呕逆。下利腹鸣，用甘草泻心汤，兼调胃，祗和用浓朴泻心汤。《宣明》治痞，用槟榔散。<br />
　　<br />
　　卷之十三　伤寒门（上）<br />
　　证候<br />
　　伤寒六日，邪气入胃，是在腹也。脾为中央之土，所以腹满多属太阴也。经谓非太阴，腹中无虚满。常痛者为里实，下之时减者为里虚，当温之。若表解内不消，非大满，犹寒热，亦未可下，是邪全未入腑。若大满大实，兼有燥便，须满之四五日方可与下，谓邪已入腑也。大抵阳热为邪，则腹满而吐利，食不下。若曾经吐汗下后而腹满，治法各有不同，是又不可不知。<br />
　　【和解】腹中满痛，小柴胡汤去黄芩。阳明发热，腹满微喘，口苦咽干，或不大便谵语者，并小柴胡汤。哕而小便难者加茯苓。三阳合病，腹满身重，难以转侧，谵语，口中不仁，小柴胡汤；有汗，白虎汤。<br />
　　【和中气】汗后胀满，浓朴半夏甘草人参汤、桔梗半夏汤。腹满痛者，脾不胜水，水与气搏皮肉之间，腹中漉漉有声，小半夏茯苓汤加桂枝。<br />
　　【温】太阴腹满，吐，食不下，枳梗理中丸。下利腹满身痛，先温其里，四逆汤；后攻其表，桂枝汤。太阳病反下之，因而腹满时痛，桂枝芍药汤。<br />
　　【下】少阴六七日不大便，腹满痛者，急下之，大小承气汤。大实痛者，桂枝大黄汤。谵妄脉沉数，烦渴，不拘日，调胃承气汤。<br />
　　<br />
　　卷之十三　伤寒门（上）<br />
　　证候<br />
　　少腹满者，脐下满是也。若心胸满腹满，皆为邪气而非物。今小腹满，皆为有物而非气。故在上而满者气也，在下而满者物也。小便自利则为蓄血，小便不利乃是溺涩。<br />
　　渗利之剂，宜分两途。经曰：病患素有痞气，连在膈胁，痛引小腹入阴筋者，名脏结也，死。<br />
　　【分利】少腹硬，小便不利，五苓散。阴阳易，小腹痛，烧 散。<br />
　　【下】少腹急结者可攻之，桃仁承气汤。轻者，犀角地黄汤。太阳病六七日，表证在，脉微沉，不结胸发狂，小腹硬满，小便自利，抵当汤。<br />
　　【温】小腹满，手足厥冷，真武汤。不结胸，小腹满，按之痛者，此冷结在膀胱，灸关元穴。<br />
　　<br />
　　卷之十三　伤寒门（上）<br />
　　证候<br />
　　邪气入里，与正气相搏，则为腹痛。盖阳邪传里而痛者，其痛不常，当以辛剂和之；阴寒在内而痛者，则痛无休时，欲作利也，当以热剂温之。有燥粪宿食为痛者，则烦而不便，腹满而痛也，则须下之。按而痛甚为实，按之痛减为虚。<br />
　　【和中】伤寒阳脉涩，阴脉弦，腹中痛泄利，建中汤、桂枝芍药汤、小建中汤；不愈，小柴胡汤。<br />
　　【和血】厥阴证小腹痛，当归四逆汤。<br />
　　【温中】伤寒四五日，腹中痛，若转气下趋小腹者，此欲自利也，四逆汤。少阴病厥逆，或利而咳，四逆五味子干姜汤。少阴腹痛，手足厥逆泄利，脉微欲绝，不恶寒，面色赤，里寒外热，通脉四逆汤加芍药。<br />
　　腹痛小便不利，真武汤。<br />
　　【清热】胸中有热，胃中有邪气，腹痛欲呕吐而痛者，为上热下寒也，黄连汤。<br />
　　【下】关脉实，大腹痛，腹满便秘，绕脐而痛，发作有时，有燥粪也，大小承气汤。<br />

                    <br>
                        　　腹满而痛，桂枝加大黄汤。下之早，因而腹痛，未可遽下，小建中汤。<br />
　　【熨】用灰包之法，具阴证阴毒之下。<br />
　　<br />
　　卷之十三　伤寒门（上）<br />
　　证候<br />
　　咽痛为少阴证，为阳毒，以太阳之邪传于少阴故也。少阴之脉，循喉咙，挟舌本，其热邪毒瓦斯上冲而痛，或成疮，不纳谷食，或吐脓血。又有阳厥应下，反发汗，则口赤烂。<br />
　　故有不可下不可汗，汗下则必是亡阳，惟甘桔汤为阴阳通用之药也。<br />
　　【清解】脉阴阳俱紧主无汗、有汗曰亡阳，属少阴，法当咽痛，甘桔汤、猪肤汤。<br />
　　少阴腹痛有热咽痛者，黄连龙骨汤。阳毒咽痛，口疮赤烂，蜜浸黄连汁噙，升麻六物汤。<br />
　　【解毒】阳毒咽痛，脉浮数而大，吐脓血，《千金》《外台》鸟羽扇膏。<br />
　　【温中】有非时暴寒附于少阴之经，脉微弱而咽痛，次必下利，古方谓之肾伤寒，先用半夏桂甘汤，次服四逆汤。下利不止，手足彻冷，无热证者，四顺汤丸。（即理中汤丸中加之甘草一倍是也。）少阴中风，胸满心烦，腰痛头痛咽痛，脉弦，吐沫，《三因》用桂枝、附子。<br />
　　【噙敷】咽痛口疮，蜜清炙黄柏焦碾为末，每用半钱掺口中。<br />
　　【吹点】<br />
　　卷之十三　伤寒门（上）<br />
　　证候<br />
　　胁痛少阳证，表解里未和，或素有痞积在脐旁，痛引小腹入阳筋者，名脏结，主死。<br />
　　【和解】往来寒热，胁痛及胸痛满，小柴胡汤加茯苓、柴胡牡蛎汤。伤寒表里有水，或热邪偏注，多令胁痛。干呕微利，发热而咳，胁痛者，小青龙汤。身凉两胁刺痛，此热攻注于胁也，赚气汤。或结而成块，或走入脾间作痛，五磨饮子。<br />
　　【下】身凉表证罢，干呕胁痛，裹有水，十枣汤。<br />
　　【针】刺关元，仍服小柴胡汤。<br />
　　<br />
　　卷之十三　伤寒门（上）<br />
　　证候<br />
　　夫咳逆者，俗谓之吃忒是也，才发声于喉间则遽止，兀兀然连数声，然而短促不长，古人谓之秽者非也。哕与干呕无异，俱其声浊恶而长，然皆有声而无物，若将哕为咳逆，误人多矣。逆因胃气本虚，汗下太过，或复饮水，水寒相搏，而成咳逆。《保命集》云：胸中气不交也。少阴经至胸中，交于厥阴，水火相搏而有声故也。<br />
　　【导气】《保命集》治咳逆，如圣加枳实汤。汗下后喘气而咳逆，如圣加人参藿香杏仁汤。世俗用橘皮半夏汤。<br />
　　【清利】少阴下利，咳而呕渴，心烦不得眠，猪苓汤。有热而咳逆，脉洪大，乃火热奔心上行，肺不得纳故也，甘草泻心汤。<br />
　　【温】胃寒咳逆，先服理中汤，次服旋复代赭石汤。水寒相搏，小青龙去麻黄加附子。脉微细咳逆者，胃寒，橘皮干姜半夏生姜汤、羌活附子汤。<br />
　　【下】少阴失下咳逆，大便实，小承气汤。便软，泻心汤。<br />
　　伤寒谓阴阳气欲作汗，升之不上，降之不下，故为咳逆。<br />
　　【劫】《总录》治呕吐哕咳逆，通正散、柿蒂汤。<br />
　　【嗅法】药无效，以硫黄、乳香等分为末，酒煎，急令患人嗅之。<br />
　　【灸法】期门二穴。<br />
　　<br />
　　卷之十三　伤寒门（上）<br />
　　证候<br />
　　呕者，声物俱出者也；吐者，无声而但出物者也。仲景复言干呕以别之，则呕为有物明矣。干犹空也，但空呕而无所出耳。然呕吐俱有物出，较之重轻，则呕甚于吐也。盖表邪传里，里气上逆，故呕吐而水谷不下也。<br />
　　呕吐有四证，不可不辨：有胃热脉弦数，口苦烦渴；有胃寒脉弦迟，逆冷不食，小便利；有水气，先渴后呕，膈间怔忡有脓血，喉中腥，奔逆上冲，不须治之，呕脓尽自愈。<br />
　　大抵寒邪半表半里则多呕吐，及其里热而呕吐者亦有之。故经曰：呕多，虽有阳明证，不可攻之，为其气逆未收敛为实也。若呕而脉弱，小便复利，身热而见厥者难治，以其虚寒甚也。哕则干呕之甚者，有声出而无物出也，亦因胃气本虚，汗下太过。亦有热气壅郁，上下气不得通而哕者，轻则和解之，通利之；甚则温散之。小便不通，腹满而哕者不治。<br />
　　【发汗】太阳阳明合病，当自利之。若不利，但呕，葛根加半夏汤。<br />
　　【和解】半表半里证多呕，小柴胡汤。胸中有热，胃中有邪气，阴阳不交，腹中痛欲呕吐者，黄连汤、黄芩加半夏生姜汤，以升降阴阳。三阳发热而呕吐，俱用小柴胡汤。<br />
　　【分利】中风发热六七日不解，而烦渴欲饮水，水入即吐，名水逆，五苓散。先渴后呕，为水停心下，亦茯苓汤。先呕后渴，此为欲解，当与水解。凡呕而渴者，猪苓汤、五苓散。<br />
　　【清热】有虚热少气，气逆欲吐，竹叶石膏汤。《活人书》治瘥后有余热在胃脘而呕者，竹叶加生姜汁汤。呕而思水者，急与猪苓汤。<br />
　　【温】膈上有寒，及寒厥，或呕不渴，干姜附子汤。干呕吐涎沫，头痛，吴茱萸汤。呕吐，手足冷，小橘皮汤。寒多而呕吐，理中汤。不饮水而吐，理中汤去术加生姜。胸中似呕无奈者，生姜汁半夏汤。曾经汗下，关脉迟，胃中虚冷而吐，干姜黄连黄芩人参汤。少阴吐者，真武去附子加生姜。诸呕吐食不下，小半夏汤。<br />
　　【下】干呕短气汗出不恶寒者，表解里未和，十枣汤。吐逆，大小便不通，厥逆无脉，大承气汤。呕而不止，发热，柴胡证具，心下急，郁郁微烦，大柴胡汤。<br />
　　《千金方》云：生姜，治呕吐之圣药。<br />
　　<br />
　　卷之十三　伤寒门（上）<br />
　　证候<br />
　　干呕者，呕而无物出也。大抵热在胃脘，与谷气并，热气上熏，心下兀兀欲吐不吐，故有此证。<br />
　　伤寒表不解，而心下有水气，干呕身热，微喘或自利，小青龙汤。不发热不恶寒，肋痛干呕者，十枣汤。自汗头痛干呕，桂枝汤。干呕吐涎沫，头痛，吴茱萸汤。得阳反剧者，小柴胡汤。干呕自利，黄芩半夏生姜汤。里寒外热，脉微欲绝，干呕，通脉四逆汤。<br />
　　<br />
　　卷之十三　伤寒门（上）<br />
　　证候<br />
　　《金匮要略》曰：哕逆者，橘皮竹茹汤。呕哕，手足冷厥，小橘皮汤。若胸满虚烦，大橘皮汤，胃气寒者，温中汤、理中汤、吴茱萸汤。哕不止者，橘皮干姜汤、半夏生姜汤。<br />
　　<br />
　　卷之十三　伤寒门（上）<br />
　　证候<br />
　　咳谓有声而无痰，嗽谓有痰而无声，咳嗽则有声而有痰者也。肺为邪所乘，气逆而不下也，故令咳嗽。有肺寒而嗽者，有肺热而嗽者，有停饮而嗽者，有邪在半表半里而嗽者，治各不同。<br />
　　陶氏谓水咳有证，不可不辩。水与表寒相合而咳，用小青龙汤汗之；水与里寒相合而咳，真武汤温之；里病合水，动肺而咳，十枣汤下之。<br />
　　【发表】太阳证罢，表未解，心下有水气，干呕发热而咳，小青龙汤。太阳发热而咳嗽，（方同上。）太阳发热，呕哕而咳，小柴胡汤。少阳寒热往来而咳嗽，胸胁满，或泄利，小柴胡去枣参加五味子干姜汤。咳嗽潮热腹满，脉微弦而浮，胁痛，鼻干不得汗，嗜卧，小便难，阳明中风也，小柴胡汤。<br />
　　【导痰】其人素有痰证，看热湿风火，宜兼治之。咳嗽有痰，大半夏汤。疗春冬伤寒，秋夏伤冷湿咳嗽，喉中鸣，上气不得下，橘皮汤。<br />
　　【温经】少阴咳嗽，真武汤。少阴或咳或悸，小便不利，四逆散。少阴病腹痛，小便不利，四肢沉重而咳嗽者，此人有水气，真武汤加五味子细辛干姜。少阴四肢厥逆，腹中痛，或溏泄而咳嗽，四逆散加五味子干姜。<br />
　　<br />
　　卷之十三　伤寒门（上）<br />
　　证候<br />
　　伤寒发喘，有邪在表者，有邪在里者，有水气者。在表者，心腹濡而不坚，外证无汗，法当汗之。在里者，心腹胀满，外证有汗，法当下之。水气而喘，心下忪忡，法当以青龙汤主之。至若直视谵语喘满者，死。汗出发润喘不休者，此为肺绝，死。身汗如油而喘不休为命绝，死。<br />
　　【发汗】太阳病无汗而喘，麻黄汤。太阳阳明合病，胸满而喘，麻黄汤。邪气外盛，壅遏，使气不利而喘者，虽汗而喘不已，见其邪气在表也，虽经汗下，宜发之，麻黄杏子石膏汤。误下太阳利不止，脉促，喘而有汗，葛根黄连黄芩汤。太阳汗后饮水多，而水停心下，小青龙去麻黄加杏仁；小腹满，加茯苓。<br />
　　【解肌】太阳下之，微喘，表未解，桂枝汤加浓朴杏子汤。<br />
　　【分利】水停心下，肾气乘心，为悸为喘，五苓散。<br />
　　【温】《直指方》云：阴证喘则必促，脉伏而逆，反阴丹、理中汤、四逆汤。阴毒喘促，来苏丹。<br />
　　【下】喘而腹满，有潮热者，此为欲解。喘而气促短，腹满，大柴胡汤、小承气汤；兼结胸者，陷胸汤。<br />
　　【灸】寒邪下陷，喘而咳者，灸肺俞。<br />
　　<br />
　　卷之十三　伤寒门（上）<br />
　　证候<br />
　　伤寒烦躁者，烦为扰扰而烦，躁为愤躁之躁。合而言之，烦躁为热也，有阴阳虚实之别焉。心热则烦，阳实阴虚；肾热则躁，阴实阳虚。烦为热轻，躁为热甚。有先烦而后躁，有先躁而后烦。有邪在表而烦躁者，有邪在里而烦躁者，有不烦便作躁闷者，此则阴盛隔阳也。如此者，证之常也。其或结胸证悉具，烦躁者死。发热下利，厥逆烦躁不得卧者死。少阴病烦躁吐利，四肢逆者死。少阴病五六日，自利复烦躁不得卧者死。<br />
　　【解表】太阳中风，脉浮紧，发热恶寒，身痛，不汗而烦躁，大青龙汤。得病三四日，脉弱，无太阳证，柴胡汤。<br />
　　【分利】烦躁消渴，辰砂五苓散。下利，咳而呕，烦躁不卧，猪苓汤。<br />
　　【和】下利咽痛，胸满而烦，猪肤汤。自汗心烦小便多，芍药甘草汤。少阴心烦不卧，黄连鸡子汤、鸡清散。<br />
　　【温】阴盛而烦躁，少阴病吐利，手足厥冷，烦躁欲死者，吴茱萸汤。《外台》云：阴躁欲坐井水中，宜热药温之。下之后复发汗，昼而烦躁不得眠，夜而安静，不渴无热证，干姜附子汤。阴盛发躁名阴躁，四逆汤。六七日无大热，阴盛隔阳，身冷脉细，烦躁不饮水，霹雳散。欲饮水者不可与。<br />
　　【灸】伤寒六七日，脉微细，手足厥冷而烦躁，灸厥阴。<br />
　　<br />
　　卷之十三　伤寒门（上）<br />
　　证候<br />
　　懊为烦恼， 为郁闷之貌，即心下烦恼，郁郁然不舒，愤愤然无奈，心中不安，比之烦躁而甚者也。有自下后，表中阳乘虚入内陷，郁结不散，伏于心胸之间，宜吐之，正所谓木郁达之之意。经曰：表未解反下之，胃中虚空，客气冲上，饥不思食，而为懊 。由此观之，皆下早所致。邪结心胸，大小便不利，热结胃中，有燥粪，此为实懊 ，可下之。<br />
　　【吐】阳明脉浮紧，咽燥，腹满而喘，发热汗出，恶热，心中懊 ，舌上胎者，栀子豉汤。发汗吐下之后，虚烦不得眠，甚则反复颠倒，心中懊 ，栀子豉汤。<br />
　　【下】阳明病下之后懊 而烦，中有燥粪，承气汤。短气烦躁，咽硬，胸中懊 ，大陷胸汤。阳明无汗，小便不利，心中懊 者，必发黄，茵陈蒿汤。<br />
　　<br />
　　卷之十三　伤寒门（上）<br />
　　证候<br />
　　伤寒惊惕者，心中惕惕然而不安也，或因下吐，或因温针，或因火劫。<br />
　　【镇定】与悸证同。<br />
　　【凉心】心神烦乱怔忡，兀兀欲吐，气乱而热，似懊 状，朱砂安神丸。<br />
　　【和解】伤寒八九日下之，胸满惊惕，小便不利，谵语，一身尽痛，不可转侧而烦者，阳热客于胸中也。惊者，心恶热而神不守也。便不利，津液不行，里虚也。<br />
　　谵语身痛，不营于表也，柴胡龙骨牡蛎汤。<br />
　　<br />
　　卷之十三　伤寒门（上）<br />
　　证候<br />
　　伤寒战栗，为病欲解也。战者正气胜，栗者邪气胜也。阴阳争战，故为之摇也。邪气外与正气争，则为战；邪气内与正气争，则为栗。战得汗而解，栗则不战而但鼓颔，遂成寒逆，多不得解，以阴气内盛，阳虚不胜故也。惟正气将实，邪气欲出，其人本虚，邪正相争，微而振动，而作战，为正胜邪，故欲解也。<br />
　　【温】栗而不战，阴气内热，正不胜邪，姜附四逆汤。桂苓白术甘草汤。韩氏治下汗后战，救逆汤。微减，与羊肉汤，再投而战解。<br />
　　<br />
　　卷之十三　伤寒门（上）<br />
　　证候<br />
　　伤寒振者，森然欲寒，耸然欲动是也，近乎战也，皆责其虚寒，下后复发汗，必振寒，表里俱虚也。亡血家发汗，寒栗而振者，血气俱虚也，其振欲仆地。有身为之振摇者，皆发汗过多亡阳，经虚不能自主持，故身振摇也。<br />
　　【温】太阳病发汗后不解，其人仍发热，心下悸，头眩心 ，动振欲擗地，真武汤。<br />
　　吐下后里虚，气上逆，眩，脉沉紧，身为振摇者，茯苓桂枝白术甘草汤、小建中汤。<br />
　　<br />
　　卷之十三　伤寒门（上）<br />
　　证候<br />
　　伤寒悸者，心中筑筑然动，怔仲不能自安者也。其证有二，为气虚，为停饮。其气虚者，阳气内弱，心中空虚，正气内动而为悸也；其停饮者，由饮水过多，停留心下，心火畏水，不能自安而为悸也。又有汗下之后，正气内虚，亦令人悸，与气虚而悸者，则有甚也。治停饮而悸，必分水气，虽有余邪，亦先治悸，免致水气散走而为他证也。《活人书》云：悸有八九证，皆属三阳。<br />
　　【和解】饮水多而心下悸，虽有他邪，亦先治水，恐水溢为喘为肿为咳为哕为利也，茯苓甘草汤。往来寒热，心下悸，小便不利，心烦喜呕，小柴胡汤。少阳发汗，谵语悸动，小柴胡汤。<br />
　　【温】少阴病，四逆，心下悸，四逆散加桂。汗后脐下悸，又作奔豚，茯苓桂甘大枣汤。<br />
　　【补中】虚则心下悸，脉结代，心悸动，炙甘草汤。伤寒三四日，心下悸而烦，小建中汤。发汗过多，其人胸中阳气不足，心下悸欲得按者，桂枝甘草汤。汗多怔仲不定，益荣汤、养心汤。心神不宁，怔仲不得眠，安神丸。<br />

                    </div></div><hr><script charset='utf-8' src='../js/footer.js'></script></body></html>