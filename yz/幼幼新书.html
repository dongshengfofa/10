<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法幼幼新书' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>幼幼新书</center></div><div class='fo'><center>经文出处:来自殆知阁</center><br/><br>
                        <br />
<br />
　　幼幼新书 宋 刘昉<br />
<br />
　　卷第一<br />
<br />
　　（求端探本）凡一门<br />
<br />
　　卷第一<br />
<br />
　　求子方论<br />
<br />
　　《诗周南国风》：后妃之美也。和平，则妇人乐有子矣。王氏《诗义》以为 ，以为药，能使人有子。《尔雅》云： ，马 。马 ，车前也。<br />
<br />
　　《黄帝内经素问》上古天真论帝日：人年老而无子者，材力尽耶？将天数然也。岐伯曰：女子二七而天癸至，任脉通，太冲脉盛，月事以时下，故有子。（癸谓任癸，北方水，脉名也。任脉、冲脉皆奇经脉也。肾气全盛，冲任流通，经血渐盈，应时而下。天真之气降，与之从事，故云天癸也。然冲为血海，任主胞胎，二者相资，故能有子。所以谓之月事者，平和之气，常以三旬而一见也，故愆期者谓之有病。）<br />
<br />
　　丈夫二八肾气盛，天癸至，精气溢泻，阴阳和，故能有子。（男女有阴阳之质不同，天癸则精血之形亦异。阴静海满而去血，阳动应合而泄精；二者通和，故能有子。《易系辞》曰：男女合精，万物化生，此之谓也。）<br />
<br />
　　《千金》论曰：夫欲求子者，当先知夫妻本命五行相生，及与德合并。本命不在子休废死墓中者，则求子必得。若其本命五行相克及与刑杀冲破，并在子休废死墓中者，则求子了不可得，慎无措意。纵或得者，于后终亦累人。若其相生并遇福德者，仍须根据法如方，避诸禁忌，则所诞儿子，尽善尽美，难以具陈矣。禁忌法，受胎时日，推王相贵宿日法，（并载本门中。）<br />
<br />
　　《千金》论曰：凡人无子，当为夫妻俱有五劳七伤，虚羸百病所致，故有绝嗣之殃。夫治之法，男服七子散；女服紫石门冬丸及坐导荡胞汤，无不有子也。（四方并见本门中）<br />
<br />
　　《千金》论曰：古者求子，多用庆云散、承泽丸。今代人绝不用此，虽未试验，其法可重，故述之。（二方并见本门中）<br />
<br />
　　《千金》论曰：阴阳调和，二气相感，阳施阴化，是以有娠。而三阳所食则多生女。但妊娠二月，名曰始膏。精气成于胞里，至于三月，名曰始胎。血脉不流，象形而变，未有定仪，见物而化，是以男女未分，故未满三月者，可服药方术转之，令生男也。（方术并见本门中。）<br />
<br />
　　《千金》曰：御女之法，交会者当避丙丁日及弦望晦朔、大风、大雨、大雾、大寒、大暑、雷电霹雳、天地晦冥、日月薄蚀、虹 地动。若御女者，则损人神不吉，损男百倍，令女得病，有子必癫痴顽愚，喑哑聋聩，挛跛盲眇，多病短寿，不孝不仁。又避日月星辰、火光之下、神庙佛寺之中、井灶圊厕之侧、冢墓尸枢之傍，皆悉不可。夫交合如法，则有福德大智，善人降托胎中，仍令性行调顺，所作和合，家道日隆，祥瑞竞集。若不如法，则有薄德愚痴，恶人来托胎中，仍令父母性行凶险，所作不成，家道日否，殃咎屡至。夫祸福之应，有如影响，此乃必然之理，可不再思之。若欲求子者，但待妇人月经绝后一日、三日、五日，择其王相日，及月宿在贵宿日，以生气时夜半后乃施泻，有子皆男，必寿而贤明高爵也。以月经绝后二日、四日、六日施泻，有子必女，过六日后勿得施泻，既不得子，亦不成人。<br />
<br />
　　王相日春甲乙 夏丙丁 秋庚辛 冬壬癸月宿日正月一日 六日 九日 十日 十一日 十二日 十四日 二十一日 二十四日 二十九日二月四日 七日 八日 九日 十 日 十二日 十四日 十 九 日 二十二日 二十七日三月一日 二日 五日 六日 七 日 八 日 十 日 十 七 日 二 十 日 二十五日四月三日 四日 五日 六日 八 日 十 日 十五日 十 八 日 二十二日 二十八日五月一日 二日 三日 四日 五 日 六 日 十二日 十 五 日 二 十 日 二十五日 二十八日 二十九日三十日六月一日 三日 十日 十三日 十八日 二十三日 二十六日 二十七日 二十九日七月一日 八日 十一日 十六日 二十一日 二十四日 二十五日 二十六日 二十七日 二十九日八月五日 八日 十日 十三日 十八日 二十一日 二十二日 二十三日 二十四日 二十五日 二十六日九月三日 六日 十一日 十六日 十九日 二十日 二十一日 二十二日 二十三日 二十四日十月一日 四日 九日 十日 十四日 十七日 十八日 十九日 二十日 二十二日 二十三日 二十九日十一月一日 六日 十一日 十四日 十五日 十六日 二十九日十二月四日 九日 十二日 十三日 十四日 十五日 十七日 二十四日春甲寅乙卯 夏丙午丁巳秋庚申辛酉 冬壬子癸亥若与此上件月宿日相合者尤益。<br />
<br />
　　《千金》黄帝杂禁忌法曰：人有所怒，血气未定，因以交合，令人发痈疽。又不可忍小便交合，使人淋，茎中痛。面失血色，及远行疲乏来入房，为五劳虚损少子。且妇人月事未绝而交合，令人成病得白驳也。<br />
<br />
　　《圣惠》：夫妇人无子者，其事有三也。一者坟墓不嗣，二者夫妇年命相克，三者夫病妇疹，皆使无子。若是坟墓不嗣，年命相克，此二者非药能益。若夫病妇疹，须将药饵，故得有效也。然妇人挟疾无子，皆由劳血，血气生病，或月经涩闭，或崩血带下，致阴阳之气不和，经血之行乖候，故无子也。诊其右手关后尺脉浮则为阳，阳脉绝，无子也。又脉微涩，中年得此为绝产也。少阴脉如浮紧，则绝产。恶寒尺寸俱微弱者，则绝产也。<br />
<br />
　　《圣惠》：夫妇人子脏虚冷无子者，由将摄失宜，饮食不节，乘风取冷，或劳伤过度，致风冷之气乘其经血，结于子脏，子脏则冷，故令久无子也。<br />
<br />
　　《葛氏肘后》妇人崩中漏下青黄赤白，使人无子方。<br />
<br />
　　禹余粮 赤石脂 牡蛎 桂心 乌贼鱼骨 灶下黄土上为末，各等分。以粥饮服方寸匕，日三服。<br />
<br />
　　《葛氏肘后》又方干姜 经墨（各一两）上末为丸。酒下日三丸，神效。<br />
<br />
　　《葛氏肘后》又方鹿茸 当归（各二两） 蒲黄（半两）上捣筛。酒服一钱匕，稍加至方寸匕。<br />
<br />
　　《葛氏肘后》又方上好墨末一匕，饮服。<br />
<br />
　　《葛氏肘后》又方上烧露蜂房末三指撮。酒服之，大神效。<br />
<br />
　　《葛氏肘后》又方上常炙猪肾脂食之，面裹煮吞之，亦佳。<br />
<br />
　　《葛氏肘后》妇人无病，触禁久不生子，常候月水绝后一日交接为男，二日为女，三日为男，四日为女，五日为男，六日为女。过此则女间闭不成，勿复交接，更时后日，徒然无益，浪辛苦也。<br />
<br />
　　柏子仁（一升） 茯苓（米酒二升）上捣，合乳和服十丸，即佳。<br />
<br />
　　《葛氏肘后》又方大黄（七分） 黝参（五分） 皂荚 杏仁 吴茱萸（二两） 半夏 前胡（各一分）上捣蜜丸，服二十丸，不过半年有子，根据前法即定男女也。<br />
<br />
　　《千金》七子散 治丈夫风虚目暗，精气衰少亦无子，补不足方。（《千金翼》同。）五味子 牡荆子 菟丝子 车前子 菥 子 石斛 薯蓣 熟地黄 杜仲 鹿茸 远志（各八铢） 附子 蛇床子芎 （各六铢） 山茱萸 天雄 人参 茯苓 黄 牛膝（各五铢） 桂心（十铢） 巴戟天（十二铢） 苁蓉（十二铢） 钟乳粉（八铢）上二十四味治下筛，酒服方寸匕，日二；不知，增至二匕，以知为度。禁如药法。不能酒者，蜜和丸服亦得。一方加覆盆子八铢。求子法一根据前篇。<br />
<br />
　　《千金》朴消荡胞汤 治妇人立身已来全不产，及断绪久不产三十年者方。<br />
<br />
　　朴消 牡丹 当归 大黄 桃仁（生用。各三铢） 细辛 浓朴 桔梗 赤芍药 人参 茯苓 桂心 甘草 牛膝橘皮（各二铢） 虻虫（十枚） 水蛭（十枚） 附子（六铢）上十八味 咀，以清酒五升，水五升合煮，取三升，分四服，日三夜一。每服相去三时，更服如常。覆被取少汗，汗不出，冬日着火笼之，必下积血，及冷赤脓如赤小豆汁。本为妇人子宫内有此恶物令然，或天阴脐下痛，或月水不调，为有冷血不受胎。若斟酌下尽，气力弱，大困不堪，更服亦可，二三服即止。如大闷不堪，可食酢饭冷浆一口即止。然恐去恶物不尽，不大得药力。若能忍服尽大好，一日后仍着道药。（《千金翼》不用桔梗，甘草。）《千金》治全不产及断绪，服前朴消汤，后着坐导药方。<br />
<br />
　　皂荚 山茱萸（《千金翼》作苦瓜） 当归（各一两） 细辛 五味子 干姜（各二两） 大黄 矾石戎盐 蜀椒（各半两）上十味末之，以绢袋盛，大如指，长三寸，盛药令满，内妇人阴中。坐卧任意，勿行走急，小便时去之，更安新者，一日一度，必下青黄冷汁，汁尽止即可。幸御自有子，若未见病出，亦可至十日安之。一本，别有葶苈、砒霜各半两，此药为服朴硝汤恐去冷恶物出不尽，以导药下之，值天阴冷不疼，不须着导药。有着盐为导药者，然不如此药。其服朴硝汤后即安导药，经一日外服紫石门冬丸。<br />
<br />
　　《千金》紫石门冬丸 治全不产及断绪方。<br />
<br />
　　紫石英 天门冬（各三两） 当归 芎 紫葳 卷柏 桂心 乌头 干地黄 牡蒙（《千金翼》作牡荆，《外台》作牡蒙） 禹余粮 石斛 辛夷（各一两） 人参 桑寄生 续断 细辛 浓朴 干姜 食茱萸 牡丹牛膝（各三十铢） 柏子仁（一两） 薯蓣 乌贼骨 甘草（各一两半）上二十六味末之，蜜和丸，酒服如梧桐子大十丸。日三，渐增至三十丸，以腹中热为度。不禁房室。夫行不在不可服，禁如药法。比来服者，不至尽剂即有娠。<br />
<br />
　　《千金》白薇丸 主令妇人有子方。<br />
<br />
　　白薇 细辛 防风 人参 秦椒 秦艽 桂心 牛膝 白蔹（一云白芷） 芜荑 沙参 芍药 五味子 白僵蚕牡丹 蛴螬（各一两） 干漆 柏子仁 干姜 卷柏 附子 芎 （各三十铢） 紫石英 桃仁（各一两半） 钟乳 干地黄 白石英（各二两） 鼠妇（半两） 水蛭 虻虫（各十五枚） 吴茱萸（十八铢） 麻布叩复头（一尺，烧）上三十二味末之，蜜和丸，酒服如梧子大十五丸。日再，稍加至三十丸，当有所去，小觉有异即停服。<br />
<br />
　　《千金》庆云散 主丈夫阳气不足，不能施化，施化无成方。（《千金翼》同）覆盆子 五味子（各一升） 天雄（一两） 石斛 白术（各三两） 桑寄生（四两） 天门冬（九两） 菟丝子（二升） 紫石英（二两）上九味治下筛，酒服方寸匕，先食，日三服。素不耐冷者，去寄生加细辛四两；阳气不少而无子者，去石斛加槟榔十五枚。<br />
<br />
　　《千金》承泽丸 主妇人下焦三十六疾不孕绝产方。（《千金翼》同）梅核仁 辛夷（各一升） 葛上亭长（七枚） 泽兰子（五分） 溲疏（三两） 本（一两）上六味末之，蜜和丸。先食服，如大豆二丸，日三，不知稍增。若腹中无坚癖积聚者，去亭长加通草一两。<br />
<br />
　　恶甘者，和药先以苦酒搜散，乃内少蜜和为丸。<br />
<br />
　　《千金》大黄丸 主带下百病无子，服药十日下血，二十日下长虫及清黄汁，三十日病除，五十日肥白方。<br />
<br />
　　大黄（破如米豆，熬令黑）柴胡 干姜 朴硝（各一两） 芎 （五两） 蜀椒（二两） 茯苓（如鸡子大一枚）上七味末之，蜜和丸如梧桐子大。先食服七丸，米饮下，加至十丸，以知为度，五日微下。<br />
<br />
　　《千金》治女人积年不孕。<br />
<br />
　　吉祥丸方天麻 柳絮 牡丹 茯苓 干地黄 桂心（各一两） 五味子 桃花 白术 芎 （各二两） 覆盆子（一斗） 桃仁（一百枚） 菟丝子 楮实子（各一升）上十四味末之，蜜和丸如豆大。每服空心饮，若酒下五丸，日中一服，晚一服。<br />
<br />
　　《千金》硝石大黄丸 治十二 瘕及妇人带下绝产无子，并欲服寒食散而腹中有 瘕实者，当先服大丸下之，乃服寒食散。大丸不下水谷，但下病耳，不令人困方。<br />
<br />
　　硝石（六两。朴硝亦得） 大黄（八两） 人参 甘草（各二两）上四味末之，以三年苦酒三升置铜器中，以竹箸柱器中，一升作一刻，凡三升作三刻，以置火上。先内大黄，常搅不息，使微沸尽一刻，乃内余药，又尽一刻，有余一刻，极微火，使可丸如鸡子中黄。欲合药当先斋戒一宿，勿令小儿、女人、奴婢等见之。欲下病者用二丸，若不能服大丸者，可分作小丸，不可过四丸也。<br />
<br />
　　欲令大，不欲令细，能不分为善。若人羸者，可少食，强者不须食，二十日五度服，其和调半日乃下。若妇人服之下者，或如鸡肝，或如米汁，正赤黑，或一升，或三升，下后慎风冷；作一杯粥食之，然后作羹 ，自养如产妇法，六月则有子。禁生鱼、猪肉、辛菜。若寒食散者，自如药法，不与此同，日一服。（寒食散方未见。）《千金》治月水不利闭塞，绝产十八年，服此药二十八日有子。<br />
<br />
　　金城太守白薇丸方。<br />
<br />
　　白薇 细辛（各三十铢） 人参 杜蘅（《古今录验》用牡蛎） 牡蒙 浓朴 当归 紫菀 白僵蚕 半夏（各十八铢） 蜀椒 防风 附子（各一两半） 沙参 干姜 秦艽 牛膝（各半两）上十七味末之，蜜和，先食服如桐子大三丸。不知，稍增至四、五丸。此药不长将服，觉有娠则止，用之大验。（崔氏有桔梗、丹参十八铢。）《千金》白薇丸 主久无子或断绪，上热下冷，百病皆治之方。（《千金翼》同）白薇 干姜 蜀椒 干地黄 车前子（各十八铢） 石膏 紫石英 本 子 卷柏（各三十铢） 芎 蛇床子 当归（各一两） 太一余粮 白龙骨 麦门冬 远志 泽兰 茯苓 赤石脂（各二两） 覆盆子白芷 桃仁 人参（各一两半） 细辛（三两） 蒲黄 桂心（各二两半） 橘皮（半两）上二十八味末之，蜜和，酒服十五丸，如梧子大。日再渐增，以知为度，亦可至五十丸。慎猪、鸡、生冷、酥、滑、鱼、蒜、驴马牛肉等，觉有娠即停，三月止。择食时，可食牛肝及心。至四月、五月不须，不可故杀，令子短寿，遇得者大良。<br />
<br />
　　《千金》治妇人绝产，生来未产，荡涤腑脏，使玉门受子精。<br />

                    <br>
                        <br />
　　秦椒丸方秦椒 天雄（各十八铢） 元参 人参 白蔹 鼠妇 白芷 黄 桔梗 露蜂房 白僵蚕 桃仁 蛴螬 白薇细辛 芜荑（各一两） 牡蒙 沙参 防风 甘草 牡丹皮 牛膝 卷柏 五味子 芍药 桂心 大黄 石斛白术（各三十铢） 柏子仁 茯苓 当归 干姜（各一两半） 泽兰 干地黄 芎 （各一两十八铢） 干漆白石英 紫石英 附子（各二两） 钟乳（二两半） 水蛭（七十枚） 虻虫（一百枚） 麻布叩复头（七寸烧）上四十四味末之，蜜丸。酒服十丸，如梧子。日再，稍加至二十丸。若有所去，如豆汁，鼻涕，此是病出，觉有孕即停。<br />
<br />
　　《千金》治妇人始觉有娠，养胎并转女为男。<br />
<br />
　　丹参丸方丹参 续断 芍药 白胶 白术 柏子仁 甘草（各二两） 东门上雄鸡头（一枚） 当归 吴茱萸 橘皮（各一两十八铢） 白芷 冠缨（烧灰。各一两） 芜荑（十八铢） 干地黄（一两半） 犬卵（一具，干） 人参 芎干姜（各三十铢）上十九味末之，蜜和丸。酒服十丸，日再稍加至二十丸，如梧子大。<br />
<br />
　　《千金》又方取原蚕矢一枚，井花水服之，日三。<br />
<br />
　　《千金》又方取弓弩弦一枚，绛囊盛带妇人左臂。一法，系腰下，满百日去之。<br />
<br />
　　《千金》又方取雄黄一两，绛囊盛带之；要女者带雌黄。<br />
<br />
　　《千金》又方上以斧一柄，于产妇卧床下置之，仍系刃向下，勿令人知。如不信者，待鸡抱卵时，根据此置于窠下，一窠鸡子尽为雄也。<br />
<br />
　　《千金》治劳损产后无子，阴中冷，溢出子门，闭积年不瘥，身体寒冷方。<br />
<br />
　　防风（一两半） 桔梗（三十铢） 人参（一两） 菖蒲 半夏 丹参 浓朴 干姜 紫菀 杜蘅（各十八铢） 秦艽 白蔹 牛膝 沙参（各半两）上十四味末之，白蜜和丸如小豆。食后服十五丸，日三服。不知增至二十丸，有身止。夫不在勿服之，服药后七日方合阴阳。<br />
<br />
　　《千金》柏子仁丸 治妇人五劳七伤，羸冷瘦削，面无颜色，饮食减少，貌失光泽及产后断绪无子，能久服，令人肥白补益方。<br />
<br />
　　柏子仁 黄 干姜 白石英 紫石英 钟乳（各二两） 赤石脂 浓朴 桂心 白术 苁蓉 细辛 独活 人参五味子 石斛 白芷 芍药 桔梗（各一两） 蜀椒（一两半） 防风 乌头（一方作牛膝） 干地黄（各三十铢） 泽兰（二两六铢） 本 芜荑（各十八铢） 杜仲 当归 甘草 芎 （各四十二铢）上三十味末之，蜜和酒服二十丸，如梧子。不知加至三十丸。（《千金翼》无乌头，有龙骨、防葵、茯苓、秦艽各半两，为三十三味，并治产后半身枯悴。）《千金》大泽兰丸 治妇人虚损及中风余病，疝瘕，阴中冷痛。或头风入脑，寒痹筋挛缓急，血闭无子，面上游风去来，目泪出，多涕唾，忽忽如醉。或胃中冷逆，胸中呕不止，及泄痢淋沥。或五脏六腑寒热不调，心下痞急，邪气咳逆。或漏下赤白，阴中肿痛，胸胁支满。或身体皮肤中涩如麻痘，苦痒疾癖结气。或四肢拘挛，风行周身，骨节疼痛，目眩无所见。或上气恶寒，洒淅如疟；或喉痹鼻 ，风痫癫疾；或月水不通，魂不定，饮食无味。并产后内衄，无所不治，服之令人有子方。<br />
<br />
　　泽兰（三两六铢） 本 当归 甘草（各一两十八铢） 芎 干地黄 柏子仁 五味子（各一两半） 桂心石斛 白术（各一两六铢） 白芷 苁蓉 浓朴 防风 薯蓣 茯苓 干姜 细辛 卷柏（各一两） 蜀椒 人参杜仲 牛膝 蛇床子 续断 艾叶 芜荑（各十八铢） 紫石英（三两） 赤石脂 石膏（各二两） 禹余粮（一两。一本有枳实十八铢，麦门冬一两半）上三十二味末之，蜜和丸，酒服如梧子大二十丸至四十丸。久赤白痢去干地黄，石膏、麦门冬、柏子仁，加大麦 ，陈曲，龙骨，阿胶，黄连各一两半。有钟乳加三两良。<br />
<br />
　　《千金》紫石英天门冬丸 主风冷在子官，有子常堕落，或始为妇便患心痛，仍成心疾，月水都未曾来，服之肥充令人有子方。<br />
<br />
　　紫石英 禹余粮 天门冬（各三两） 乌头 苁蓉 桂心 甘草 五味子 柏子仁 石斛 人参 泽泻（一作泽兰）远志 芜荑 杜仲（各二两） 蜀椒 卷柏 寄生 石南 云母 当归（一作辛荑） 乌贼骨（各一两）上二十二味末之，蜜和丸，酒服梧子大二十丸，日二服。加至四十丸。<br />
<br />
　　《千金》鳖甲丸 治女人少腹中积聚，大如七八寸盘面，上下周流痛不可忍，手足苦冷，咳噫腥臭。<br />
<br />
　　两胁热如火灸，玉门冷如风吹。经水不通，或在月前，或在月后，服之三十日便瘥、有孕。此是河内太守魏夫人方。<br />
<br />
　　鳖甲 桂心（各一两半） 蜂房 元参 蜀椒 细辛 人参 苦参 丹参 沙参 吴茱萸（各十八铢） 虫 干姜 牡丹 附子 水蛭 皂荚 当归 芍药 甘草 防葵（各一两） 蛴螬（二十枚）大黄 虻虫（各一两六铢）上二十四味末之，蜜和丸。酒下七丸如梧子大，日三。稍加之，以知为度。<br />
<br />
　　《千金》治妇人产后十二症病，带下无子，皆是冷风寒气。或产后未满百日，胞络恶血未尽，便利于悬圊上，及久坐，湿寒入胞里，结在少腹牢痛，为之积聚。小如鸡子，大者如拳，按之跳手隐隐然，或如虫啮，或如针刺，气时抢心，两胁支满，不能食饮，食不消化，上下通流。或守胃管，痛连玉门，背膊痛，呕逆短气，汗出，少腹苦寒，胞中创，咳引阴痛，小便自出，子门不正，令人无子。腰胯疼痛，四肢沉重淫跃，一身尽肿，乍来乍去，大便不利，小便淋沥，或月经不通，或下如腐肉，青、黄、赤、白等如豆汁，梦想不祥。<br />
<br />
　　牡蒙丸方（亦名紫盖丸。）牡蒙 桂心 吴茱萸 芎 浓朴 硝石 前胡 干姜 虫 牡丹 蜀椒 黄芩 桔梗 茯苓 细辛葶苈 人参（各十八铢） 当归（半两） 大黄（二两半） 附子（一两六铢）上二十味末之，蜜和更捣万杵，丸如梧子大。空心酒服三丸，日三。不知，加之至五、六丸，下赤白青黄物如鱼子者，病根出矣。<br />
<br />
　　《千金》治女人腹中十二疾。一曰经水不时，二曰经来如清水，三曰经水不通，四曰不周时，五曰生不乳；六曰绝无子，七曰阴阳减少，八曰腹苦痛如刺，九曰阴中寒，十曰子门相引痛，十一曰经来冻如葵汁状，十二曰腰急痛。凡此十二病，得之时，因与夫卧起，月经不去；或卧湿冷地，及以冷水洗浴，当时取快，而后生百疾；或疮痍未瘥，便合阴阳，及起早作劳，衣单席薄，寒从下入方。<br />
<br />
　　半夏 赤石脂（各一两六铢） 蜀椒 干姜 吴茱萸 当归 桂心 丹参 白蔹 防风（各一两） 卢（半两）上十一味末之，蜜和丸。每日空心酒服十丸，梧子大，日三；稍加，以知为度。<br />
<br />
　　《外台》：《广济》疗无子，令子宫内炙丸方。（《圣惠方》同）麝香（二分研） 皂荚（十分，涂酥炙，削去黑皮子） 蜀椒（六分汗）上三味捣筛，蜜丸酸枣仁大。以绵裹，内产宫中，留少绵线出；觉憎寒，不净下多，即抽绵线出却丸。药一日一度换之，无问昼夜，皆内无所忌。<br />
<br />
　　《外台》：《广济》又方（《圣惠》本同）蛇床子 石盐 细辛 干姜 土瓜根（各四两）上五味捣散，取如枣核大。以绵裹，内子宫中，以指进之，根据准前法中门。病未可，必不得近丈夫，余无所忌。<br />
<br />
　　《外台》：《广济》又疗妇人百病，断绝绪产。<br />
<br />
　　白薇丸方白薇 细辛 浓朴（炙） 椒（汗） 桔梗 鳖甲（炙。各五分） 防风 大黄 附子（炮） 石硫黄（研。各六分） 牡蒙（二分） 人参桑上寄生（各四分） 半夏（洗） 白僵蚕 续断 秦艽 紫菀 杜蘅 牛膝 虻虫（去翅足，熬） 水蛭（各三分） 紫石英（研） 朴硝 桂心 钟乳 当归（各八分）上二十七味，捣筛，蜜丸。空腹温酒服如梧子十五丸，日二，渐加至三十丸，不吐不利。忌生冷、油腻、饧、生血物、人苋、生葱、生菜，猪肉、冷水、粘食，陈臭。<br />
<br />
　　《外台》：《延年》疗妇人子脏偏僻，冷结无子。坐药方（《圣惠方》同）蛇床子 芫花（各三两）上二味捣筛，取枣大，纱袋盛，内产门中，令没指，袋少长作须去，任意卧着，慎风冷。<br />
<br />
　　《外台》：《广济》疗久无子。<br />
<br />
　　白薇丸方白薇 牡蒙 本（各五分） 当归 姜黄 干地黄（各七分） 人参 柏子仁 石斛 桂心 附子（炮） 五味子 防风吴茱萸 甘草（炙） 牛膝 芎 桑寄生（各六分） 禹余粮（八分） 秦椒（二分，汗）上二十味捣筛，蜜丸如梧桐子，空腹酒下二十丸，加至三十丸，日再服，不利。忌生葱、生菜、热面、荞麦、猪肉、葵菜、芜荑、菘菜、海藻、粘食、陈臭物等。《外台》：《广济》又疗久无子断绪，少腹冷痛，气不调。<br />
<br />
　　地黄汤方干地黄 牛膝 当归（各八两） 芎 卷柏 防风（各六分） 桂心 牵牛子（末。各三分）上八味切，以水六升，煮取二升三合，去滓，分三服。服别和一分牵牛末服。如人行四五里，更进一服，以快利止。忌热面、荞麦、炙肉、生葱、芜荑、蒜、粘食等物。<br />
<br />
　　《外台》：《经心录》茱萸丸 疗妇人阴寒十年无子方。（《圣惠方》同）蜀椒（去目汗，末） 吴茱萸（各一升）上二味蜜丸如弹子大。绵裹导子肠中，日再易，无所下，但开子脏，令阴温即有子也。<br />
<br />
　　《圣惠》治妇人无子或断绪，上热下冷，百病皆主之。<br />
<br />
　　白薇丸方白薇 川椒（去目及闭口者，微炒去汗用） 熟干地黄 白龙骨（各一两） 当归（锉碎，微炒） 车前子 蛇床子 芎 干姜（炮裂，锉）细辛（各半两） 本 卷柏 桃仁（汤浸，去皮尖、双仁，麸炒微黄） 白芷 覆盆子 菖蒲 人参（去芦头） 桂心 远志（去心） 白茯苓（各三分） 麦门冬（一两半，去心，焙）上件药捣，罗为末，炼蜜和捣五七百杵，丸如梧桐子大。每于空心及晚食前，以温酒下三十丸。<br />
<br />
　　《圣惠》治妇人腹脏久积风冷，血气凝涩，不能宣通，故令无子。宜服杜蘅丸方杜蘅 防风（去芦头） 白茯苓 细辛 附子（炮，去皮脐。各一两） 白薇 牛膝（去苗） 沙参（去芦头） 半夏（汤洗七遍，去滑，微炒）秦艽（去苗） 菖蒲 蒿本 蛇床子 桂心（各三分） 川椒（一分，去目及闭口者，微炒去汗）上件药捣，罗为末，炼蜜和捣五、七百杵，丸如梧桐子大。每于空心及晚食前，以温酒下三十丸，有子即住服。<br />
<br />
　　《圣惠》治妇人子脏风冷，致令无子，宜用此方。<br />
<br />
　　皂荚（去黑皮，涂酥炙令黑，去子） 川大黄（锉碎，微炒） 戎盐 当归（锉碎，微炒） 白矾（烧灰。各一两） 五味子 川椒（去目及闭口者，微炒去汗） 干姜（炮裂，锉） 细辛（各三分）上件药捣，罗为末，用绵裹药末如枣大。内产门中，有恶物下即止，未效再用。<br />
<br />
　　《圣惠》治妇人子脏虚冷及五劳七伤，羸瘦面无颜色，不能饮食，产后断绪，无子多时。<br />
<br />
　　柏子仁丸柏子仁 泽兰 防风（去芦头） 紫石英 白石英（各细研，并水飞过） 当归（锉碎，微炒） 浓朴（去粗皮，涂生姜汁，炙令香熟） 熟干地黄杜仲（去粗皮，炙微黄，锉） 黄 （锉） 芎 干姜（炮裂，锉） 牛膝（去苗。各一两） 白术芜荑 人参（去芦头） 石斛（去根锉）白芷 赤石脂（细研） 白芍药 桔梗（去芦头） 五味子 防葵 细辛 秦艽（去苗） 白茯苓本龙骨 肉苁蓉（酒浸一宿，割去皱皮，炙令干） 桂心 独活（以上各半两） 钟乳粉（二两） 甘草（炙微赤，锉） 川椒（三分，去目及闭口，微炒去汗用）上件药捣，罗为末，入研了药，都研令匀，炼蜜和捣五七百杵，丸如梧桐子大。每于空心及晚食前，以温酒下三十丸。<br />
<br />
　　《圣惠》治妇人子脏久积风虚冷气，致阴阳二气不能和合，故令久无子。<br />
<br />
　　秦椒丸方秦椒（去目及闭口者，微炒去汗） 细辛 芜荑 白石英（细研，水飞过） 白薇 泽兰 人参（去芦头） 石斛（去根锉） 防风（去芦头） 牡蒙白芷 桔梗（去芦头） 牛膝（去苗） 川大黄（锉碎，微炒） 甘草（炙微赤，锉） 白蔹 五味子 桂心黄 （锉） 蛴螬（微炒） 白僵蚕（微炒） 白术 元参 桃仁（汤浸去皮尖、双仁，麸炒微黄） 牡丹 沙参（去芦头） 卷柏 芎干姜（炮裂，锉） 白芍药 露蜂房（微炒。以上各一两） 钟乳粉 紫石英（细研，水飞过） 干漆（捣碎，炒令烟出） 附子（炮裂，去皮脐） 熟干地黄（以上各二两） 天雄（三分，炮裂，去皮脐） 柏子仁 当归（锉碎，微炒） 白茯苓（以上各一两半） 虻虫（七枚，去翅足，微炒） 水蛭（十四枚，炒令黄） 麻布（七寸，烧灰）上件药捣，罗为末，炼蜜和捣五、七百杵，丸如梧桐子大。每于空心，以温酒下三十丸，服稍觉有验，即住服。<br />
<br />
　　《圣惠》治妇人久无子，由子脏久积风冷，阴阳不能施化。宜服紫石英丸方紫石英（二两，细研，水飞过） 细辛 浓朴（去粗皮，涂生姜汁炙令香熟） 桔梗（去芦头） 川椒（去目及闭口者，微炒去汗） 防风（去芦头）川大黄（锉碎，微炒） 附子（炮裂，去皮脐） 硫黄（细研） 白薇 当归（锉碎，微炒） 桂心（以上各一两） 鳖甲（一两半，生用） 牡蒙 人参（去芦头） 桑寄生（各三分） 半夏（汤洗七遍，去滑） 白僵蚕（微炒） 续断 紫菀（洗去苗土） 牛膝（去苗） 杜蘅（以上各半两）上件药捣，罗为末，炼蜜和捣五、七百杵，丸如梧桐子大。每于空心及晚食前，以温酒下三十丸。<br />
<br />
　　《圣惠》治妇人子脏冷，久无子，由风寒邪气客于经血。宜服卷柏丸方卷柏 牡蒙 本 当归（锉碎，微炒） 熟干地黄 柏子仁 干姜（炮裂，锉） 禹余粮（烧醋淬三遍） 白薇（以上各一两） 芎 人参（去芦头） 石斛（去根，锉） 桂心 附子（炮裂，去皮脐） 五味子 防风（去芦头） 甘草（炙微赤，锉） 吴茱萸（醋浸七遍，焙干微炒） 牛膝（去苗） 桑寄生 川椒（去目及闭口者，微炒去汗。以上各三分）上件药捣，罗为末，炼蜜和捣五、七百杵，丸如梧桐子大。每于空心及晚食前，以温酒下三十丸。<br />

                    <br>
                        <br />
　　《圣惠》治妇人血海久积虚冷，无子。<br />
<br />
　　阳起石丸方阳起石（二两，酒浸，煮半日，细研） 熟干地黄（一两） 干姜（炮裂，锉） 白术 牛膝（去苗） 吴茱萸（汤浸七遍，焙干微炒。以上各三分）上件药捣，罗为末，炼蜜和捣三、二百杵，丸如梧桐子大。每于空心及晚食前，温酒下三十丸。<br />
<br />
　　《圣惠》治妇人久无子断绪者，是子脏积冷，血气不调。宜服干熟地黄散方熟干地黄 牛膝（去苗） 当归（锉细，微炒） 柏子仁 白薇（以上各一两） 桂心（半两） 防风（去芦头） 芎 卷柏（各三分）上件药捣，罗为散。每服三钱，以水一中盏，煎至六分去滓。每日空心温服。<br />
<br />
　　《灵苑》治受气虚弱及五劳七伤，脏腑积冷， 癖症块，虚胀或经脉不调，疳冷赤白带下，口苦舌干，面色痿黄，黑心烦，惊悸头目旋晕，不喜饮食，痰涕粘涎，手足百节热疼，无力，肌肉消瘦，子息断绪。服一月，当妊娠，百病皆愈，大效。<br />
<br />
　　内补丸方萆 （四两） 牛膝 白术 五加皮（各二两） 川乌头（炮，去皮脐） 丹参 枳实（麸炒，去瓤。各一两）上七味捣，罗为细末，炼蜜为丸如梧桐子大。每服二十丸，用暖酒下，空心、日午、日晚各进一服，立有功效。<br />
<br />
　　《灵苑》阿胶煎丸 治妇人血气久虚，孕胎不成，大补益虚损不足，常服滋助血海方。<br />
<br />
　　伏道艾（取叶去梗，捣熟，筛去粗皮，只取艾茸，秤取二两米醋，煮一伏时，候干研成膏） 阿胶（三两，炙） 糯米（炒） 大附子（炮，去皮脐） 枳壳（去瓤麸炒。各一两）上五味并捣，罗为末，入前膏内杵匀，为丸如梧桐子大。每服三十丸，空心用温酒下，午食前再服。忌藻菜，羊血、腥臊等物。<br />
<br />
　　《千金》妇人绝子灸然谷五十壮，在内踝前直下一寸。妇人绝嗣不生，胞门闭塞，灸关元三十壮报之。<br />
<br />
　　《千金》妇人妊子不成；若堕落，腹痛，漏见赤。灸胞门五十壮，在关元左边二寸是也。右边二寸名子户。<br />
<br />
　　《千金》治人绝嗣不生。灸气门穴，在关元旁三寸，各百壮。<br />
<br />
　　《千金》妇人子脏闭塞不受精，疼。灸胞门五十壮。<br />
<br />
　　《千金》妇人绝嗣不生，漏赤白。灸泉门十壮，三报之。穴在横骨当阴上际。<br />
<br />
　　《千金翼》崩中带下，因产恶露不止。中极穴在关元下一寸。妇人断绪最要穴，四度针即有子。若未有，更入八分，留十呼得气，即泻。灸亦佳，但不及针，日灸三七至三百止。<br />
<br />
　　《庄氏 穴》妇人月水不利，贲豚上下，并无子。灸四满三十壮，穴在丹田两边相去各一寸半。<br />
<br />
　　《庄氏 穴》妊数堕胎。妊娠三月，灸膝上一寸，七壮。<br />
<br />
　　《庄氏 穴》关元主断绪。产道冷针入八分，留三呼，泻五吸。灸亦佳，但不及针。日灸三七壮至一百止。<br />
<br />
　　卷第二（方书叙例）凡十三门<br />
<br />
　　卷第二<br />
<br />
　　叙初有小儿方第一《千金》论曰：夫生民之道，莫不以养小为大，若无于小，卒不成大。故《易》称：积小以成大。《诗》有：厥初生民。《传》云：声子生隐公。此之一义，即是从微至着，自少及长，人情共见，不待经史。故今斯方，先妇人小儿，而后丈夫耆老者，则是崇本之义也。然小儿气势微弱，医士欲留心救疗，立功差难。今之学人，多不存意。良由婴儿在于襁褓之内，乳气腥臊，医者操行英雄，讵肯瞻视。静而言之，可为太息者矣。《短剧方》云：《圣惠》云：（《短剧》曰黄帝言。）凡人年六岁以上为小，十六以上为少，（《巢源》、《外台》作十八以上为少。）三十以上为壮，（《巢源》、《外台》作二十以上为壮。）五十以上为老，其六岁以下经所不载。所以乳下婴儿有病难治者，皆为无所承据也。中古有巫妨《巢源》作巫方者，立小儿《颅囟经》以占夭寿，判疾病死生，世相传授，始有小儿方焉。逮于晋、宋，江左推诸苏家，传习有验，流于人间。齐有徐王者，亦有《小儿方》三卷。故今之学人，颇得传授。然徐氏位望隆重，何暇留心于少小，详其方意，不甚深细，少有可采，未为至秘。令博撰诸家及自经用有效者，以为此篇。凡百居家，皆宜达兹养小之术，则无横夭之祸也。<br />
<br />
　　卷第二<br />
<br />
　　叙小儿有病与大人不殊第二《千金》：小儿之病与大人不殊，唯用药有多少为异。其惊痫、客忤、解颅、不行等八、九篇，合为一卷。<br />
<br />
　　自余下痢等方，并散在诸篇中，可披而得也。<br />
<br />
　　卷第二<br />
<br />
　　叙小儿方可酌量药品分两第三葛稚川《肘后方》载鹿鸣山续古序云：观夫古方药品分两，灸穴分寸不类者，盖古今人体大小或异，脏腑血脉亦有差焉，请以意酌量。药品分两，古序已明，取所服多少配之。或一分为两，或一铢为两，以盏当升可也。如中卷末紫丸方，代赭、赤石脂各一两，巴豆四十粒，杏仁五十枚。小儿服一麻子，百日者一小豆且多矣。<br />
<br />
　　若两用二铢四 ，巴豆四粒，杏仁五枚，可疗十数小儿，此其类也。灸之分寸，取其人左、右中指中节可也。<br />
<br />
　　其使有毒野狼虎性药，乃急救性命者也。或遇发毒，急掘地作小坑，以水令满、熟搅稍澄，饮水自解，名为地浆。<br />
<br />
　　特加是说于品题之后尔。<br />
<br />
　　卷第二<br />
<br />
　　叙小儿有病宜早治第四《外台秘要》：凡人有少病，若似不如平常，则须早道。若隐忍不疗，小儿、女子益以滋甚。<br />
<br />
　　卷第二<br />
<br />
　　叙调理小儿第五《婴童宝鉴》云：夫人禀阴阳二气，生疾病于三焦，然冠壮易明，童幼难治。黄帝云：吾不能察其幼小者，为别是一家调理耳。此不在《黄帝图经》之论也。（黄帝与岐伯撰《素问》，只说大人十二经脉，即不说小儿。<br />
<br />
　　黄帝云：吾不察其少小，赖国有巫方，虽以不经可知天寿之要。）又云：小儿如水中之泡，草头之露者，以表用药，无令造次焉。为小儿脏腑娇嫩，血气懦弱，肌体不密，精神未备，故称不易医也。或云：初生者曰婴儿，三岁者曰小儿，十岁者曰童子。大小各异，且不可概而用药也。必明消息形候，审定生死，察病患之浅深，知药性之寒温，乃一世之良工矣。<br />
<br />
　　卷第二<br />
<br />
　　叙修合药第六《婴童宝鉴》云：凡修合药饵，切要分别州土，深晓好恶，明辨真伪。然后精细洁净，炮、 炙、爆，一一都了。乃根据方分两，仔细秤定，始可合和。又合和之际，当须用不津器盛药，勿令尝嗅。（《太平圣惠方》云：不可众鼻嗅之，众口尝之，恐损药精气，用之无灵效耳。）又不可全用古方，恐分两差误。今之与古，风俗尚乃不同，岂得更用古方之分两也。今时医人，修合小儿药物，惟少是妙，故别立圭则，以表今时。凡古用一刀圭者，即今用一钱匕。（一钱匕者，以钱满抄一钱末也。）或云：一钱重者，是等秤之一钱也。明此二说，更无疑焉。夫秤二钱半为一分，四分为一两，但根据此修合，必无差误。（为小儿脏腑与大人不同，故立此一篇耳。）<br />
<br />
　　卷第二<br />
<br />
　　叙用药第七《万全方》论小儿用药法：经言：六岁以下为小儿。然小儿与大人异疗者，以有撮口，急、慢惊忤，疳、痫等候，当须别为方论。余病与大人不殊。诸方散在卷中，亦可兼取，详而用之。（如吐泻、伤风、伤寒之类，受病一同大人，并取同用之。）然小儿纯阳，病则热多冷少，其药宜少冷于大人为得。其有用温药处，当以意减损之；（如水泻、白痢、胃冷之类，亦用温药也。）若丸散用之，亦在医者裁酌。一月以内可与百日同，周岁可与二岁同，三岁可与四岁同，五岁可与六岁同。同者谓同其多少为一服，虽然大约如此，更详其疾之轻重而增减之。孙思邈言龙胆、调中二汤云：儿生一日至七日，取一合分三服。生八日至十五日，取一合半分三服。生十六日至二十日，取二合分三服。生二十日至三十日，取三合分三服。生三十日至四十日，以五合分三服。恐五合未得，自斟酌。上此二方，准一日以上，四十日以来儿方法具此，后欲处方者，宜一准此为率，乃至五、六岁，皆节次加减之，不烦重述。<br />
<br />
　　卷第二<br />
<br />
　　叙小儿气弱不可容易吐泻第八《秘要指迷》论贵贱云：天地之性人为贵。气清者贤，气浊者愚。乃受父母胎气，既能成人。初生曰婴儿，周岁曰孩儿，三岁曰小儿。况婴儿之病难晓，用药与大人不同，故婴孩受气血弱，不可吐泻。所谓病轻药重，反受其殃，人命既绝，不可再生。<br />
<br />
　　卷第二<br />
<br />
　　叙十五岁以下皆可以小方脉治之第九《惠眼观证》云：凡生下一七至襁褓内及一岁皆谓之牙儿。二岁曰婴儿，三岁曰奶童，四岁曰奶腥，五岁曰孩儿，六岁曰小儿。自一岁至十五岁，皆以小方脉治。<br />
<br />
　　卷第二<br />
<br />
　　论初受气第十《圣济经》原化篇。孕元立本章曰：有泰初，有泰始。浑沦一判，既见气矣，故曰泰初；既立形矣，故曰泰始。气初形始，天地相因，生生化化，品物彰矣。故曰大哉干元，万物资始；至哉坤元，万物资生。有生之初，虽阳予之正，育而充之必阴为之主。因形移易，日改月化，无非坤道之代终也。谓之妊，阳既受始，阴壬之也。<br />
<br />
　　谓之胞，已为正阳，阴包之也。谓之胚，未成为器，犹之坯也。谓之胎，既食于母，为口以也。若娠则以时动也，若怀则以身根据也。天之德，地之气，阴阳之至和，相与流薄于一体。惟能顺时数，谨人事，勿动而伤，则生育之道得矣。观四序之运，生、长、收、藏，贷出万有，仪则咸备。而天地之气未始或亏者，盖阴阳相养以相济也。昧者曾不知此，乃欲拂自然之理，谬为求息之术。方且推生克于五行，蕲补养于药石，以伪胜真，以人助天，虽或有子，孕而不育，育而不寿者众矣。昔人论年老有子者，男不过尽八八，女不尽七七，则知气血在人固自有量，夫岂能逃阴阳之至数哉。<br />
<br />
　　《圣济经》原化篇。藏真赋序章曰：水、木、火、土、金为序者，以其相生有母子之道也。水、火、金、木、土为序者，以其相克有夫妇之义也。相生所以相继，相克所以相治。维人禀生，命门肇乎。始胎之后，未有不相克以成者。原自乾坤交遇于亥，一阳始壬于西北。壬为阳水，合丁之阴火而生丙。丙为阳火，合辛之阴金而生庚。庚为阳金，合乙之阴木而生甲。甲为阳木，合己之阴土而生戊。戊为阳土，合癸之阴水而生壬。兹夫妇之义，化毓妙理由是出焉。方其壬之兆怀命门，初具有命门，然后生心，心主血，法丁之生丙也。有心，然后生肺，肺生皮毛，法辛之生庚也。有肺，然后生肝，肝生筋，法乙之生甲也。有肝，然后生脾，脾生肉，法己之生戊也。有脾，然后生肾，肾生骨髓，法癸之生壬也。有肾，则与命门合，而二数备矣。壬者，其一水一石之谓欤，此肾于五脏所以独耦。苟徒知在器有权与准，在物有龟与蛇，在色有赤与黑。而六口一水一石之道，是未达生化之妙。夫太一真精兆于水、立于石，故火之悍、金之坚、木之桡、土之和得以赅存诸中。其相克相治者，乃所以相成耶。犯人之形者，讵可一于相生相继，而欲以收成物之功哉。析而推之，一月血凝，二月胚兆，三月阳神为魂，四月阴灵为魄，五月五行分五脏，六月六律定六腑；以之七精开窍，八景神具，宫室罗布，气足象成，靡不有自然之序。观妙之士，两之以九窍之变，参之以九脏之动，了然胸次，无或逆施者，盖得其始生之序如此。<br />
<br />
　　《颅囟经》：夫颅囟者，谓天地阴阳化感颅囟，故受名也。尝览黄帝内传，王母金文，始演四叙二仪阴阳之术，三才一元之道。采御灵机，黄帝得之升天，秘藏金匮，密固《内经》，百姓莫可见之。后穆王贤士、师巫于崆峒洞，得而释叙天地大德，阴阳化功，父母交和，中成胎质。爰自精凝血室，儿感阳典；血入精宫，女随阴住。故以清气降而阳谷生，浊气升而阴井盛。此二者，二仪互换，五气相参。自睹元机，非贤莫趋。<br />
<br />
　　谓真阴错杂，使精血叙而成殃。阳发异端，感荣卫，合而有疾，遂使婴儿才养，惊候多生。庸愚不测始末，乱施攻疗，便致枉损婴儿。吁哉！吁哉！遂究古言，寻察端由，叙成疾目，曰《颅囟经》焉。真凭辩证，乃定生死，后学之流，审根据济矣。天和大清，降乘赤海，则谓真一。元气乘之，则母情光 ，荡漾炽然，是阳盛发阴，当妊其男也，六脉诸经皆举其阳证，所谓妊衰不胜脏气，则触忤而便伤。好胜而气劣，则母疾三、五月而发，皆随五脏。心脏干，而以口苦舌干；肺脏 而多涕发寒；肝脏邪，而服酸多睡；脾脏发，而呕逆恶食；肾脏困，而软弱无力。脏妊气平，则和而无苦，胎若劣而强得脏养，至生亦乃多疾。二仪纯阴之证，升杂真一者，谓阴盛阳，则父情博，妊当成女也，六脉诸经皆发阴证。若血盛气衰，则肥而劣气。若气盛血衰，则瘦而壮气。余脏妊之气皆同男说。孩儿子处母腹之内，时受化和之正气，分阴阳之纪纲。天地降灵，日月而化万物以生成。随其时变，大理情纯至一，化成祥瑞之基。全真道一，故生成焉。一月为脉，精血凝也。<br />
<br />
　　二月为胎，形兆分也。三月阳神为三魂，动以生也。四月阴灵为七魄，净镇形也。五月五行分，脏安神也。六月六律定，脐姿灵也。七月精开窍，通光明也。八月元神具，降真灵也。九月宫室罗布，以生人也。十月气足，万象成也。太一元真在头曰泥垣，总众神也。得诸百灵，以御邪气。淘异万类，以静为源，是知慎终静远，即以守恬和可以保长生耳。故小儿之瘦 ，盖他人之过也。<br />

                    <br>
                        <br />
　　《千金》：凡儿在胎，一月胚，二月胎，三月有血脉，四月形体成，五月能动，六月诸骨具；七月毛发生，八月脏腑具，九月谷入胃，十月百神备则生矣。生后六十日瞳子成，能咳笑应和人。百日任脉成，（《千金翼》云：五十日任脉成。）能自反复。百八十日体骨成，能独坐。二百一十日掌骨成，能扶伏。三百日膑骨成，能独立。三百六十日膝骨成，能行也。（《千金翼》云膝膑成。）若不能根据期者，必有不平之处。（《千金翼》与此皆同，异者笺注于下。）张涣论小儿初受气。经曰：阴搏阳别，谓之有子。父母气血和调，阳施阴化而成妊娠。全在其母忌慎调养，则令儿生下少疾易养。若初不忌慎，则儿无由得安。且婴儿在腹亦可辨男女，诊其母脉，左手沉实为男，右手浮大为女。又母若面南行还复呼之，左回首是男，右回首是女。且妊娠一月、两月血脉行涩，其母勿食腥辛之物，居必静处。三、四月内形象渐成，无食姜、兔等物。五、六月内，勿食诸辛物等。七、八月内，勿食瓜果酸物之类。九、十月内忌食生冷一切动风痰物等。常须端心清虚，坐无斜席，立无偏倚，行无邪径，目无邪视，耳无邪听，口无邪言，心无邪念，无妄喜怒思虑，每见伛偻丑恶形容之人则避之，及不得往田野之间睹一切禽兽之类。盖母有所动，胎必感之。动、静、听、闻莫不随母。若不根据此法，则男女无由智能聪明，自多疾病难养，徒施汤药。又妊娠常须调适寒温，一切忌慎。才有小不调，便须服药去其疾病，益其气血，扶养胎气，则生儿强盛。切宜慎之。<br />
<br />
　　卷第二<br />
<br />
　　相寿命第十一《千金》相小儿寿命长短法：儿生枕骨不成者，能言而死。尻骨不成者，能倨而死。（《千金翼》以尻骨为膝骨。）掌骨不成者，能扶伏而死。踵骨不成者，能行而死。髌骨不成者，能立而死。生身不收者，死。鱼口者，死。股间无生肉者，死。颐下破者，死。阴不起者，死。囊下白者，死。赤者，死。<br />
<br />
　　相法甚博，略述十数条而已。<br />
<br />
　　儿初生额上有旋毛者，早贵妨父母。儿初生阴大而与身色同者，成人。儿初生叫声连延相属者，寿；声绝而复扬急者，不寿。儿初生汗血者，多危不寿。儿初生目视不正数动者，大非佳人。儿初生自开目者，不成人。<br />
<br />
　　儿初生通身软弱如无骨者，不成人。儿初生发稀少者，强不听人。（《圣惠》云不听。）儿初生脐小者，不寿。儿初生早坐、早行、早语、早齿，生皆恶性，非佳人。儿初生头四破者，不成人。儿初生头毛不周匝者，不成人。啼声散，不成人。啼声深，不成人。汗不流，不成人。小便凝如脂膏，不成人。常摇手足者，不成人。<br />
<br />
　　无此状候者，皆成人也。<br />
<br />
　　儿初生脐中无血者，好。卯下缝通达而黑者，寿；鲜白长大者，寿。<br />
<br />
　　论曰：儿三岁以上，十岁以下，观其性气高下，即可知其夭寿。大略儿小时识悟通敏过人者多夭，则项托、颜面之流是也。小儿骨法成就威仪，回转迟舒，稍费人精神雕琢者，寿。其预知人意，回旋敏速者亦夭，则杨修、孔融之流是也。由此观之，夭寿大略可知也。亦犹梅花早发，不睹岁寒；甘菊晚荣，终于年事。是知晚成者，寿之兆也。（《千金翼》相小儿寿命并同。）《联珠论》云：凡小儿未满岁以前，五不成医。<br />
<br />
　　掌骨不成而不能匍匐，必死。枕骨不成而不能言语，必死。膝骨不成而不能移步，必死。胯骨不成而不能动坐，必死。尻骨不成而不能行立，必死。<br />
<br />
　　上以上不足之疾，并是父母已过之疾也。<br />
<br />
　　卷第二<br />
<br />
　　三关锦纹第十二《仙人水鉴》小儿脉经要诀云：夫小儿托质胎，胎成形，血气诞生之后，三岁之间，十旬之内，荣卫未调，筋骨轻软，肠胃微细，凡于动静，易获惊伤，致于夭亡，得不伤哉。余着书之暇，留心医术，措意诸方，编成小儿疾候之源，成一家径捷之说。三关之脉，取类而歌；五脏之疾，穷太而脉。目曰《小儿脉经要诀》。贻于后代，深可指迷耳。<br />
<br />
　　《脉形论》：夫小儿手之第二指，指有三节，脉之形出其上也。近虎口之位，号曰风关，其次曰气关，在其指端曰命关。凡有疾，当视其三关上之脉形。察其病焉，可以三关断之。指，左手指也。<br />
<br />
　　脉形图（与翰林待诏杨大邺法同，少异者各注于下。）脉形图一　风关脉是惊，传心脏。<br />
<br />
　　气关脉是疳，传肺脏。<br />
<br />
　　命关脉或通度三关，是肺风，慢惊不疗。<br />
<br />
　　风关慢惊，可医。（杨大邺云：急惊亦治。）气关心疳，可医。<br />
<br />
　　命关难医。<br />
<br />
　　歌曰：形如鱼刺物多惊，（《庄氏家传》及《朱氏家传》皆作形如鱼刺是初惊。遍体如汤面色青，或泻或狂宜此断，消症调气便惺惺。）脉形图二　风关水惊，亦医。<br />
<br />
　　气关疳入肺，亦医。（杨大邺云：方不治。）命关及三关通度是慢惊形候也。下两关不断者难疗，单关者亦医。<br />
<br />
　　（杨大邺云：悬针命关疳，过三关不治。）歌曰：形似悬针泻痢多，水惊急疗便安和，（《庄氏家传》云：水惊紫黑候安和。）受疾只因心脏起，三关通度是沉 。<br />
<br />
　　脉形图三　风关是肺脏惊。<br />
<br />
　　气关慢惊有虚积，亦医。<br />
<br />
　　命关疳气风，不疗。<br />
<br />
　　歌曰：形如水字肺家惊，虚积相传面色青，膈上有食宜便取，（杨大邺云：膈上有涎。）消症洗肺得安宁。<br />
<br />
　　脉形图四　风关肺风，亦医。<br />
<br />
　　气关慢惊风入肺，难疗。<br />
<br />
　　命关若有，不疗。<br />
<br />
　　歌曰：形如乙字病传肝，眼慢惊啼泪不干，此病肺风传受得，（《庄氏家传》云：此是肝脾传受得。）三关观候细详看。<br />
<br />
　　脉形图五　风关病伤肺，堪治。<br />
<br />
　　气关大肠有积。命关难治。<br />
<br />
　　歌曰：形如曲虫疳积深，肺家有病肾乘心，患子若能医得好，（杨大邺云：患儿急与消沉积。）良工须是获千金。<br />
<br />
　　脉形图六　风关肝疳，亦医。（杨大邺于此云：风关肾有积，可治。）气关肺疳，亦医。（杨大邺云：气关肺积，堪治。）命关不治。（杨大邺同。）歌曰：形似环来肾受疳，好泥喜土作常餐，消症未遇良工药，取动方知体渐安。<br />
<br />
　　脉形图七　风关（杨大邺云：风关若有肾有疳。）气关（杨大邺云：气关疳蛔。）命关三关若有乱纹皆虫也。（杨大邺云：命关不治，三关都有纹曲是虫。<br />
<br />
　　歌曰：纹乱涎横虫在心，悲啼晓夜痛难禁，求神拜鬼浑无效，吃药安和莫吝金。<br />
<br />
　　脉形图八　风关。气关。<br />
<br />
　　命关（三关都过有积，命关独有不治。面上及身上有者便是流米，死候不疗。）歌曰：流珠死候不须医，更看三关在所推，风气得之犹可治，命纹有此死何疑。<br />
<br />
　　《仙人水鉴》八脉主病歌：形如鱼刺物惊瘥，形似悬针泻痢多，水字肺惊症见甚，乙知肝积要调和。<br />
<br />
　　又歌：形似曲虫疳患久，如环肾积细详看，逢纹乱后知虫犯，流米通身莫望安。<br />
<br />
　　《仙人水鉴》虎口脉色相应歌：虎口脉青同面上，心头有热水惊来，飞禽四足将禽断，（禽为火，其色赤。虎口一脉若赤，应面上有赤，是飞禽四足惊也。脉乱须逢打扑灾。）茅先生论小儿如小可患，要看虎口及三关脉时，如丹红色是伤寒及食猛发壮热；如红色夹青色是惊；如紫青色是腹肚不和；如紫黑色是腹中冷，或泻、或痢，此是气关也。如小儿风关受色与前面同，欲丹紫色，若其患甚，即其色如黑必死也。如命关受色被虎口内一带，色去丹红犹通治，若紫色及黑色死也。（看茅先生似以第一关为气关，第二关却为风关，与其他名字不同。然断病则一，虽不同何害。）大凡小儿三关脉，赤来上风关时甚也，上命关时死也。第一且要看太冲脉，动时即吉，不动即千万死。更看阴阳二部脉，如来沉慢时死，如来猛犹尚通治。<br />
<br />
　　《婴童宝鉴》辨三关锦纹云：手鱼际白肉上有脉可候：黑脉起者痫，赤者热，青大者寒，青小者平。手第二指间脉可候：青脉为四足惊，黑脉为水惊，（或云沐浴着。）赤脉为人惊。（或云火惊。）微见者为风盛，纹曲者为食伤。脉小而短者为平，脉大而长者为重，出节者不治。<br />
<br />
　　翰林待诏杨大邺看小儿脉法云：夫小儿脉见红赤色在节内，如细鱼肠大者，即风热盛也。若见脉微红者，即风热也。若见微红半青者，是惊积风热也。若见脉青色在指节内如鱼肠大者，即惊候也。若见脉青色在指节内如练据，两头大中心细者，即急惊痫风候。若见脉如前，青色过节三、二分以来，如曲鳝伸缩来去者，即慢惊风候。若见脉前青中当两伴半青红者，即急惊候也。若见脉白色在节，似细鱼肠大者，此伤脾泻也。若见前白色在节内，半白半红、半赤色者，即伤寒候也。若见阴阳候脉息过节二、三分以来，如曲鳝缩来缩去者，即是伤寒，被人将药取动，此无辜疾，必死候也。见脉色白色过节二、三分以来，即脾泄泻也。若见伤寒候脉息当节中心者，即无辜之疾，此日久也。七、九、十一日以上，如见本伤寒者，只一、三、五月医得。若见前白色、青红色在节内，似细鱼肠大者，脾胃不顺。脉白色在节内，即惊 风也。大凡见小儿脉黄色必死，如脉过节者，为死候也。<br />
<br />
　　杨大邺又定小儿生死三关诀：手上青纹现，情知四足惊，黑因遭水扑，赤是大人惊，内隐连风急，纹弯食上寻，但看叉手处，方始验真形。<br />
<br />
　　又内八片锦：青色小大曲，水火飞禽扑，黑花小大曲，人鬼并四足，赤色小大曲，米面并鱼肉，若是红丝见，慢脾惊作毒。<br />
<br />
　　又诀：虎口见纹青，多应四足惊，赤色水兼扑，黑是外人惊，脉沉症宿乳，纹弯食上寻，浑身虽壮热，耳冷痘还生。<br />
<br />
　　又外八片锦：孩儿生下月余间，左男右女辨根源，若有紫纹胎惊气，青色原胎气不全，赤色有惊因水得，一二三岁两边看。<br />
<br />
　　又诀：若过一关长一米，二米便是惊扑起，传到第一中节时，便是惊扑皆一齐，似出不出纹隐隐，惊传脏内紫微显，青色惊病方入脾，此是慢脾无可疑。<br />
<br />
　　《飞仙论》小儿指节候云：凡看小儿指节，从虎口第一节、第二节、第三节。脉见或青或紫，或红或淡、或黑有纹如锦一直者，是奶伤脾及热惊发。左右手指皆有者是惊与积齐发，有三条：或散是肺生风痰，或 鸣者。青是伤寒主嗽。如红大主泻，有黑相兼主有痢，红多赤痢，黑多白痢，有紫相兼加渴是虚也。<br />
<br />
　　歌曰：左手三关现锦纹，定伤脾胃热和惊，右同左样双纹起，食积惊伤是本形，纹头又着三叉样，肺热风涎夜作声，有青却是伤寒候，若只纹红泻欲生。<br />
<br />
　　《宝童方》看小儿虎口云：自虎口一节至二节脉，或青、或黄、或黑，有纹如锦一直者，是奶食伤脾及发惊，左右手是一样。惊与积齐发有三条：成线，是肺生风痰，或似 鸣。有青是伤风咳嗽。如红主泻，红黑相兼主有痢，黑多主赤痢；有紫相兼主泻，此候虚也。<br />
<br />
　　歌曰：纹生左手锦纹形，定是伤脾及热惊。右有双纹如左样，痢伤惊泻一齐生。纹头有似三叉样，肺热风生哭不停，有青却是伤寒候，只有通红是泻生。<br />
<br />
　　小儿非时将手摸胫，七日遇心王必死，心王子午时。<br />
<br />
　　虎口纹形：纹如鱼刺骨者 图　 是因惊着。<br />
<br />
　　歌曰：纹如鱼刺是初惊，红色须知病在心，若遇黑时连肾脉，更宜详审究元因。<br />
<br />
　　纹如水字 图　 是夹惊伤寒。<br />
<br />
　　歌曰：纹黑惊传入肾囊，青黄脾脏受灾殃，夹惊伤寒红赤色，镇心解表要相当。<br />
<br />
　　纹如一字 图　 是吃食并惊有积候。<br />
<br />
　　歌曰：纹弯食上有乖时，传受风邪入在脾，若黑之时休整疗，遥知大命已倾危。<br />
<br />
　　纹如环子 图　 是有惊涎入肺。<br />
<br />
　　歌曰：惊风入肺少人知，八锦纹中仔细推，环子作纹如面白，涎声潮响急须医。<br />
<br />
　　纹如曲虫 图　 是惊入肝。<br />
<br />
　　歌曰：曲虫纹是病传肝，外证分明仔细看，符药一时交并服，何忧此患不能安。<br />
<br />
　　纹如鱼钩 图　 是惊风在膈上。<br />
<br />
　　歌曰：膈上惊风入肺中，病患遭热又生风，凉肌解膈兼开胃，次镇心田病乃通。<br />
<br />
　　纹如悬针 图　 有惊在心。<br />
<br />
　　歌曰：惊传心脏积因多，壮热通身气不和，此患却称天 病，缓若医持不奈何。<br />
<br />
　　纹如乱字 图　 是脾生疳虫。<br />
<br />
　　歌曰：虫乱纵横总在脾，泻痢频生更恶啼，亦有筋皮干卷缩，用心调理莫延迟。<br />
<br />
　　纹如流珠是死候，苦风气，不可下药。<br />
<br />
　　歌曰：流珠忽睹在三关，孩子相辞命已难，医者返魂求妙药，虽逢扁鹊也应闲。<br />
<br />
　　《宝童方》论三关锦纹歌：孩子生下才过月，有病如何为人说。男左女右虎口中，若有紫纹是惊热，青色成胎气未全，亦本惊生搐有涎。赤色必然经数日，或惊水火病相连。孩儿一 至两 ，虎口更交开掌握。若生米粒过初关，并是有惊防眼阖。若过一节至两节，便与积惊同一说。似出不出隐隐纹，此号应传脾脏结。若紫之时实难疗，青紫有惊入脾窍。此时呼作慢脾风，好手医人急医疗。若逢红色但宽心，下药之时却神妙。脉出三关连指面，孩儿死候还须见。不拘颜色赤白红，万死一生休愤怨。<br />
<br />
　　《保生论》三关锦纹：小儿三岁以前，若有患须看虎口脉，次指表节为命关，次气关，次风关。古人所谓初得风关病，犹可传入气，命定难陈是也。<br />
<br />
　　脉一直者惊，（与治惊。）曲里者是伤寒，（与解汗。）曲外者伤食有积。（与下积。）小儿生未满五百七十六日须看锦纹：命关（三脉过者死。）气关（二脉见病渐深。）风关（一脉见初得病。）一、风关易治。<br />

                    <br>
                        <br />
　　二、气关病深。<br />
<br />
　　三、命关死候。<br />
<br />
　　图　当于第二指三节上辨之。<br />
<br />
　　歌曰：指上青纹起，情知四足惊，（青色主猪、犬、羊、马惊。）黑还因水扑，（风雨师巫喷水洗浴惊。）赤色是人惊。（并撮摸着。）内曲伤寒甚，弯前食上蒸，紫纹多泻痢，（并有热。）黄色主雷惊（鼓声一同）。但看叉手处，方显病真形。<br />
<br />
　　《庄氏家传》小儿看候外八片锦中云：气急风还急，纹弯食已停。<br />
<br />
　　又小儿三关候：三关青是四足惊，三关赤是水惊，三关黑是人惊。有此通度三关脉候是极惊之候，必死。<br />
<br />
　　余外并可医治。<br />
<br />
　　脉曲向里者 图　 是气疳。<br />
<br />
　　脉曲向外者 图　 是风疳。<br />
<br />
　　脉斜向右者 图　 是伤寒身热不食。<br />
<br />
　　脉斜向左者 图　 是伤寒身热不食。<br />
<br />
　　双勾脉者 图　 是伤寒。<br />
<br />
　　脉三曲如长虫 图　 是伤硬物。<br />
<br />
　　脉两曲如钩 图　 是伤冷。<br />
<br />
　　脉一头如 （又有脚者） 图　 是伤冷。<br />
<br />
　　面上有此点子 图　 并是再发之候。<br />
<br />
　　头面肚上（有大脉并青筋 图　 ）并是食毒（惊积难疗。）脉如乱虫 图　 是常疳，亦有虫疳。<br />
<br />
　　蛔、食、积之疳，治之必瘥。凡脉不足、细者，并是风气，但消疳，然后取虫，肥孩儿为效。<br />
<br />
　　又三关锦纹云：风关上有黑纹主痫疾，赤纹主热，青纹紧小微受冷邪，青纹大者主寒邪。气关纹现是疳候，传肺赤青色，紫主疳积。命关脉现者主急慢惊风，难治。三关脉通者死。<br />
<br />
　　图　 风关青如鱼刺易治，是初惊候，黑色难治。气关青如鱼刺主疳劳，身热，易治。命关青如鱼刺主虚，风邪传脾，难治。<br />
<br />
　　图　 风关青黑色如悬针，青主水惊。气关赤如悬针主疳兼肺脏积热。命关有此凡五色皆是死候。三关通度如悬针者主慢惊风，难治。<br />
<br />
　　图　 风关如水字，主惊风入肺，咳嗽面赤。气关如水字，主膈上有涎并虚积停滞。<br />
<br />
　　命关如水字，主惊风疳极夹惊候。不拘五色，三关通度者不治。<br />
<br />
　　图　 风关如乙字，主肝脏惊风，易治。气关如乙字，主惊风。命关如乙字，青黑色主慢脾，难治。<br />
<br />
　　图　 风关如曲虫者，疳病，积聚胸前如横排算子，肚皮似吹起猪 。气关如曲虫，主大肠秽积。命关如曲虫，主心脏传肝，难治。<br />
<br />
　　图　 风关如环，主脾脏疳有积聚。气关如环。主疳入胃，吐逆不治。命关如环，难治。<br />
<br />
　　图　 此纹若在风、气二关易治。若在命关通度，难治。<br />
<br />
　　图　 此纹在手上，或在面上，或在左右脸边，皆是死候。<br />
<br />
　　又要括：鱼刺初惊候，悬针泻痢多，水纹惊肺积，乙字是肝讹，虫曲疳将甚，如环肾有蹉，乱纹虫已极，珠现作沉 。<br />
<br />
　　又别本外八锦纹：第一 图　 指间鱼刺动，隐隐类虫行，此病从心得，先因四足惊。<br />
<br />
　　第二 图　 白轮青黑现，手指若悬针，内外皆相应，儿惊病已侵。<br />
<br />
　　第三 图　 虎口团成曲，因惊或感风，热生由病乳，神乱脸仍红。<br />
<br />
　　第四 图　 上吐多频并，翻肠泻若倾，指纹端似乙，有湿在中停。<br />
<br />
　　第五 图　 摇头时拱手，热极意昏沉，赤黑纹如现，因人自外惊。<br />
<br />
　　第六 图　 内隐风还盛，沉 目不开，都缘因喜怒，到此有 灾。<br />
<br />
　　第七 图　 赤脉过三节，仍加囟似痈，纵多神妙药，此病也难攻。<br />
<br />
　　第八 图　 频因惊扑着，啼叫没时休，乱纹三节现，无病也堪忧。<br />
<br />
　　又内八锦纹：图　 鱼刺脉，初惊候。风关惊风，痰积，可治。气关积滞，可治。命关不治。<br />
<br />
　　图　 悬针脉，主泻痢。风关水惊，可治。气关疳在肺，不治。命关肺疳。三关通度，惊风不治。<br />
<br />
　　图　 水字脉，肺家有惊积。风关肺脏惊积，气关惊，命关慢惊，疳风，不治。<br />
<br />
　　图　 乙字脉，肝气有伤。风关肺风不治。气关惊风入肺不治。命关不治。<br />
<br />
　　图　 曲虫脉，疳盛有积。风关肝疳伤脾。气关大肠受积，脉粗不可治。命关不直者，可治。<br />
<br />
　　图　 如环脉，肾家有积。风关疳病有积。气关大肠受积。命关不治。<br />
<br />
　　图　 乱纹脉，虫在心，其脉乱三关，虫咬心肺。初因热，赤脚连连，赤紫定为惊。<br />
<br />
　　更加赤色，食软硬，睡里惊。乱纹三关可治，小儿肾有积也。<br />
<br />
　　图　 流珠脉，死或沉 ，指上有黑点子，伏积在命关死。若是赤点，或在风关，可与下涎取积。<br />
<br />
　　又歌曰：曲内惊风紧，曲外是食症，因此多般吐，乳食不相应。<br />
<br />
　　长沙医者毛彬传惊八片锦：虎口开时赤星现，双睛翻后卒难辨，定是人惊风入心，手足抽牵无定限。<br />
<br />
　　虎口开时见黑星，囟门肿起及成坑，定知四足曾惊着，面上时扪手不停。<br />
<br />
　　虎口开时带白色，小儿病是水惊得，口眼同开鼻作声，身上汗珠益流出。<br />
<br />
　　虎口开时青色交，唇青相应又胸高，只缘飞鸟来惊着，小腹膨 气转牢。<br />
<br />
　　虎口开时赤色长，看天仰面牙齿当，小儿高处曾经扑，面黑还兼手带黄。<br />
<br />
　　虎口开时带黄色，孩儿两处曾惊吓，作声开口汗常干，项黑须防被灾厄。<br />
<br />
　　虎口中心色带红，儿惊因水遂生风，鼻中出气多开口，目直身强劲似弓。<br />
<br />
　　虎口纹生出外停，若逢此候号胎惊，不论红赤并青黑，逢此之时命必倾。<br />
<br />
　　卷第二<br />
<br />
　　脉法第十三《颅囟经》：凡孩子三岁以下呼为纯阳，元气未散，若有脉候即须于一寸取之，不得同大人分寸。其脉候未来，呼之脉来三至；吸之脉亦三至；呼吸定息六至，此为无患矣。所言定息，呼气也出，吸气未入，定息之中又至，此是平和也。得以大人脉五至取之即瘥矣。如此七至以上即为有气，或脉浮如弓之张弦，此为有风，并可根据后方合药治之。或七至以下，此为冷候，亦宜根据后方合药疗之。或诊候取平和，或而不见，深浮不定，伏益根平者，此为神鬼之病，且合求祟，续宜使药，或桃、柳枝汤法煎饮子。为使一两颗桃心。<br />
<br />
　　《颅囟经》又云：孩子脉呼吸十五至以上，三至以下皆死矣。<br />
<br />
　　《千金翼》：凡妇人脉，常欲濡弱于丈夫也。小儿四、五岁者，脉自疾 ，呼吸八至也。<br />
<br />
　　尺寸俱浮直下，此为督脉腰背强痛不得俯仰，大人癫病，小儿风痫。小儿脉沉者，乳不消也。小儿脉弦急者，客忤气也。<br />
<br />
　　王叔和小儿生死候歌：小儿乳后辄呕逆，更兼脉乱无忧虑。（《病源》小儿啼未定，气息未调，乳母忽遽以乳饮之，其气逆上，乳不得下，停滞胸膈，则胸满气急令儿呕逆。又乳母将息取冷，冷气入乳，乳变坏，不捻除之，仍以饮之，冷乳入腹与胃相逆，则腹胀满痛，气息喘急，亦令呕逆。又解脱换易衣裳及洗浴露儿身体，不避风冷，风冷客于皮肤腠理，传于血气，入于胃则腹胀而吐逆也。凡如此变坏之乳，非有冷吐逆，肠虚入胃则为痢矣。）弦急之时被气缠，脉缓即是不消乳。（小儿脉弦主风邪气，脉缓即气不消。）紧数细快亦少苦，虚濡邪气惊风助。（小儿脉紧与形相称也，虚濡亦生虚邪惊风也。）痢下宣肠急痛时，浮大之脉归泉路。（下痢脉浮大者，死形与脉相反也。）《圣惠》辨小儿脉法：夫小儿脉，三岁以上五岁以下可看候，然与大人有异，呼吸八至是其常也，九至者病，十至者困。小儿脉紧者必风痫也。脉沉者乳不消，脉弦急者为客忤。脉沉数者骨间有冷。脉浮而数乳痫风热。脉紧而弦腹痛，脉弦而数乳热五脏壅。脉牢而实大肠秘涩。脉乍短、乍长、乍大、乍小不等者有祟。小儿变蒸之时，身热而脉乱，汗出，不欲食乳，食乳即吐逆，不可用药，必自瘥矣。小儿病困，汗出如珠，着身不流者，不可治。小儿久下病痢，脉浮而腹痛者，不可治。小儿有病，胸陷，口唇干，目直，口中气冷，头低，卧不举身，手足垂软，身体强直，掌中冷，皆不可治。<br />
<br />
　　茅先生辨小儿五脏本脉：肝弦，心洪，脾缓，肺浮，肾沉。<br />
<br />
　　又辨小儿四季受脉：小儿脉数，热病脉洪，泻痢沉细，风疾弦紧，气疾脉洪。头痛，寸急数；水藏急数，小便频滴冷痛；脾浮洪，胃中有气块，不思饮食。<br />
<br />
　　上前件脉法，各有声出看，各受本候浅深。其小儿合阴阳二部脉，将竞骨为中关，前为阳关，后为阴关。<br />
<br />
　　阳得阴脉死，阴得阳脉亦如之。六岁以前，第一看太冲脉及看形色，并看虎口及三关脉。六岁以后方可看阴阳二部脉，即根据前法。小儿无脉至数，如看前来迟及不动即死候。虎口及三关脉若迭起来黑色，死候不治。太冲脉不动，亦死。<br />
<br />
　　汉东王先生《家宝》小儿一见生死诀：幼童脉气辩何形，（《水鉴》先生曰：小儿虽受阴阳二气成其形状，气尚未周，何言有脉。直至变蒸候尽，阴阳气足方可看脉。其髫 之年，方生阴阳二气。圣人云：男七岁曰髫，生其元阳之气。女八岁曰 ，其阴阳方成。故未满髫 之年呼为淳阳，若髫满后呼为童儿，始可看脉。如身体俱盛，脉至一息六至为常人之脉，一息八至为热，九至风、五至虚、四至损、三至脱、二至死、十至必是疳痨、虚损，形容瘦劣。<br />
<br />
　　若或身肥，血色青白，一息十一、二至者，谓之虚，是风病死，是为脉乱。若一息十至六者，为脉不来，其人当令必死。迟若一息十一、二至者必死速，不满二日。何名为一息？一呼、一吸名为一息。呼吸者，即是出一气，入一气，谓之一息。其脉若指下未硬，隐指急大者是有积。若来微细即是冷，若虚轻紧即是热，时复一大即是惊，若大小不匀即是死候也。先生所论浮数为热，伏结为寒，沉细为冷，大小不匀为恶候。数者紧也，浮者轻也，伏者贴也，重手方见。结者乱也，沉者重没谓之沉。<br />
<br />
　　细者微也，大小不匀则是。或大或小而不匀是为气不生，其人必死也。）二十五种甚分明。（有二十五候，定其生死。）抱着遍身不温暖，（是血绝不 也。）四肢垂 哭鸦声，（四肢垂 者为胃绝也，胃主四肢，即绝不能管也，鸦声已解在形候门中。）啼哭无泪泻涎清，（是肝绝也。） 眉摘眼爪甲黑，（即是筋绝、筋痒，故摘其眉眼也。）泥坛肿起或为炕，（其囟门或肿或陷也。）将口咬人鱼口急，（即是两口角垂如鲫鱼吸水之状。）脚直肚大有青筋，（是筋绝不能收，脚肚胀即是气绝也。）上视以觑于高物，（目直故上视也。）长嘘出气黑文行，（气欲绝出而不回，黑文即血不 脉。）吃乳不收舌退场门，（吃乳不收则胃绝，舌退场门即是心绝。）唇不盖齿眼坑倾；（则是脾绝，脾主肌肉，外应于唇，脾绝则唇缩眼坑，倾亦属脾。）泻痢多变异 血，（则是心绝，心主血，心若绝则下血黑色臭。）偏搐似笑没心情。（一边搐也，虚笑不止，颜没其心情，此恶候也。）不论贵贱及男女，救疗十人无一生。（诸候并是难医者。）钱乙论小儿脉法：脉乱（不治），气不和（弦急），伤食（沉缓），虚惊（促急），风（浮），冷（沉细）。<br />
<br />
　　《婴童宝鉴》论脉候（指脉内候附：）夫小儿三岁以上，七岁以下，其脉驶。一息七八至为平，八至以上至于十至者曰大过（其病为阳盛也，）下不及五至六至曰不足。（其病为阴盛也。）浮为风。（浮者阳，按之不足，轻手乃得，如葱管者，曰浮也。）沉为冷。（沉者阴，重手乃得，举指即无，行于骨下，曰沉也。）洪为热。（洪者，按之散大满部，状如浮者，曰洪。）微为寒。（微脉指下往来细如乱丝，重手即无，轻手乃得也。）紧为实。（亦曰痛。<br />
<br />
　　紧者如丝而急，按之有力曰紧也。）沉细为乳结。（亦为冷。言其脉细小而沉也。）弦数为疟。（脉弦如筝，通度带快。）弦急为客忤。（弦急，如新上之弦。）大小不匀为中恶。（言其脉或大或小，不根据其部也。）脉虚病亦虚。（虚脉轻手得之，重手即无也。曰虚，只因频下，脏腑即虚，亦因久泻也。）变蒸之脉寸口乱。（乱为大小不匀。）伏为气。（伏行筋中曰伏也。）左手寸无脉，心下痛，胸中热，时时呕，口中生疮，犹乳母食冷所兼，咳嗽，头有汗，寒热作，喉中哽塞作声。<br />
<br />
　　右手寸无脉者，短气、气逆，喉中咳噫，犹乳母出冲风露所为也。<br />
<br />
　　心脉满大，肝脉小急，并为痫、螈 之疾。凡寸脉但浮，直上直下，督脉连腰脊强不得俯仰。三部脉紧急，其痫可治。吐 ，浮者可治。弦急者气痛，中恶微者可治。弦紧牢强为症癖病，脉随其左右上见。三部脉沉为食乳不消化，缓亦同上。少阴脉数为疳淋，虚濡者，惊风邪气。脉如雀啄，若紧者风痫。伤寒脉洪者易理，微者难理。脉来浮大者，宜发汗。一投一止病，假令六投一止，六曰病也。春脉弦，夏脉洪，秋脉浮，冬脉沉。四季脉缓，各推其王相表里。若浮而见病，在表，属皮肤，在腑而为顺；阳脉沉，见病在里，属脏、骨髓，逆行阴之理也。脉在上，病在上，死生见焉。<br />
<br />
　　又论死脉：伤寒身大热，体黄，脉沉细者死。中恶、脉紧细者死。黄胆、脉沉细，腹满者死。<br />
<br />
　　《惠眼观证》诊候诀：凡疾患既重，次看脉息如何，当以一指在鱼际或太冲看。若是伤寒、急惊、疹痘之候，此为腑病，得浮洪即易安，沉细即难安。且与回阳两日至第三日再诊之，如得阳脉方许调理。然阳脉取之在轻手如捻葱管乃有，满部重按即无是也。若中慢惊、吐泻、疟痢之候，此为脏病，得沉细即易安，浮洪即难安。盖阴病脉行于内，不可行于外。凡一切病觉脉来三点大又三点细，此亦难治。大都小儿脉只看阳脉大，阴脉细，余不可验也。学人宜审详之。<br />

                    <br>
                        <br />
　　《保生论》：小儿三岁以后或五百七十六日外，皆可诊两手脉，一指定三关。<br />
<br />
　　歌曰：小儿有病须凭脉，一指三关定其息，浮洪风盛数因惊，虚冷沉迟实有积。<br />
<br />
　　浮为风。（秋得浮曰平和。）浮者，轻手来大，重手来细弱如按葱叶之状故曰浮。主小儿中风，伤风咳嗽，嚏喷，烦躁壮热，鼻流清涕，一身头面虚浮，下泄多，小便如粉，可与解表，甚者与出汗即愈。<br />
<br />
　　洪为热。（夏得洪曰平和。）洪者，轻手脉来大，重手脉来亦大，故曰洪。主小儿痫，发热，身生痈疖及瘰 ，喉闭囟肿，风热面赤，气喘，心脏有热，小便淋沥，频患赤痢。<br />
<br />
　　数因惊。（春得数曰平和。）数者，脉来小急，过数速疾故曰数。主小儿梦中咬齿惊掷，见人恐怖，夜多盗汗，白日多困，气粗不语，忽泻青粪。若得数脉乃生惊候，此乃惊气传膀胱，主小儿有疝偏坠。<br />
<br />
　　沉迟为虚冷。沉迟者，轻手按全不见，重手按至骨，脉来沉弱细小，故曰沉迟。主小儿脾胃虚冷，泄泻无时，呕逆不食。<br />
<br />
　　实有积。（冬得实曰平和。）实者，轻手脉不见，重手脉来大，故曰实。主小儿脏腑有积腹胀，面黄发立，小便如油，面仆地卧，频频吐食，腹内鸣响。又积不治，即成疳痨、丁奚、哺露候。若孩儿肥实者，宜与稍凉药取积，后补。若孩儿羸瘦，脏腑虚薄，可与性温药取积后补。<br />
<br />
　　凡小儿脉春数、夏洪、秋浮、冬实、脉来八至止者，皆平和之脉也。若脉来急如弓弦，脉来两动而止不见者，皆必死之脉也。<br />
<br />
　　《孔氏家传》王叔和经：小儿脉呼吸八至者平，九至者伤，十至者困。诊小儿脉多雀斗，要以三部脉为主。<br />
<br />
　　若紧为风痫，沉者乳不消，弦急者客忤，沉而数者骨间有热。<br />
<br />
　　《宝童方》中指脉法：（孩儿五、七岁方诊中指脉。）孩儿五、七岁，五脏脉方现，中指两畔内，于中仔细看。<br />
<br />
　　左男右女专心记，左主脾肝心肾肺，右主热生惊气疳，女子背看各从类，欲察病源谁得知，脉洪大急来归内，此是伤寒病因热，洪大却慢伤脾气，迟细脾虚因取极，脉小急来肾虚致，疾在小肠凭药力，到此医人须用意。诊脉若来三两通，此为死候命须终，吸人指面如弓急，慢脾死候命将毕。<br />
<br />
　　翰林待诏杨大邺中指脉看死候法：中指中间为动脉，医家莫便怀疑恻，此时风满四肢头，万卷千书医不得。<br />
<br />
　　别一本五指歌曰：五指指节冷，惊来不可安。忽然中指热，决定是伤寒。中指独自冷，疹痘有多般。女右男逢左，八片锦中看。<br />
<br />
　　《庄氏集》脉法歌：小儿脉数多风热，沉伏原因乳食结，弦长必动肝肠风，弦数惊蛔四肢掣，洪浮胸中，似火烧，若兼肠痛好添愁，息数和平八九至，此个分明不必忧。<br />
<br />
　　卷第三（病源形色） 凡一十门<br />
<br />
　　卷第三<br />
<br />
　　五脏所主病第一钱乙论五脏所主：心主惊，实则叫哭发热，饮水而搐，虚则卧而悸动不安。肝主风，实则目直大叫，呵欠项急顿闷；虚则切牙多欠，气热则外生，气温则内生。脾主困，实则困睡，身热饮水；虚则吐泻生风。肺主喘，实则闷乱喘促，有饮水者，有不饮水者；虚则哽气，长出气。肾主虚，无实也。惟疮疹肾实则变黑陷，更当别虚实证。假如肺病又见肝证，切牙多呵欠者易治，肝虚不能胜肺故也。若目直，大叫哭，项急顿闷者难治。盖肺久病则虚冷，肝强实而反胜肺也。视病之新久虚实，虚则补其母，实则泻其子。<br />
<br />
　　钱乙论五脏病：肝病，哭叫目直，呵欠顿闷项急。心病，多叫哭惊悸，手足动摇，发热饮水。脾病，困睡泄泻，不思饮食。<br />
<br />
　　肺病，闷乱哽气，长出气，气短急喘。肾病，无精光，畏明，体骨重。<br />
<br />
　　钱乙论肝病胜肺：肝病秋见（一作日哺。）肝强胜肺，肺怯不能胜肝，当补脾肺治肝。益脾者，母能令子实故也。补脾，益黄散。治肝，泻青丸主之。（益黄散方见胃气不和门中，泻青丸见惊热门中。）钱乙论肺病胜肝：肺病春见（一作早晨），肺胜肝，当补肾肝治肺脏。肝怯者，受病也。补肝肾，地黄丸。治肺，泻白散主之。（地黄丸方见虚寒门中，泻白散方见喘咳上气门中。）钱乙论五脏相胜轻重：肝脏病见秋，木旺肝强胜肺也，宜补肺泻肝。轻者肝病退；重者唇白而死。肺脏病见春，金旺肺胜肝，当泻肺。轻者肺病退；重者目淡青，必发惊。更有赤者当搐，为肝怯。当目淡青色也。心脏病见冬，火旺心强胜肾，当补肾治心。轻者病退；重者下窜不语。肾怯虚也。肾脏病见夏，水胜火，肾胜心也，当治肾。轻者病退；重者悸动当搐也。脾脏病见四旁，皆仿此治之。顺者易治；逆者难治。脾怯当面目赤黄。五脏相反，随证治之。<br />
<br />
　　《惠眼观证》论五脏之气各有所主：心主于脉，其性动而荣于面，恶于热。因热所伤则脉浊。肺主于皮，其性坚而荣于毛，恶于寒。因寒所伤则皮涩毛立。脾主于肉，其性浓而荣于唇，恶于湿。因湿所伤则唇枯肉肿。肝主于筋，其性曲直而荣于爪，恶于风。凡惊风搐搦，本因风气激肝，至令筋动发搐而指爪青黑。此爪者，筋之余气。肾主于骨，其性流润而荣于发，恶于燥。凡疳劳久泻，下虚上盛，梦中咬齿，须发焦枯。此齿者，骨之余气，而发亦脑之髓海。<br />
<br />
　　《惠眼观证》论五脏受病：心之受病，既见于面黄脸赤，而又胸膈烦躁，口鼻干粗及患面疮，或泻、惊、脓，与夫喘息声粗，见水惊怕。肝之受病，既见于摇头揉眼，而又遍身涩痒，毛焦发立，覆地而卧，及眼生斑疮，或腹中气癖，与夫夜睡多汗。肺之受病，既见于脸白，喘粗气急，而又憎寒壮热，大肠冷滑，及鼻下常烂，咯唾脓血，与夫咳喘虚胀。<br />
<br />
　　脾之受病，既见于腹上多筋，吃食难化，好吃泥土，粪中虫出，及泻痢频，并多睡，与夫拈眉咬甲。肾之受病，既见于牙龈患疮，而又胸膈焦渴，小便浊水及下部开张，夜中狂叫，与夫弩咽多黑。<br />
<br />
　　卷第三<br />
<br />
　　五脏病相生刑克第二汉东王先生《家宝》论五脏相生刑克：肝属东方木，木生火，金能克之，旺在春三个月，能克于土，见秋而衰。以脾为妇，木为阳。脾为阴也。<br />
<br />
　　心属南方火，火生土，水能克之，旺在夏三个月，能克于金，见冬而衰。脾为中宫土，土生金，木能克之，旺在四季月，四立前后各十八日，能克于水。三月、六月、九月、十二月亦是旺也。肺属西方金，金生水，火能克之，旺在秋三个月，见春而衰，能克于木。肾属北方水，水生木，土能克之，旺在冬三个月，见夏而衰，能克于火。<br />
<br />
　　所言肝属木，肺属金。肝却见水沉，肺却见水浮者何也？肝者，谓水所生，又行其阴道，被水土所荫，故见水而沉，及至煮熟还其本性，却又浮也；其肺属金，所谓心之相近，又行其阳道，所以被火抽，见水灌虚浮，及至煮熟复还本性，而却沉矣。<br />
<br />
　　卷第三<br />
<br />
　　五脏病四时所不宜第三茅先生论小儿心脏不宜夏：久泻变为痢，泻血即难当。形瘦不行坐，心绝生口疮。若逢如此病，端是应南方。若向其中得，何须更忖量。<br />
<br />
　　小儿肝脏不宜春：眼爱频频涩，浑身似醉人。时时贪睡卧，心烦美好嗔。唇白眼胞肿，狂言不欲闻。东方应春候，此病不宜春。<br />
<br />
　　小儿脾脏不宜四季：面爱常黄好，不可见相传。体差增寒热，行难少食餐。此病忌四季。脚面肿相连。朝来阴肿了，不久在人间。<br />
<br />
　　小儿肺脏不宜秋：行后气常急，胀满似怀身。项直时时喘，乳食口不侵。积聚成虚气，惊多癖结成。秋问逢此候，一命定难生。<br />
<br />
　　小儿肾脏不宜冬：痰汗时时有，尿多夜夜惊。遍身生粟疥，手足冷如冰。口内虫常出，面黑绝精神。应此北方候，冬得损其身。<br />
<br />
　　卷第三<br />
<br />
　　胎中滋养第四《圣济经》原化篇和调滋育章曰：食气于母，所以养其形；食味于母，所以养其精。形精滋育，气味为本，岂无时数之宜哉！原四时之化，始于木也；十二经之养，始于肝也。肝之经，足厥阴之脉也。自厥阴次之至于太阳，自一月积乏至于十月，五行相生之气，天地相合之数，举在于是。然手少阴太阳之经，无所专养者，以君主之官无为而已，是皆母之真气，子之所赖以养形者也。若夫胚膏之始，食必甘美，欲扶其柔脆，味必忌辛惧散。其凝聚既胎之后，食粳、稻、鱼、雁于四月，以通水精之成血；食稻、麦、牛、羊于五月，以助火精之成气，食猛鸷于六月，以强精之成筋；食秫、稻于七月，以坚木精之成骨；八月九月受土石之精，以成肤革皮毛，则形已备矣。饮醴、食甘辅其中和而已，是皆天地动植之产子之所赖以养精者也。气味之养，和理钟萃，深根固蒂，其道出焉。虽或气有不调，药石以攻而子不受弊者，养之有素故也。或者以妊娠母治，有伤胎破血之论。夫岂知邪气暴戾，正气衰微，苟执方无权，纵而勿药，则母将羸弱，子安能保？上古圣人谓重身毒之，有故无殒，衰其大半而止。盖药之性味本以药疾，诚能处以中庸，以疾适当，且知半而止之，亦何疑于攻治哉！又况胞胎所系，本于生气之原，而食饮与药入于口而聚于胃，胃分气味散于五脏，苟非太毒快剂，岂能递达于胞胎耶？以谓母治则过之矣。<br />
<br />
　　卷第三<br />
<br />
　　胎中受病第五《圣济经》原化篇。气质生成章曰：具天地之性，集万物之灵，水火平均，气形丸备，咸其自尔。然而奇耦异数，有衍有耗，刚柔异用，或强或羸，血荣气卫，不能逃乎消息。盈虚之理则禀贷之初，讵可一概论是？以附赘、垂疣，骈拇、枝指，侏儒、跛蹩，形气所赋有如此者，疮疡、痈肿，聋盲、喑哑，瘦瘠、疲瘵，气形之病有如此者。然则胚胎造化之始，精移气变之后，保卫辅翼，固有道矣。天有五气，各有所凑；地有五味，各有所入。所凑有节适，所入有度量。凡所畏忌，悉知戒慎。资物为养者，理宜然也。寝兴以时，出处以节，可以高明，可以周密，使雾露风邪不得投间而入，因时为养者，理宜然也。以至调喜怒，寡嗜欲，作劳不忘，而气血从之。皆所以保摄妊娠，使诸邪不得干焉。苟为不然，方授受之时一失调养，则内不足以为中之守，外不足以为身之强，气形弗充而疾 因之。若食兔唇缺，食犬无声，食杂鱼而疮癣之属，皆以食物不戒之过也。<br />
<br />
　　心气大惊而痫疾，肾气不足而解颅，脾胃不和而羸瘦，心气虚乏而神不足之属，皆以气血不调之过也。诚能于食饮知所戒，推而达之，五味无所伤；诚能于气血知所调，推而达之，邪气无所乘，兹乃生育相待而成者也。<br />
<br />
　　故曰：天不人不因。<br />
<br />
　　《仙人水鉴》小儿在母胎中一十二候：一者，母睡多是胎劳，阴气衰弱。宜服此饮子：远志 人参 甘草（炙） 防风 鳖甲上各五分，为末，熬饮子服。<br />
<br />
　　睡惊加少桂，且之客热中，心脏逐惊也，有晕带血风，须添防葵子，其疾立能攻。<br />
<br />
　　二者，母多魇是胎癫风，宜服此方：铁粉最宜良，牛乳和相当，金箔三、两片，入口病难伤。<br />
<br />
　　三者，母多好闲静处，不乐人闹。此是血宫劳闷，子不安也。速须救疗，免生不被风痫所临方：水精并铁精，甘草少难任，犀角研百遍，作饮免疾生。但若如后急，加之白茯苓，麦门冬六分，回意更调停。<br />
<br />
　　上研犀角水同五味药煎作饮子，服之五脏立安。（水精 铁器 甘草 茯苓 麦门冬）四者，母食了即饥，此胎中子已脾胃气盛，母即胎热。宜服桑白皮饮子：人参更须入龙甲，大腹空皮最养神，梨叶入之三两片，作饮须添竹叶真。<br />
<br />
　　五者，母有胎入月后。见丈夫即怒，偏爱闲静处，是胎气阴盛，阳气衰弱，生下是女即安，是儿即死，须宜治之方：松叶及柏枝，香墨自论之，三般充散吃，不计女兼儿。<br />
<br />
　　上松叶、柏枝、香墨并捣为末。<br />
<br />
　　六者，临产腹痛欲死，即生。宜速治之方：凡人多爱使飞猩，（飞猩虫如啮发，头上有角。）吃尽飞猩儿不生；欲免死时牛耳赛，拭取将来自能生。<br />
<br />
　　上飞猩毛烧灰，冷水调一字。<br />
<br />
　　七者，子于胎中，未生，又未足月，闻之作声，兼及鸣言语者，凡人闻之皆是惊疑，无门可治，此是胎鸣，急须服此神方：胎鸣及作声，人间莫不惊，古鼠穴中土，含之立不鸣。<br />
<br />
　　上取如弹子大一块土含之，立不鸣。<br />
<br />
　　八，子在母胎中未产，母若思胎漏，切须宜服此方：乌牛角 牛粪上并为灰，乳调一字，入口即便取定也。<br />
<br />
　　九，子在胎中有风，生下便死，盖缘内风与外风相击遂致儿死。此事最苦，何以验之？仔细看之，母未产时，手指甲青及下至产门，如孩搐痛，此是候也。宜速治之，免丧生命矣。<br />
<br />
　　专意须取八月荷，乳煎白蜜每相和，剪取母发三七数，烧灰入口去残 。<br />
<br />
　　又法：八月池中莲子枝，烧灰入盏乳调稀，入口似神拈却痛，免生虚死女兼儿。<br />
<br />
　　十，子在母胎中死活未分，忧母性命，庸医不验，虚丧生命，诊候晚，莫知所疗，是以说之后人细验用之矣。<br />
<br />
　　雀毛三七枚烧灰，牛乳煮粳糜；古钱煮一个，入口救孩儿。<br />
<br />
　　又方：冷宜用此方。<br />
<br />
　　狗毛七握枚（烧灰），莴苣心七枝，冷水和捣汁，母吃救孩儿。<br />
<br />
　　十一，子在胎中，母胎痛。子若热则母手指甲青黄并渴。子若患冷，令母心烦痛，呕逆。细看症状即知。<br />
<br />
　　母病可疗之，兼疗子疾方：药味讹缺。<br />
<br />
　　十二，子在胎中，旬日分娩不下，此为击着外风。生下多疾，宜急治之。服此神效。走马散子：凡夏结冰寒水石，灯草七枚力相宜，赤龙将用三条尺，（赤马尾也。）充散寒浆更莫疑。<br />

                    <br>
                        <br />
　　上以上孩子十二候疾状，具述神方，无不应验矣。<br />
<br />
　　《仙人水鉴》：子倒生宜服此方：滑石一分将为散，宜蛛二分倒悬虫（蜘蛛一个，烧灰），童子小便调与服，须臾顺产效难同。（切忌丈夫采药。）《杨氏产乳方》：妊娠不得食鸡子、干鲤鱼，合食则令儿患疮。妊娠不得将鸡肉与糯米合食，令儿多寸白。<br />
<br />
　　《小儿形证》论产母忌食五物：食蒜无筋，主生下浑身软，或冲上损眼目。食鳖无鳞，主生下儿项短，及患虾背龟胸。食獐无胆，主多惊风涎，独肾疝气。食兔无脾，主缺唇，或生六指，患脾疾气。食野鸭无髓，主患雀目，鹤膝风得患。<br />
<br />
　　《小儿形证论》：胎内十二患小儿受胎在腹十月降生，母为食前五物受病，及忌八杀日行房（八节日是也），更忌天地交震日行房，每年七月十六日是也。如不慎，即胎内有十二般患如右。<br />
<br />
　　盲 聋 喑哑膝软 钓肾 虾背龟胸 缺唇 巴指鼻 舌短 拳挛《五关贯真珠囊》小儿五般少病候：舌长，知心气盛。眼中瞳仁光辉，肝气盛。肌肤肥润，肺气盛。唇红，脾气盛。耳大而丰，肾气盛。<br />
<br />
　　《五关贯真珠囊》小儿胎中带下不治者疾候：透鼻缺唇，因犯漏胎所致也。杜公儿，因有月信受胎也。头缝解颅，胎气不足故也。骨软酸疼，父母酒醉交合受胎也。手足短小，侧卧受胎。无鼻缺耳，亦侧卧受胎。胎中聋哑，犯天聋地哑日受胎。眼盲，入月多食蒜。天阉石女，父母大小便俱急受胎。无粪门，多食毒物受胎。胎中无发，产前多病，服金石药毒也。囟肿，胎气不足。 鼻者，脉通于鼻，受风邪，其气不和，津液停结也。胎中体赤，妊娠时其母取热过度，热气入胎生，故赤犹在，虽能消，亦伤儿，轻者三日得消。胎中体黄，父母饱中受胎，生下体黄。<br />
<br />
　　卷第三<br />
<br />
　　禀赋之殊第六《圣济经》原化篇凝形殊禀章曰：天地者，形之大也；阴阳者，气之大也。惟形与气相资而立，未始偏废，男女合精，万物化生，天地阴阳之形气寓焉。语七八之数，七少阳也，八少阴也，相感而流通。故女子二七天癸至，男子二八天癸至，则以阴阳交合而兆始。语九十之数，九老阳也，十老阴也，相包而赋形。故阴穷于十，男能围之；阳穷于九，女能方之，则以阴阳相生而成终故也。元气孕育，皆始于子。自子推之，男左旋，积岁三十而至已；女右旋，积岁二十而至已。已为正阳，阴实从之。自已怀妊，男左旋十月，儿生于寅；女右旋十月而生于申。申为三阴，寅为三阳，而生育之时着矣。其禀赋也，体有刚柔，脉有强弱，气有多寡，血有盛衰，皆一定而不易也。以至分野异域，则所产有多寡之宜。吉事有祥，则所梦各应其类。是故荆、扬薄壤多女，雍、翼浓壤多男。熊、罴为男子之祥，虺、蛇为女子之祥，是皆理之可推也。胎化之法，有所谓转女为男者，亦皆理之自然。如食牡鸡，取阳精之全于天产者。带雄黄，取阳精之全于地产者。操弓矢，籍斧斤，取刚物之见于人事者。气类潜通，造化密移，必于三月兆形之先，盖方仪则未具，阳可以胜阴，变女为男，理固然也。<br />
<br />
　　杨大邺《童子秘诀》：小儿十月养胎，触忌克罚。<br />
<br />
　　第一月妊娠，胎月本于肝脏，主养魂魄，故此月宜多吃酸物，以助目也，自然一脏强盛也。物味辛辣，缘肺纳辛，主于金克木，恐伤于肝。第二个月亦然，何也？缘少阳脉养胆也，肝合故也。第三个月，肺脏主养心之脉，主神，此月宜加辛酸之物，食焦苦也。缘肺主于金，其脏纳辛，以助于金气也。食之苦物，缘心纳苦，主火，火克金故也。第四个月，心脏主于养肾，此月宜加增于焦，以助火也。缘心主于火，其脏纳焦苦，勿食酸，缘肾脏纳咸，主于水故也。第五个月，肾脏主养于脾，此月宜增于咸，少吃甘甜之物。缘脾主于土，土缘克于水故也。第六个月，脾脏主养气，此月加于甜物以助土。土缘主于脾也。第七个月，筋骨养形而能动转，少食咸物。惟五味相滋，甜淡得所，为此月胎已通，九窍上下相应也。第八个月，形神俱足成，味俱宜减省，勿食热毒及鸡、兔、狗、猪、牛、马、鸟，雀等物肉，并是伤胎之物，亦作赤瘤，切宜戒之。但只听经，近善，居处静室，所生儿女寿永多贵。切忌嗔怒，频须动作，然用力行住，坐卧不得久也。须要慎之。第九个月，慎忌吃诸炙爆、腥臭、鳞蛊之物，及壅毒肥滑粘腑之物，直至月初忌之，恐伤孩儿头脑，乃生下多生恶疮壅毒。<br />
<br />
　　第十个月婴儿已生血脉，上下循环，化为乳汁，遍信之道，但根据月次调护，自然男女无克罚，筋骨圆满，聪惠寿长，为人易养，无夭亡矣。<br />
<br />
　　汉东王先生《家宝》小儿受六气说云：大凡小儿受其六气。六气者，筋、骨、血、肉、精、气也。<br />
<br />
　　筋实则力多。骨实则早行立。血实则形瘦多发。肉实则少病，其母乳多汁则粗紫色。精实则灵利，多语笑，不怕寒暑。气实则少发而体肥。<br />
<br />
　　卷第三<br />
<br />
　　得病之源第七《圣济经》慈幼篇稽原疾证章曰：婴孩气专志一，终日号而嗌不嗄，和之至也。然五脏未定，虽微喜怒嗜欲之伤，风雨寒暑，饮食居处，易以生患。故外邪袭虚，入为诸风。肥甘之过，积为疳黄。襁褓不慎，则肤腠受邪而寒热。出处不时，则精神不守而客忤；蕴热而斑毒；积冷而夜啼。皆阴阳之寇甚于刚壮也。况根于中者，与生俱生。如母惊伤胎，生而癫疾。肾气不成，生而解颅。风热伤胎，生而口噤。风冷伤胎，生而躯啼。纳污之为血癖也。胎弱之为诸痫也。率由孕育之初，殆非一朝一夕之故。是人善保赤子，治法尤详吐、下、灸、刺、熨、浴、粉、摩，泛应而机随。若病在胸中，秽汁既吞，必吐而愈。病在肠中，乳哺不进，必下而愈。重 、重龈，治以微针。暴痫身直，治以灸KT 。熨风池以泄微邪，浴皮肤以散寒热。摩囟以通鼻塞，粉汗以密腠理。<br />
<br />
　　至若重舌之膜断之以爪，邪厉之气禳以祝由。盖稚弱感疾，易于滋蔓。惟恻怛之心者，要在防微杜渐，故无所不用其至也。彼拘于无治，或欲如田舍儿任其自然，未免为失病之机。过于救治，或欲不问春夏，荡以快剂，未免有汤液之伤。是皆一偏之蔽，非知治之大体也。<br />
<br />
　　《颅囟经》：初生小儿鹅口、撮噤，并是出胎客风着颅脐致有，可以小灸三壮及烙愈。<br />
<br />
　　初生小儿至夜啼者，是有瘀血腹痛，夜乘阴而痛则啼。初生小儿，一月内乳痢如胶，是母寒气伤胃所致也。<br />
<br />
　　初生小儿，一月内乳痢如血，是母胸有滞热所作也。初生小儿，一月内两眼赤者，是在胎之时，母吃炙爆热面壅滞，气入胎中熏儿脑所致也。<br />
<br />
　　小儿温热皆同从气实而搏胃气，然若下之，气平即愈，气虚则生惊而变痫。小儿惊痫。一从虚邪客热相搏而生其候。当用补养安和即愈，加以性冷及太过即死。小儿哕逆、吐，皆胃虚气逆客于脏气而作，当和胃养气，止如下冷即极。小儿霍乱吐逆，皆胃气与阴阳气上下交争而作，当用分和补药调养即愈，余皆死。小儿客忤无辜，皆因客入所触及暴露星月，小儿嫩弱，所以此候多恶。<br />
<br />
　　唐孙真人《玉关诀》云：夫小儿之病先辩形证。歌曰：摇头揉目，肝热生风。眵泪憎明，三焦积热。<br />
<br />
　　鼻生清涕，肺受其寒。颊赤面黄，风伤腑热。<br />
<br />
　　霍乱吐逆，胃积气伤。泻痢不常，气攻肠滑。<br />
<br />
　　面青呵欠，惊气传肝。盗汗频频，脏伏虚热。<br />
<br />
　　伤寒惊搐，风盛发狂。胃热生斑，气伤冷厥。<br />
<br />
　　长吁啮齿，风盛气生。上窜摇头，涎高胃结。<br />
<br />
　　肺壅气伤，咳嗽咯血。涎盛发 ，积伤风热。<br />
<br />
　　小便淋赤，热聚膀胱。疝气因啼，胎中积结。<br />
<br />
　　奶脾痞癖，因物所伤。喉闭生疮，肺之受热。<br />
<br />
　　爱吃泥土，脾脏生疳。呕吐痰涎，蛔虫上出。<br />
<br />
　　脱肛泻血，冷热积伤。消渴口疮，心家受热。<br />
<br />
　　面黄浮肿，积气所攻。鹤膝解颅，因风腑热。<br />
<br />
　　行迟语涩，胎积气伤。项硬肝风，气伤木舌。<br />
<br />
　　医经要略，病源辩别。审而用之，细详使乐。<br />
<br />
　　杜光庭《指迷赋》：阴升阳加，四时无差。万物禀天地一气，男女从精血而邪。三旬而阴气纯浓，子称襁褓；两月而阳气方生，号曰婴儿。百日之内名曰奶腥；至半 而为 乳。童周期而阴阳各半；孩儿千日而真气方奢。五六岁小儿之誉定，十岁外童子之名华。若论变蒸之候，法主数家。魂自变而目明，魄自变而气加。百日神化而喜笑，胎中有滞而显邪。蒸变兮气血自劣，不变兮真本无遮。乳痢兮五日乃有，撮口兮十日以遐。胎惊兮未及蒸变，内兮百日如拿。胎疸因母气之传热，黄病由脾胃之热瘕。热极则咬人啮齿，风盛则面色如花。内热则浑身似火，腹痛则恶哭 。于是乎察其形色，辨于邪正。面黄赤而大怕体凉，吐与泄而最嫌热盛。惊痫兮身体宜温，伤寒兮脉洪邪迸。腹胀唯忧足冷膝沉，咳嗽本喜浮滑为病。消渴须身热脉洪，夜啼为逆；霍乱而脉大体温，心疼忧命。相顺则施功用药，相反则与言危病。面黄色赤唇青而吐逆堪论，目赤唇红内热而发潮当脉。唇角微赤而脸黑防惊，指黄足冷而惊热为证。摇头揉目兮肝热多眵，上窜喘粗兮风极涎诤。咳嗽与鼻塞相连，斑疮与伤寒同类。明之则愚化为贤，悟之则超凡出圣。是故小儿之候，难以参详。寒多则皮肤燥涩，热盛则面赤颊黄。<br />
<br />
　　热气盛则惊痫须发，千足冷则气厥宜防。热连夜而阴少，寒兼昼而阳伤。积热则壮热不歇，伏寒则乍温乍凉。<br />
<br />
　　伤寒热兮鼻冷耳热而喘粗，麻痘热兮两耳角冷而是常。唇黄微青而多睡，乳食欲吐而脾殃。睛急目青而色黔，惊候涎生而胃亡。但能消息而根据此，何虑远近而不扬。是知急惊因内热而所蕴，慢脾因中气之虚荒。肝伏热而雀目，秽兼风而脸疮。青盲肝冷，翳膜胆强。盗汗因内虚而起亦虚劳而骨伤，兼惊伏于内痞及冷热而两详。鼻衄连绵，心盛鼻疡。拘挛而筋脉皆冷，口噤而风击胃强。客忤而物忤无异，卒中而中恶同章。欲识丁奚腹大，气聚成积。病在腑而异治，积居阴而难详。始因乳哺不消，三焦难整；渐次结聚成块，一身消历。胃寒而珍馔不餐，脾热而逢粗也吃。疳瘦由中热而胃伤，腹胀是脾衰而气塞。吐本胃虚，泻由寒癖。生恋甜肥而乃生疳虫，疮起脾元而毒之所适。心脾热而口内生疮，二脏极而重舌相击。明之则万举万全，用之则功名不溺。是故邪生则病至，积聚则疳居。皮肤涩而头发作穗，面色赤而渴饮难除。肺气热而鼻疮不止，大肠冷而粪如下泔。心疳则五心烦热，肾疳则面肿骨疏。且脏气主失固，使真气之不疏。三焦不调而形饶丹肿，荣卫不治而频出痈疽。<br />
<br />
　　都缘皮肉之沮滞，又详血气之无余。积成因乳食太早，疳瘦由餐甜不除。于是脏气不宣，乃生诸患。泻有八种，惊生急慢。胃逆肠寒而吐泻并兴，脾肺俱虚而泻痢无间。表里冷而水沫俱奔，脾胃寒而泻物成瓣。脾热胃寒而泻水兼黄，脾虚心热而如汤之状。小肠传热而便血，大肠冷极而脓绽。似泻不泻是脾冷心热所蒸，饮水不休盖气盛金火相诤。证频睹则逆顺方明，病数见而智性方惯。是知膀胱受热尿血而必患五淋，膀胱与小肠积冷偏坠而气厥渐深。伤风因当风解脱，鼻塞由母气囟侵。疟疾是暑气之不出，脱肛乃肠冷之泻频。衣安月下抬无辜以为殃，瞳子未成见希物而触忤。风搏血气上攻而结成瘰 ，热壅脏极内冲而丹肿难禁。伤饱则骨软脚弱，失乳则项细少音。解颅盖骨气之不足，鹤膝由肌肉之不任。既晓病源，须识浮沉。惊热兮下之当愈，泻痢兮调胃宜深。风盛兮解之即退，伤冷兮和胃温阴。论脉兮尺寸未定，别病兮虎口纹临。次指而分于三等，青红而在于两寻。穷之则病无不辩，用之则法无不深。要在女寻右手，男看左指。气在下纹，风居中里。过风关名曰命关，（此亦以气、风、命为次。）定其色青之与紫。先论管气之枝初节为始，若见红紫微微脾气常滞。外有枝青兮风已入脾，或见紫枝兮邪气难止。枝头分开兮黑色相连，气虚为病兮风气将起。但观于初节之间详吉凶而定其病矣，是知中主于风亦须详视。青纹紫枝兮慢惊当耳，紫纹青枝兮似虫不出。虚惊气散，涎盛难治。若见青枝冲命，风盛而搐掣须当；或见枝赤纹红，定知是风来侵气。纹紫枝青，宜防慢惊。及已忽然纹青枝紫，过命关而惊候须来。<br />
<br />
　　枝分两头，如线细而涎潮当死，红纹微散而可医，黪黑忽见而将毁。红如米而肺热，喘泄胃而未已。两米青紫而入于命关，病候虽在而去如流水。红紫迸甲而命殂，内缠指面而无死。若能在意而精通，假使珠珍而无比。<br />
<br />
　　茅先生小儿受病根源：小儿五脏受诸病，听说根源仔细明。眼赤肝家壅毒热，怕明肝与心受惊，肝脾积聚成雀目，嗌气脾家积虚膨，积热在脾多爱睡，牙疳奶食毒相生。吐虫大肠有余热，脾疳吃土有风生。毒食脾家俱积热，或者疟积又还荣。大伤积食脾热泻，耳聋肾积热毒并。重舌口疮心极热，奶癣脾积热气行。脾中有积腹高凸，心虚见水忽然惊。肺中壅热鼻多塞，木舌心肠积共停。囟门肿起肾之死，大肠积热有疮生。脏中有热常合口，有积心胀眼斑成。五心潮热疳劳盛，疳之余热障虚鸣。脾脏毒盛奶不化，咬奶风兼入骨惊。龟背肺中有积热，龟胸客风伤背平。 耳元是肾中得，毒因伤肺候分明。遍身虚肿积不尽，走马疳因肾得名。天 脐风因此得，喉中痰上恶风惊。小便不利缘何事，积气不散办其形。要识惊癫痫痴者，肝之候与及脾惊。或喜或悲人莫测，邪气入脾速疗轻。肚胀口疮疳会气，逆胸涎隔热交横。夜多盗汗如汤泼，心热不和人不明。多笑是惊余热在，不然心热乱心惊。泻之日久惊食得，冷热相并特为生。略述因由容易见，免交性命入泉 。<br />

                    <br>
                        <br />
　　《五关贯真珠囊》小儿受病候：多烦则面青。涎盛则目转。实极则吐涎。虚极则霍乱。伤乳则面黄。心热则舌重生疮。撮口则属气啮齿兼风。声嘶而哭伤于肺。虚惊面青合地卧伤于脾。摸手则脏腑俱虚。<br />
<br />
　　《五关贯真珠囊》小儿三结候：上结者多因热及伤寒，麻豆疹子安后方结，病多腮肿，喉塞，咽物不下。中结者多因吐泻不止，被冷气结于脾脏，令上不能下食，渐次气闷，便变成慢惊风。下结者多因医人错认病源，乱下转药，后不曾调气，令大肠受风虚，便结不通，肚中虚鸣，才下转药，泻住，又秘结。<br />
<br />
　　《五关贯真珠囊》论：凡一腊已后，百日已前，怕有两般病起。<br />
<br />
　　一者天 。天能盖人，地能载人。天为父，地为母。盖以天 惊风自天而得之。二者内 。内 者，盖因咽于乳母败血，乳入腹中，得冷见发，攻触心胸。其状初发便不食乳，口开不利，手足挛搐，忍其疼痛，谓之内也。<br />
<br />
　　《惠眼观证》论杂病形证源：惊风了后，又癫又痴，由惊气入心未退。患龟背，主因伤寒，客风伤于背。闭口不开，主大肠积热气盛。或惊、或喜、或悲，惊气入脾。怕明爱暗，主心与肝家热。患痢焦渴，主大肠干燥。<br />
<br />
　　痢病浑下膏血，主大肠气虚。吐血衄血，主伤寒后气血壅滞，不循故道。阴囊重大为肾气伤冷，流入于中，下患疝气。头面患疮，阳气聚在头面，乘热而生。遍身壮热，口鼻干燥，头发作穗者，主热气冲四肢。鼻下赤烂生疮，时咳嗽，主肺脏疳冲于脑。遍身生疮头，眼赤，小便涩滞，主心肺热极。生下多患 耳，主脑内热风兼毒瓦斯入肾。肚干气痛，主生冷冲胃，或硬物伤脾。小肠急痛，小便黄涩淋沥。一日、两日时时有汗，或一日、两日非时壮热，乃生骨蒸。<br />
<br />
　　《庄氏家传》小儿病源：夫人禀天地之精变化为形。父之精为魂，母之血为魄，积父母之精血以成其胎。怀胎一月如白露，二月似桃花，三月男女分，四月形象足，五月能动手足，至九月而三转身，十月而形满足，子母分解于中。有延月者少病，月不足者病多。生后六十日瞳人就而能识母，二百一十日筋骨成而能坐，三百日掌骨成而能匍匐。骨木开，脏腑宽，毛发长，齿牙生。或吐，或泻，或热，或惊，作时发歇。岂辩孩子变蒸形状，却呼鬼祟，或即灸烧，致心脏发躁，变作惊风。或作惊痫搐搦，凡人呼作风。或变奶痫，泻痢清水，奶食不消，上热下冷，喘息不调，四肢厥冷，虚汗遍身。若不细观证候，病变多端，不遇妙医，枉死多矣。孩子未满七岁，有一十五种无辜之疾，后有五疳、八痢、二十四候，须明形证。不辨根源，药应无效。所谓无辜者：脐风、撮口、口噤、重舌、木舌、雀舌、乳颊、奶痫、奶霍、龟胸、厥胁、猢狲噤、惊风、天 、赤瘤共十五种。所谓五疳者：心脏惊疳，肝脏风疳，肺脏气疳，脾脏食疳，肾脏急疳。<br />
<br />
　　心脏歌：浑身皆壮热，肢体不能任。怕冷增重覆，腮红面似金。口干常鼻燥，渐次病根深。只因惊扑得，此病本从心。<br />
<br />
　　肝脏歌：摇头揉口鼻，白膜翳睛瞒。背痛常生涩，双眸闭不观。青黄容儿丑，疮癣体消斑。发立毛焦悴，元因得自肝。<br />
<br />
　　肺脏歌：咳嗽多啼哭，疮生口鼻傍。饶声惟啮齿，滑痢瘦 。肢体无筋力，形容不似常。吐脓并吐血，此是肺家伤。<br />
<br />
　　脾脏歌：乳食难消化，惟便在土泥。腹高青脉现，发薄顶毛稀。喘息多饶嗽，无欢只爱啼。痢多酸臭甚，此病本从脾。<br />
<br />
　　肾脏歌：泻痢多频并，寻常只是惊。粪中多米出，皮上粟纹生。身体烘如火，才凉却似水。急疳何以疗，本自肾家生。<br />
<br />
　　卷第三<br />
<br />
　　病证形候第八《颅囟经》小儿：一、眼青揉痒是肝疳。二、孩子齿焦是骨疳。三、肉色白，鼻中干是肺疳。四、皮干肉裂是筋疳。五、发焦黄是血疳。六、舌上生疮是心疳。七、孩子爱吃泥土是脾疳。<br />
<br />
　　孩子肌骨肥实，皮肤白，无故烦渴，此自小奶猛冲损肺脏，根据后方，内用甘草人参合饮子。若气急，其骨胀起，鼻连眼下脸青色，呻吟之声者，此必死矣之兆，不得与药。孩子痢如泔淀者难效，痢如鹅鸭血者，脾已烂损，不宜与药。孩子凡有诸色疾苦，但眼睑下垂牵，必定死矣。孩子疟者皆难效。或发无时，即口噤咬牙作声，此必死矣。呼为沥瘠疳疟，亦名为锁肠疳。孩子渴吃乳食，夜啼作声，此即是腹肚痛。孩子无故摇头，此是脑顶风。孩儿吃乳食皆出，此是脾冷。孩子无故肚大，项细，四肢消瘦，筋脉骨节起。自是小来少乳，嚼食与吃，早成骨热疳劳。先宜与保童丸吃，续与柴胡鳖甲饮子。（保童丸方，见一切疳门中；柴胡饮子方，见行迟门中。）孩子头面胸膊肌浓，臂脑细瘦，行走迟者，是小时抱损。孩子鼻流清涕，或鼻下赤痒，此是脑中鼻中疳极，宜用后方。<br />
<br />
　　青黛散吹鼻，兼敷下赤烂处。（方见疳疾，吹鼻门中。）以前并诊候孩子疾状，孩子气脉未调，脏腑胞薄，腠理开疏，看脉以时，根据方用药。<br />
<br />
　　《华佗九候论》属阴慢疾四般候：慢脾风 慢惊风 脾困 虚积论此四般疾候，其体一般皆瘦弱，无情绪，眼闭慢，脉气微沉细。孩儿病候，审之为妙，切须仔细无令差。<br />
<br />
　　慢脾风候：吐泻虚损脾胃而成。其候面色青，唇色黄，口角有沫，多睡不醒，或时手脚似搐，四肢冷，脉气沉弱。歌曰：慢脾之候脉微微，昏昏即睡难辨之。或若摇头并口噤，万中无一可能医。<br />
<br />
　　慢惊风候：惊痰灌心而成。其候唇红目直，手微动如搐，体微热不语，脉气微沉细。歌曰：慢惊风候要唇红，仔细推求速有功。囟肿必知无妙药，灵丹与服也成空。<br />
<br />
　　脾困候：吐泻日久而成。其候孩儿多睡眼不开，饶转动，身体温和，四肢冷，脉气微沉细。歌曰：脾困元因转泻虚，连连只睡不开舒。倘若饲之虽吃乳，虫生口内死非殊。<br />
<br />
　　虚积候：久积频取不尽而成。（一云：因虚而伤，积聚脏腑而成。）其候肚热，泻白色，多呀水奶食不化，四肢冷，脉气微沉。又云：腹内热，身体温和。歌曰：虚积之患事如何，饮水频频不厌多。若是脐凸并眼肿，丹灵若有不医他。<br />
<br />
　　又歌曰：或泻或痢又时时，谷道开张不肯肥。见他饮水多频并，愚者犹将疳渴医。<br />
<br />
　　《华佗九候论》属阳急疾四般候：急惊风伤寒天 斑疹论此四般疾候，其体一般。或毒、或涎生，此患须急医。无令慢易，所伤逡巡，死活顷刻。专心用药，审其精微。<br />
<br />
　　急惊风候：惊涎流灌肝、心二脏而成。其候吊上眼，手足拳搐，喉内涎响，浑身掣掷，体热，脉洪大。歌曰：急惊之候本因涎，积热肝心两所传。眼赤唇青双手搐，下涎风去是精专。<br />
<br />
　　伤寒候：冷风伤于腠户而成。其候胃气弱，内聚冷风，其形候，面黄颊赤，鼻流清涕，多啼，壮热，其脉洪大，不可频与表药。歌曰：伤寒患最苦，尤须细审详。若言频汗表，七日见乖张。但将凉药解，解晚必生黄。满口疮难救，都缘纯是阳。<br />
<br />
　　天 候：非天 人也，因惊热盛而成。其初得之时，频频呵欠，眼中忽然有泪不落，壮热，不时手足微搐，脉浮洪实大。歌曰：寻常天 病，休道小儿娇。积热心留滞，眸翻涎欲潮。后仰多因取，仍兼唇口焦。愚医犹灸烙，必死在三朝。<br />
<br />
　　斑疹候：伤寒毒传胃而成。其候有疹，有麻，有痘，其实一体。时多哭叫，手脉来大，浑身甚热，两耳尖冷，鼻准冷，饮水多吐，宜发出其疮。大为阴，小为阳。歌曰：胃热成斑疹，须知此病由。哭多心壅极，舌黑是堪忧。肿满来双水，红涎谷道流。变成如此候，一见命须休。<br />
<br />
　　《华佗九候论》：小儿杂病候歌：诸般杂病要须知，不问婴孩女与儿。多睡只应肝是本，心留积热夜惊啼。叫呼冷汗因虫痛，寒热于中积在脾。颊赤口疮心肺壅，虚风搐搦四肢垂。冷滑伤脾成泻痢，或脓或血下无时。积多肚大多掀水，气喘腮黄不问医。眼肿吐涎头摆急，莫教脉息慢微微。患者求神兼问鬼，不求良药苦求师。<br />
<br />
　　《仙人水鉴》五疳病候歌：频频饮水心脏疳，目青胁硬走连肝。肚高唇白脾中起，嗽甚鸣粗肺里干。好食土泥爱饵酸，肾疳之候细明看。良医若会通神诀，死候方分有数般。<br />
<br />
　　《仙人水鉴》五疳死候歌：耳边赤脉起，舌上黑斑生，（斑点也，心疳之候也。）吐甚眼头认，（眼头生黑点，吐甚肝之死候也。）黑点遍身全。（点子遍身如黑子，肺之死候。）齿际如同上，（牙齿也。同上生点也，疳极。）轮干死必观。（耳叶也。肾之死候。）《仙人水鉴》小儿惊候歌：地上生时睡，惊风本在肝。夜啼并面白，肺脏与详观。颜色时时变，心形日日观。喘微脾脏乏，咬齿骨家看。（梦里咬齿，骨家惊风。）又歌：面白肿虚多吹乳，四肢烦热汗频生。双腮五色时时见，恶叫元来尽属惊。<br />
<br />
　　《仙人水鉴》有积病证歌：腹胀时时好覆眠，发黄眼赤吐并宣。（小便似油也。）更兼痢下肠鸣甚，去积消症立得痊。<br />
<br />
　　《仙人水鉴》小儿八般伤寒病证歌：鼻塞眸黄鼻涕流，非时肌热汗无休，喘鸣吐水并声噎，此是伤寒证有由。<br />
<br />
　　《仙人水鉴》五疳病证歌：肌肤汤热甚，羸力不能禁。面黄并颊赤，怕冷爱重衾。口鼻常干涕，根源渐次深。全因惊扑起，此病本从心。<br />
<br />
　　摇头搐眼鼻，白膜上青睛。齿痒多揉嘴，垂眸嗽视亲。颜貌青碧变，遍体癣涂身。毛发多焦立，此病本从肝。<br />
<br />
　　食物难消化，心中好土泥。肚高青脉见，头发薄离离。喘息多饶嗽，无欢只爱啼，痢多腥臭甚，此病本从脾。<br />
<br />
　　嗽来多喘息，口鼻上生疮。粪里常堆谷，身如粟密装。膨膨腹自胀，日日痢非常。呕血并脓甚，全因肺本伤。<br />
<br />
　　泻痢多频并，寻常多爱惊。上焦炎似火，中膈吐如倾。寒热时时有，疮盛转转盈。急疳难治疗，此病肾家生。<br />
<br />
　　王叔和小儿外证一十五候歌：眼上赤脉，下观瞳仁。囟门肿起，兼及作坑。鼻干黑燥，肚大青筋。目多直视，都不转睛。指甲黑色，忽作鸦声。虚舌退场门，啮齿咬人。鱼口气急，啼不作声。蛔虫既出，必是死形。用药急速，十无一生。<br />
<br />
　　茅先生：小儿杂病候：唇红面赤是伤寒候，脸青唇黑是惊风候，鼻青面白是疟子候，面黄如土是有气来攻候。<br />
<br />
　　茅先生辨小儿五绝歌：项袅肾家绝，目直绝于肝。喉牵锯脾绝，舌卷向心言。鼻黑脓绝肺，五绝不须看。<br />
<br />
　　茅先生小儿受诸病死候歌：小儿有病实难恻，下药喉中涎粘塞。两眼半开并半闭，灸烙皮肤无血色。汗出如珠头后 ，目无光泽鼻干黑。冲心气筑连双臂，手足如水脚面直。吐泻无常渴嗽多，混浊脉绝似沉寂。眼坑陷时热转多，腹中干泄眼浮极。胸肿心高连掣手，挥手摇头命难得。是物拈来不奈何，或将口啮难将息。吃药无效直穿肠，啼哭无泪邪声极。喉中牵锯吹花沫，出气长嘘休奶食。泻痢清脓日转多，千万归冥休费力。<br />
<br />
　　茅先生小儿又受诸病死候歌：小儿死候要消详，背母摇头搐一厢。鼻上流汗肚若袋，（杨大邺云：兼吐榻。）手拿胸膈必须亡。白睛贯入瞳仁内，四肢不认痛无常。五干五硬并五软，下气频频亦不祥。囟门肿气难为疗，鱼口邪声立见亡。指甲内有红丝见，手心红赤似生疮。久患唇红不须治，惊来眼慢不相当。眼青脸赤耳叶黑，手掌无纹齿白亡。鼻头浑赤口角垂，昏昏只睡口开张。发直邪声干啼叫，归冥休用更思量。<br />
<br />
　　茅先生小儿外有二十四种死候：太冲无脉，直视看人，鱼口自动，忽作邪声。（《惠眼观证》注云：若时复一声者死，若气急作声不死。）满口粘涎，时时恶叫，身生黑片，五心凸肿，舌出虚搐，（《惠眼观证》注云：舌出不动者不死。）或缩生疮，伏热不退，喉中空响，泻出黑血，面黑狂躁，吐泻不止，两眼半开，惊叫咬人，指甲青黑，走马落齿，囟肿或拓，泻止又泻，丹毒遍身，啼高声咽，鱼际不匀。<br />
<br />
　　上件前项形候是病犯五七候，十无一生。<br />
<br />
　　《惠眼观证》云：凡得此候，所去不远，更看脉息如何。阳病得之，其脉反细；阴病得之，其脉反洪，不出一日死。<br />
<br />
　　汉东王先生《家宝》诸杂病证诀：慢惊风眼喜张，慢脾风眼喜闭。鱼目定睛夜死，面青唇黑昼亡。啼而不哭是烦，哭而不啼是躁。张口出舌是风，瞑目似睡不思乳食是虚。摇头项硬三焦壅，摇头项软涎在胃，清涕常出肺受寒。舒手长虚，闻言即悲却是实。腹痛盈盈是气壅，翻身卧是脾疾。<br />
<br />
　　汉东王先生《家宝》小儿形证歌：（茅先生死候歌与此大同而少异。此又有注，故双存之。）小儿形证卒难测，满口顽涎喉中塞。（此是风痰闭其九窍，顽涎方退场门中也。）吐泻无时加咳嗽，（此为脾胃俱虚而至不能化其谷食，无时泻也。咳嗽即是胃生风。）身上皮肤无血色。（即是血脉不应也。）汗出如油头 峻，（其汗出者，即是阴阳相离，荣卫相别。津液为汗，故如油糠，其头 峻即是囟门崩，是心绝，即死。）目无光彩鼻中黑。（其鼻中黑即是肺绝。鼻是肺之外应，目无光彩即是肾绝。肾主眼之瞳仁，肾绝即目无光彩也。）浮胸心凸牵撮口，（凸言垤高也，肺胀脉绝即胸凸。）手足如冰脚面直。（胃绝则手足拘直也）。搐搦睛斜连唇口，（其筋绝即搐，着其眼睛也。）将手抱头难可救。（其筋搐上，故抱头。此大恶候矣。）眼傍青色多焦渴，（即是肝绝也。肝主东方甲乙木，其色青，虚即渴矣。）饮水百杯犹未歇。<br />

                    <br>
                        <br />
　　（其胃管直，即水不能 也。）脸肿眼浮脉不来，（心绝则脸肿。心主血，故血脉不能 ，故便脸肿矣。）是物拈身将口呷。（脾胃绝状如鱼口一般，往往如呷水相似也。）啼哭无泪及邪声，（则是肝绝。肝主于流泪，若绝则无其泪。肺主声。肺欲绝，声只出而无返，谓之邪声。）喉中牵锯口吹沫。（其喉中响是九窍被痰闭绝，气出入不能，故如牵锯之声。其沫即是卫气出而不回。）此疾诚难可疗之，免被时人道医杀。（闻是上件诸多恶候，不可下药，若下药，愚人不知脏腑病绝，只道医人医杀矣。）汉东王先生《家宝》小儿诸杂病状：小儿惊哭，声沉不响者，是病重，用药难瘥。若声浮者，轻调惊便瘥。（何谓惊哭？正睡忽惊起，啼哭叫不止，谓之惊哭。）头皮干枯，筋脉紧急，唇外赤而内白，有疮痍如无津至者，兼惊而难痊。此是热过极矣。（何以难瘥？其皮肤薄则筋脉急出，其唇外赤而内白者，则是脾虚欲绝不能 也，久则多死。其生疮痍，则肺虚燥，不能荣于身，故不瘥，急医防失。）赤眼是肝积热。（其眼是肝之外应。<br />
<br />
　　积者，聚也。其有积，亦眼赤，及其时气归肝，故是积聚亦眼赤也。）怕明，心肝有惊。（其心属南方火，惊邪所伤心，肝肾，其太阳则相克矣。）牙疳，奶食之毒。（其牙疳者，即是牙中出血而口臭是也。只因吃食馋了便 奶与，故令口臭。须与凉药及消食毒矣。）吃食不消是脾积冷（其脾主化，食而久冷，即食不消。宜暖脾也。）耳聋是肾之积。（其耳属肾。被积气所攻。即不闻人声。宜将转药入羊肾中煨，服之。）胎癣是肺积风。（其胎癣即是长下体上，皮起成癣。只因父母或有其肺不和，或者长下不避风冷也，而浴得之，是积滞为之也。）潮热是因惊而得。<br />
<br />
　　（其潮热者，只因惊在胸膈；不入脏腑，故发热不时，宜与惊药。）喉内如锯，是膈上客风入肺及因惊入大肠而得。（肺者，诸脏之上盖也，亦主气。大肠是肺之腑，受外风，大肠受惊，故如此，即是夹惊伤寒耳。）或悲或歌是邪入脾。（其邪气入脾，自然无时作歌而哭，故知邪气入脾脏也。）口疮，肚胀疳气逆。（其口疮即是气不顺攻心。心主应口舌，上逆则生疮。气逆则肚胀，宜下疳药乃气药服之。）吐虫，心与大肠热。（其心与大肠俱热则不能安，其虫故不在其大肠，奔上而蛔口出，久则令入黄瘦耳。）疟疾是脾之积（其疟疾者，是脾受其宿食在，又被新食来冲，其或常睡而不磨消，则与脾气相冲。脾气为正气，胜则热，为邪气胜则寒。邪正相冲，故发寒热。又云：有时行者，则是夏受其热，气在脾遇凉，被秋风吹着则发，亦是邪正交争，阴阳相交，故发寒热，四季一般也。）开口睡是五脏毒盛。（其五脏受于毒瓦斯则气节，其口开而不合也。）多哭是惊风入肺。（肺主于声，故多哭也。）爱吃泥土是脾生虫。（其脾属土，所生其虫，因甜物及糯米食而生，故使本所好吃泥土也。）夜多盗汗是虚热疳气不顺。（其气主于肺，肺亦主其毛窍，其气不顺流，溢于毛孔中而津液，尽作疳劳耳。）五心热是疳劳。（手脚及囟谓之五心。其疳热则疳所也。） 耳是肾积风。（其耳属肾，被外风入肾，停滞则化，脓而出于耳，故知是肾积风。）腹胀恶心是肺中积。（其肺腥而有积，或吐或泻不时，则知肺是中积也。）爱吃布脚是肺生虫。（其布是肺之好也。）爱吃麸炭是肝生虫。爱吃盐是肾生虫。爱吃茶末是心生虫。爱吃酸物是胆生虫。（各是脏腑之所好也。）钱乙杂病证：目赤兼青者，欲发搐。目直而青，身反折强直者，生惊。切牙甚者，发惊。口中吐沫水者，后必虫痛。身睡善嚏悸者，将发疮疹。吐泻昏睡露睛者，胃虚热。吐泻昏睡不露睛者，胃实热。吐泻乳不化，伤食也。下之吐沫及痰，或白绿，皆胃虚冷。吐稠涎及血，皆肺热，久则虚。泻黄红赤黑，皆热，赤亦毒。泻青白，谷不化，胃冷。身热不饮水者，热在外。身热饮水者，热在内。先发脓 ，后发斑子者，逆。长大不行，行则脚细。齿久不生，生则不固。发久不生则不黑。血虚怯为冷所乘则唇青。尿深黄色，久则尿血，小便不通，久则胀满，当利小便。洗浴拭脐不干，风入作疮，令儿撮口甚者是脾虚。（或云成痫。）吐涎痰热者，下之。吐涎痰冷者，温之。<br />
<br />
　　口禁不止则失音，迟声亦同。先发脓 ，后发疹子者，顺。先发水 ，后发疹子者，逆。先发脓 ，发后水多者顺，少者逆。先水 ，后斑子，多者逆，少者顺。先疹子，后斑子者顺。凡疮疹只出一般者善。胎实，面红目黑睛多者，多喜笑。胎怯，面黄目黑睛少，白睛多者，多哭。凡病先虚，或下之，合下者先实其母，然后下之。假令肺虚而痰实，此可下，先当益脾，后方泻肺也。大喜后食乳食，多成痫惊。大哭后食乳，多成吐泻。<br />
<br />
　　心痛吐水者，虫痛。心痛不吐水者，冷心痛。吐水不心痛者，胃冷。病重，面有五色不常不泽者，死。呵欠面赤者，风热。呵欠面青者，惊风。呵欠面黄者，脾虚惊。呵欠多睡者，内热。呵欠气热者，伤风。热证疏利，或解化后无虚证，勿温补，热必随生。<br />
<br />
　　钱乙不治证：目赤脉贯瞳仁。胸肿及陷。鼻干黑。鱼口气急。吐虫不定。泻不定，精神好。大渴不定，止之又渴。吹鼻不喷。病重，口干不睡。时气，唇上青黑点。颊深赤，如涂胭脂。鼻开张，喘急不定。<br />
<br />
　　《婴童宝鉴》诸病渡必死候：汗出如珠不已。汗出粘臭。头躯向后。囟门肿起并陷。胸陷。喘气觉冷。口作鸦声。下药不得，喉内有涎粘塞。指甲青黑色。目直视不转睛。口中虫出不止。<br />
<br />
　　杨大邺《童子秘诀》凡小儿先看在外形证：一看唇肉不盖齿，二看鼻上紫黑色，三看眼啼哭无泪，四看身上不认痛，五看心胀不啼哭，六看大开双眼睡，七看四肢俱不收。<br />
<br />
　　又七恶候：一看囟门肿，二看脚心肿，三看手心肿，四看脐内肿，五看心上肿，六看眼角垂，七看抱来脚不缩。<br />
<br />
　　以上十四候并不可治。<br />
<br />
　　《五关贯真珠囊》：凡儿生下七日内谓之一腊以前，忌有三般病起：一曰锁禁，二曰脐风，三曰胎惊。颂曰：锁禁目须直，脐风撮口鸣，胎惊唇青色，三者候同名。<br />
<br />
　　《玉诀》小儿五脏绝伤候歌：瞪目筋拘肝肾伤，胃虚惊逆面青黄，心绝不言鱼口噤，喘促长嘘肺受殃。（此看损绝，次别生死，须审详，用药即无误矣。）《玉诀》小儿恶候歌：啼哭无声不转睛，唇焦鼻黑脸偏青。涎粘齿啮频鱼口，两脚如钩手似钉。<br />
<br />
　　《玉诀》小儿危困候歌：目多直视作邪声，咬齿摇头不转睛。僵仆面青鱼口噤，遍身针灸疗无因。<br />
<br />
　　《凤髓经》杂病死候歌：吐泻生风眼上膜，风在掌中抓不觉。急惊过了喘无休，慢惊项软皮肤薄。盘肠气痛（一本作虫痛）胸中抓，嗽吐呕逆心凹恶。伤寒赤脉却相交，结热面黑皮毛落。疹子入腹眼不开，热泻出虫口干恶。锁口腰低唇鼻青，秋痢脾毒唇卷缩。此病因惊兼有积，岂无神仙留妙药。<br />
<br />
　　《庄氏家传》小儿诸疾形候：孩子有六件必死之状，不在用药治疗，其状失时矣。<br />
<br />
　　第一，孩子病重，汗如珠流者，其状必死也。第二，孩子紫点，干气息冷者，其状必死也。第三，孩子病重，卧如绳缠者，四肢不遂必死也。第四，孩子头足相就，四肢无力者，必死也。第五，孩子多食，下痢不止，口唇干焦，妄言如见神鬼，必死也。第六，向阴引声哭不重，良药纵其恶性，必死之状也。<br />
<br />
　　前六般，卢医扁鹊见之亦拱手难言。<br />
<br />
　　卷第三<br />
<br />
　　察形色治病第九汉东王先生《家宝》内台秘论：男女十岁以前，凡有不安，皆观其气色。面上如青纱盖定，从发际至印堂，不以疾状浅深，有者六十日必死。若至鼻柱，一月须亡。更到人中，不过十日。其色满面，即日哭伤。假使卢医亦难救疗。<br />
<br />
　　卷第三　察形色治病第九<br />
<br />
　　辨五脏受惊积冷热形证图图　肝脏受惊候：起发际，其色浅白，若至丞相，即变惊风，浑身发热，夜间多啼，宜下惊风药。若退即可调治，若其色不退，下至东岳即有死候。耳前穴黑，金克于木。若是外候，鼻干燥，眼睛吊上。肝主筋，筋缩则睛无光，即是肾绝。瞳子不转即是肝绝，爪甲黑也。<br />
<br />
　　肝脏受积候：起食仓，其色微黄，下侵衬眉即是受积。黑睛黄赤，早晚发热则多爱睡，乃有死候，啼哭无泪是也。<br />
<br />
　　肝脏受冷候：面青淡白，眼中泪出，齿龈淡白，口中清水，大便酸气，日中多睡，夜间煎迫者是也。<br />
<br />
　　肝脏受热候：起正眉薄薄赤气，即冲丞相。心裹于肝，两眼亦赤，多有眼脂，小者吐奶，大者吐食。有痰生风，早晚发热，多啼少睡。<br />
<br />
　　图　心脏受惊候：起印堂，其色微黑，下至眉心，赤则生风，若至鼻柱，即有死候。皮无血色，更生黑 ，水克于火，恶即雨日，亥子难过。兼有外候，即多焦渴，吃乳不收，舌退场门外是也。<br />
<br />
　　心脏受积候：起额角，太阳穴虚，两眼白赤，小便如泔，面合地卧，大极即吐热气，此恶候也。<br />
<br />
　　心脏受冷候：起太阳，黑筋脉子来侵印堂，面色淡赤，目即无光，要转奶食，口吐清水，日多烦渴也。<br />
<br />
　　心脏受热候：起面颊，更加赤色，多惊少睡，发干频渴，鼻下赤烂，口气冲人，牙床恶臭，睡卧开口，多有烦躁，外候则吐虫也。<br />
<br />
　　图　脾脏受惊候：起发际，其色微青，即传于肝。<br />
<br />
　　若至眉心，其色渐赤，即传于心；若至鼻柱，其色必白。若分两耳，黑气连之即生惊风。如此不退，一周时必死。其候主唇不盖齿，口无津液，此是脾绝。四肢垂冷，胃主四肢，即是脾绝，不中理也，五日后寅卯时死。其外候则泻黑血也。<br />
<br />
　　脾脏受积候：口唇黄色，两眼沉肿，早晚面浮，太阳穴调。外候头疼，腹胀，大便饮食不消化，频频夜起，伤冷则泻白粪。若脏热则赤；若冷热不调则赤白痢。<br />
<br />
　　脾脏受冷候：起眉心中岳，其色淡白来侵鼻柱，又及元珠即是。外候粪白，食不消化，泄泻无时，下应唇白，乃呕逆，面色黄赤也。<br />
<br />
　　脾脏受热，起太阳穴，白薄皮起如竹托，口唇干燥，兼有口气。外候若起，大便亦赤，夜间烦躁颠叫是也。<br />
<br />
　　图　肺脏受惊候：起发鬓，其色微赤，传于司空则生惊风。外候气喘无力，多啼叫。若至印堂即主死候，作邪声，喉中响，哭无泪，鼻干黑燥者是也。肺脏受积候：起发际，其色微赤，下至眉心，腹胀恶心。若至鼻梁，更到准头，即是死候。若气喘急不回者，只三日午未时难过。<br />
<br />
　　肺脏受伤寒候：起人中，下至承浆，亦到下颐，其色若春即青，夏即赤，秋即白，冬即黑。外候鼻涕流，两眼赤昏，面颊赤，喘气喉响。其恶候则面黑，咬人，鼻黑，身热，气喘不定是也。<br />
<br />
　　肺脏受热候：起面颊，其色青白，到冲承浆。<br />
<br />
　　若是外候，鼻中出血，夜间多啼，人即烦渴甚，此为疳也。<br />
<br />
　　图　惊人肾脏候，起耳前穴，其色微黄，下侵潮口。若起外候，梦里切牙，乃侵下阁则生恶候。面黑恶叫，汗出如胶HT ，其耳前穴黑也。积入肾脏候：起两眼深沉，其色微黑，眼睛微赤。外候 耳兼耳聋，头上囟门生疮，较后再发是也。冷入肾脏候：起额上，色紫而微青，下侵中岳，满面青白，多 顽涎，（ ，吐也。乎典切。）亦多睡少精光也。热入肾脏候：起食仓，其色微赤，下到准头而还，日久两眼延烂。外候耳重，多有眼脂，小便赤色是也。<br />
<br />
　　茅先生辩小儿五脏各受色：小儿心脏色：左颧应赤色丹系，心属南方火下离。心乱心中有余热。或言风拥莫忧疑。<br />
<br />
　　小儿肺脏色：右颧白应在秋庚，肺属西方金位行。若见颧中如马尾，此名气盛气相腾。<br />
<br />
　　小儿肝脏色：两眼青时旺甲春，在肝属木象东君。忽青胞目如蓝靛，即是惊痫风欲 。<br />
<br />
　　小儿脾脏色：脾胃四季属中央，戊乙相乘土色黄。外绕四唇如橘水，须因积滞热相当。<br />
<br />
　　小儿肾脏色：北方壬癸肾黑色，浓水随归两耳流。若在耳边垂黑发，肾家有病是因由。<br />
<br />
　　茅先生辩小儿四季受色吉凶：春青夏赤秋白平，冬黑四季亦同名。（此为四季以上色，平也。）春黄夏白秋青色，冬赤四季黑为宁。<br />
<br />
　　春赤夏黄秋色黑，冬青四季白灾轻（子）。春黑夏青秋色黄，冬白四季赤同评（母）。春白夏黑秋色赤，冬黄四季青不羸。（此为贼邪。）茅先生辩小儿面部五色：小儿面带赤色心病。或惊，或壮热，或伤。小儿面带黄色脾病。或肚膨，或肚痛，或不进食，或脾寒，或呕逆。小儿面带白色肺病。或咳嗽，或气喘。小儿面带黑色肾病。夜有虚汗，或夜有虚热，小便先带红色后带白色。小儿面带青色肝病。身上须发大疮。<br />
<br />
　　茅先生小儿杂病色：白在右颧肺气盛，左颧微白邪干心。绕唇白色气不顺，左右人中脾积深。胃气不和黄色淡，睛胞青色只因惊。心多惊悸言颧左，右肺青风喘嗽声。满面黑时肾家冷，常抛黑粪不曾停。<br />
<br />
　　茅先生小儿五脏受赤色：左颧右颧心肺热，两眼连箱肝候同。唯有四唇耳前后，肾脾受热本同宗。<br />
<br />
　　茅先生小儿面部杂色：面黄金色有积余，西方青色号惊呼。面红身热伤寒候，耳冷疮疡是一徒。（此言疹痘，赤言浑身热，面青色，耳尖冷，手足冷即是也。）客忤黑青翻白沫，眼睛黄色积难除。非时面黑多惊叫，啼哭声频气不苏。面黄脸赤惊疳积，分明解得病当除。面青面黄鼻亦痒，目暗风疳是本源。面黑面青及红热，啼呼中水患由偏。<br />

                    <br>
                        <br />
　　钱乙面上证（与茅先生五部位不同）左腮为肝，右腮为肺，额上为心，鼻为脾，颏为肾。<br />
<br />
　　赤者热也，随证治之。<br />
<br />
　　钱乙目内证：赤者心热，导赤散主之。（方见实热门中。）淡红者心虚热，生犀散主之。（方见虚热门中。）青者肝热，泻青丸主之。<br />
<br />
　　（方见惊热门中。）淡浅者，补之。黄者脾热，泻黄散主之。（方见胃热门中。）无精光者肾虚，地黄丸主之。（方见虚寒门中。）《婴童宝鉴》》论形色：凡小儿自期岁以前，犹有变蒸，未及诊脉，唯以形候而知其病矣。看形候之际，医工可安神定思，勿令情意惑乱。其孩子又忌方睡起，哭声始断，如此则色候不正矣。凡形候在辰后巳前者，为夏未酷热，冬乃微和，即外色不盈于面耳，可以向明观也。<br />
<br />
　　《婴童宝鉴》观五脏各部色（与茅先生部位同，与钱乙不同：）心属火，其色赤。（南方之应。）王在夏，外应于面之左颧，故左颧上赤色如丹丝之乱理者，心有余热，亦言有风热。肺属金，其色白。（西方之应。）王在秋，外应于面之右颧，故右颧上白色如马尾者，为肺之盛气。肝属木，其色青。（东方之应。）王在春，外应两目，故目内青色如绽者，谓肝有风，或云惊痫欲发。脾属土，其色黄。（中央之应。）王在四季，外应于合，故口四畔黄色如橘者，脾之有积热。肾属水，其色黑。（北方之应。）王在冬，应于两耳前，流转不定，水性也，故耳前黑色如鸟丝垂于水中者，肾之有疾也。<br />
<br />
　　凡色赤在左颧者，心热。在右颧者，肺热。在两目者，肝热。（其色在于两目，眼周遭也。）在口四畔者，脾热。在两耳前后者，肾热。凡白色在右颧者，肺气盛。左颧者，微邪干心；口四畔者，气不顺。凡黄色在口及人中，并左右两边黄者，脾有疾。黄色微者，胃气不和。凡青色在两眼，（目中白人也。又在目坑者，亦同也。）是惊欲发。在左颧上，心多惊悸。右颧上者，风入肺为咳嗽而喘。凡黑色满面者，肾冷，必下黑粪。此者辨五脏病色，更识春夏秋冬四季，断其病状，须在审详，勿令误矣。<br />
<br />
　　面黄白色，有积。面青白色，有惊。面色赤，身热者，伤寒。面色赤，耳尖冷，身热者，疹痘。面色青黑，或时吐白沫者，客忤。非时面上红赤变易不定者，惊。眼睛黄者，有积。面黄，两颧小赤者，惊疳。面青黄，鼻痒，目昏者，风疳。面青黑，色夭纠，啼呼者，中寒之患。初生，面目上、鼻口左右悉黄为血 。人中鼻下青，乳不消。痢下青者，衣薄中寒。诸阳皆会于面，阳衰本有风邪，夹冷者面青。鼻下两边赤者，名赤鼻。<br />
<br />
　　面青白，躯身哭者，胎中受邪。面青者，肝痫。面赤者，心痫。面白者，肺痫。面黄者，脾痫。面黑者，肾痫。<br />
<br />
　　心风：唇赤，汗流，面赤。肝风：两目连额并唇青面黄。脾风：腹满，通身黄。肾风：胁有HT KT ，面黑。肺风：胸满，鼻下目下色白。<br />
<br />
　　面赤或壮热，四肢烦，手足心热，为心腹热痛。面色或青或白，甚者至面黑，唇、口、爪皆青，是心腹冷发痛。鼻上赤色是风疳。<br />
<br />
　　小儿伤寒，鼻燥喘息，鼻气有声者，必衄候。<br />
<br />
　　凡色者，应其春青，夏红，秋白，冬黑，在四季而黄，此五色为平也。<br />
<br />
　　凡春得黄色，夏得白色，秋得青色，冬得赤色为微邪。虽有病，不治而自愈，亦为欲瘥之候。<br />
<br />
　　凡春得白色，夏黑，秋赤，冬黄，四季青，此五色为恶色，见之虽不患亦大凶。<br />
<br />
　　《婴童宝鉴》面部异色：青色如横针眼下，死。鼻上色青，腹中痛，死。面青目黑是肝气所伤，荣卫不通，难瘥。青色连目入耳，死。赤色入口三日死，赤色入眉上，入目，死。黑色从眉绕目者七日死。黑色入口二日死。黑色绕口者死。鼻上黑色患水肿，人中黑色者死。鼻色白为吐血死，亦破伤出血后死。白色绕眉，患肺疾。黄色，鼻上脐中寒极。<br />
<br />
　　《婴童宝鉴》年上色（谓鼻准上，中为年上，上为寿上：）鼻准头上微微高处名曰年上。（看年凶吉。）更上一位，亦有微起处名曰寿上。（看夭寿也。）上得青色，白色，黑色，赤色，并不可治。雌黄色如金者平。<br />
<br />
　　又曰：春色白，秋凶。夏色白，冬凶。<br />
<br />
　　《婴童宝鉴》四墓色（从两眉间直上至发际，左为父墓，上为母墓，口吻直下为男女墓：）四墓上有四季正色者平。<br />
<br />
　　春得青平，白在四墓七日死。夏得赤平，黑在四墓四日死。秋得白平，赤在四墓四日死。冬得黑平，黄在四墓者死。<br />
<br />
　　四季黄平。青在四墓者死。<br />
<br />
　　卷第三　察形色治病第九<br />
<br />
　　《秘要指迷》形证图图　图　图　图　图　图　图　图　秘要指迷形证图　《惠眼观证》云：虚实之状，不拘肥瘠，系乎气色。有肥而气怯，瘠而气壮。怯则色软，壮则色盛。由此观之，五脏之色皆见于面。肝青，心赤，肺白，脾黄，肾黑。虽然肝王于春，心王于夏，肺王于秋，脾王于四季，肾王于冬。设或不春，不冬，有时而变面青黑，又非系乎肝肾也。时非四季，有时而变面黄赤，亦非系乎心脾也。时非在秋有时而变面色白，亦非系乎在肺也。忽然青黑者，主乎痛。忽然黄赤者，主乎热。忽然白色者，主乎冷。<br />
<br />
　　此由气有闭滞，非系乎时也。泛常而色见于本部者，又非此论也。<br />
<br />
　　心肺系乎两脸，脾则见乎唇之四际，肝则见乎眼之四傍，肾则见乎两鬓之际。始见于本部，又形于他位，前所谓不可一端而取也。<br />
<br />
　　至如脾主唇之四际，其色白则主吐泻。或痢病之日久，忽然紫黑，此心肾之气传之于脾，主乎败绝，不三日而死也。眼之四傍，其色青则主惊涎闭结，微微白色交侵则肺之克肝，亦死候也。由是推夫五脏之气遍行于面，不可执一而视也。<br />
<br />
　　《惠眼观证》云：小儿之病，其实者面色红赤，风之欲生则或先摇头，或自扎眼。虚者面色淡黄夹白，气之怯则头软弱，眼目昏昏。又有实而气血闭者，面色青黄，夜睡多汗，加之唇干气粗，胁下刺痛，晚或躁闷。又有虚而大小便涩滞，眼迟息缓者，此脾有滑积，其形候如此。由目力观之，切忌小儿睡起与夫啼声方断，此古人深戒也。凡有重病，气色未定则先将手候太冲，兼掐脚心，或不知病，乃一绝也。又看眼色如何，果混浊而不名誉则死矣。<br />
<br />
　　《惠眼观证》又云：小儿生下三朝七日，面葱白色者，为胎气不足，近不可过六十日，远不过 。<br />
<br />
　　寿上一点青色，惊着胎气。凡因惊后，两眼皮上筋起，赤则惊积，青则疳积，红则风积。鼻心红色直上此心热，主发痈疮，或夜啼，睡卧不稳，或热，或痢病。两眉心青气起，主着仆，不然被打惊着。眼坑下红色起，主心惊，因人叫唤，或鸡犬惊着万一，胸膈烦，夜或热。两眼尾青筋直上发际，主肝气怯弱。如有疾病，其筋愈青，面色愈白，主慢惊搐搦候，大肠亦冷。唇红面赤，主有伤壮热，又更啼哭，必伤寒头痛外候，用手按太阳穴，见动来抵手是也。脸青唇黑，若元有惊候则主惊气结痛，须发惊也。如本无惊，忽然青者，唇反干燥，其声直叫，此因冷物伤脾。唇之四外淡白色，主脾虚吐泻及患痢。如已吐泻，有黑色绕上唇者，必死。若患痢重，则唇上一路干白。唇之四外黄，主食伤脾。唇之四际青色淡淡起者，主脾胃有涎，即发伤寒，脾虚引起潮热。唇之四外赤色，主心脾受热，气血壅滞，或发口疮。两脸上有丝纹淡红夹赤，此因肺受热，主嗽或血不潮心，梦多惊叫，睡卧不安。眼坑下青黑色绕转，主肝气败绝涎生。又面脸上有红丝，从下直上眼尾，此心肺极热生丹疮。眼睛黄色，主肺有粘积。眼睛青色，主肺有风气并脾气。又白，即主渴候，遍身黄肿如熟李。或因泻痢，手足浮肿。若面色变动，或青或赤，耳叶冷，腹内痛，好吃冷水，主发疹痘。两耳畔青黑，筋横过发际，主脐下痛及疝气肾吊也。生下一月或二月，面色忽微微青白，偃身哭者，主胎中受邪气。非时面赤，或壮热。<br />
<br />
　　四肢烦，手足心热，主心腹热痛，遍身虚肿。面色青黄，头皮光肿者，主热疳候。气入，四肢皮上粟疮。唇口微微青黄，主肝脏风热，及脾有滑积，或腹痛泻。生下头肿，胎气不足。眼涩睛赤，揉眼揩眼，面青黄多泪，主风疳在肝脏。<br />
<br />
　　《惠眼观证》：小儿气色言之难矣。在视之精熟，方知子细。全黄色中有黄而色似乎黯者，唇似微白，主乎疳气。或淡淡黄而青者，主肝脾皆虚，或有潮热，或患泻痢。小儿疾患须先看脾气，此一脏生病最多，何哉？吃物无度，冷热无节，因而伤损。或泻，或滞，或痢，以致肌肉羸瘦，往往传变于丁奚、哺露。虽二候一同，肚高脚细，头发干枯。但丁奚者，有虫。哺露者，腹高青筋，吃物不变是也。<br />
<br />
　　《惠眼观证》辩形色：大抵气色各随其时而言之，至如淡淡青黄，脾胃虚怯而致。此在春与冬末看之，多患伤寒、疹痘。在秋于夏末观之，多患吐泻、疟痢。盖病有阴阳，各以时候击触而成。此则言其大概无所出也，宜常记之。<br />
<br />
　　又唇之上一路白，主吐。唇棱上一道白，及唇尖微骞，主痢。唇四际青，主泻。唇下一抹黄，主伤。唇上黑色者，胃气绝，必死。眼下脸赤，主睡不稳，多啼叫。眼白芨青，主惊。<br />
<br />
　　《保生论》辩小儿生死形色法：两眉（属木）──青色（吉），黄色（主霍乱）。两眼（左太阳，右太阴）──黑睛黄（主伤寒），白睛黄（有积）。<br />
<br />
　　两风池气池──青色（主风候，）红色（主发热），紫色（主吐逆）。印堂──红色（主夜啼），青色（主溺泻）。寿上、年上──青色（主第二次受惊），赤色（主泻后发躁）。微黄（平）。山根──青色（主发热生惊），黑色及黄色甚者（主死）。<br />
<br />
　　人中──黑色（主蛔虫咬心，）患久，人中缩者（主死）。承浆地阁──黄色（主霍乱），黑色（主风雨惊），赤色（主痢血）。止口──红黄色（平），白色（脾绝），黑色绕口（主死）。两颐──黑色（主滞颐疾），赤色（主斑疮眼）。两颊──赤色（主伤寒），右赤色（肺脏热，主生喘），左赤色（心脏热，口生疮）。两金匮──青色（第三次惊，主生风候）。<br />
<br />
　　两耳前──青色（主惊）。两太阳穴──青色（第一次惊）。红色（主血淋）。两颧──赤色（主五脏皆有热），赤色连耳入目，七日亡。<br />
<br />
　　黑色绕口者，二日亡。黑色从眉入目者，当日亡。鼻干黑色者，二日亡。眉青目黄者，必亡。面黑唇红者，必亡。眉青唇黑不食者，必亡。<br />
<br />
　　《庄氏家传》察小儿气色候：凡察小儿气色，先安定自己神色，勿令散乱，兼忌孩儿初睡起及啼哭声未绝，并未可察视。<br />
<br />
　　面青，肝病。赤色，心病。白色，肺病。黄色，脾病。黑色，肾病。两目青色，主肝风惊痫。两耳前后黑，主肾热，风虚多啼，不得睡。两目赤色，主肝脏积热。左额上有丹丝红纹，心积热。右额上白色，肺邪干心。<br />
<br />
　　右额上白色，肺脏邪热。左颊上赤者，肝热。右颊赤者，肾积热。口四畔黄如橘，脾积热。口四畔青色，兼有青筋，主惊。口四畔白色，荣卫气滞。两目黄，主积食不化、疳、蛔。人中左右两傍黄，主胃逆。面青，愁思客忤觉惊。人中青者，主下痢。面赤红，主伤寒。面赤头热清涕，伤寒疹痘疮。面青，两鼻下赤，主盗汗，伏冷，阴证。面非时红，或红，或赤变移者，主时中受邪惊。面黄，两额微赤，主惊疳。面青黄，鼻痒，目昏者，风疳。眼上赤色，啼叫用力，吐乳不受，手足冷者，死。眼下青色，如横针者，死。黑色从眉绕目者，七日死。<br />
<br />
　　长沙医者毛彬传面部察色：黑色发于年寿，惊气伏脾。或射风池，肝生风逆。或连气池，大肠冷滑。印堂黑，耳花黑，皆死候也。余部皆心不调，但顺荣卫，别观所定处。<br />
<br />
　　赤色发于颧上，心脏伏热。或连气池，伤寒之候。风池上作轮，急惊将起。或于年寿上见赤，是心脾极热，口内生疮。或脸上赤，胃热，或生干逆，或吐蛔虫。或上冲印堂，下达颐门，皆不好也。<br />
<br />
　　青色发于风池者，肝虚风候。下绕气池，吐痢日久。或当年寿，上冲印堂上下，伤寒夹惊之候。当文武之台入眼，慢惊风起。颐门久见者，皆久积痞气。<br />
<br />
　　黄色发于颐门，脾虚疳积。年寿上黄，大肠冷。有黄到准头，脱肛。风池黄，脾风将起。气池黄，胃弱困重生蛔。脸堂上下黄，脾困之候。或年寿、印堂黄，皆吐泻脾虚也。黄绕金匮、承浆，脾毒积痢候。<br />
<br />
　　白色发人中，或如缣素之垂雪，当人中止者，初变蒸也。当风气二池，皆肺壅咳嗽。或文武二台上气滞，多成积泻。或人中直上到寿上，肺疳将甚也。<br />
<br />
　　面部皆青，肝绝。皆赤，心绝。皆黄，脾绝。皆白，肺绝。皆黑，肾绝。<br />
<br />
　　心绝，舌缩，鱼口。肾绝，筋拘，逆冷。脾绝，胃逆，谷不化。肺绝，喘促，脱肛。肝绝，搐搦，生涎。<br />
<br />
　　并死候也。<br />
<br />
　　卷第三<br />
<br />
　　治病要法第十唐孙真人《玉关要诀》风盛之脉须与解之。惊热之脉须与利之。伤冷之脉须与温之。积聚之脉（一云积热）。须与下之。或虚中有积热，先与利热，后与治虚。热里有虚，先与补虚，然后退热，次调胃气，即无误矣。<br />
<br />
　　《惠眼观证》论治病：夫惊啼者，皆因滞，风热在心，恐生其涎，必当取下。夫惊热，但治脾惊，化心下涎，必自安也。夫疳热者，皆伤脾胃，受积传邪心肾，必先解邪热，次服疳药。夫惊泻者，必当匀气。夫伤寒者，微微用汤解表里。<br />

                    <br>
                        <br />
　　夫疳有五种，在意消息。<br />
<br />
　　若麻痘已出，不可冷药过多，或成泻痢，或使毒瓦斯不出，杀人。若麻痘未出，则宜解之。若霍乱，皆因胃气不顺。若三岁，目忽然而闭，乃成肝疳，煮肝散子服之。<br />
<br />
　　凡小儿取积药，便下匀气汤随之，乃不损小儿。<br />
<br />
　　《惠眼观证》又云：调治小儿之法，当须慎护肾胃气也。缘小儿未有天癸之旺而常根据四时也。胃气一虚，病皆滋长，轻者至重，重者必死，此决然之理也。观令医者，不深念虑，而云小儿纯阳之气。凡有疾病须当疏下，是以世之为医者执此而妄资疏泄，因此而死毙者不可胜纪，良可叹也。虽然疏下在乎审谛而不可过，调理小儿之要也。今夫五脏生病自有阴阳，在脏为阴，在腑为阳。为阴者，为阴邪所中，慢惊、吐泻、疟、痢之病是也。<br />
<br />
　　为阳者，为阳邪所中，急风、伤寒、疹痘之病是也。然阴阳之气相感而动，以阳感阳，以阴感阴。阳或未动，待阴而动。阴或未动，待阳而动者有之矣。冬末春初，多患伤寒疹痘，是其阳病感阳而动也。夏末秋初，多患吐泻、疟痢，是其阴病感阴而动也。误或冬末春初，患一惊候，与之化涎，未与之下，迁延至秋，其发则慢，是阳病积之为阴，是感阴而动也。秋末冬初，患一惊候，不与下涎，至春气之盛激触而发，是其阴病待阳而动也。由此推之，调理小儿在乎壮阴阳，识虚实。凡有一病，知之于未然之前，能审知实则生风，虚则气怯，乃善矣。<br />
<br />
　　《联珠》论小儿五虚不治（谓病久而虚，五者或肿也：）手心肿、脐中肿、脚心肿、肾阴肿、舌头肿。<br />
<br />
　　小儿五硬不治：心硬（啼无泪）、头硬、手硬、脚硬、背硬。<br />
<br />
　　小儿五软不治：手软、项软、脚软、腰软、背软。<br />
<br />
　　又歌曰：小儿不与大人同，得病多由惊热风。先治心神次除热，脉宜紧数及浮洪。<br />
<br />
　　长沙医者毛彬集入室生死候：有候小儿定脉部，左臂为肝上为肺。对面为心并晓然，脾病只看见勾睡。肾病夜间不发作，急死之候将口约。忽然吐出冷顽涎，如此徒劳下良药。声细声嘶气血里，昏昏不语大难医。狂言不认人形状，气满胸中也可悲。久患唇红不可医，惊来眼满勿相窥。睛青颊赤耳花黑，发直鸦声怕乱啼。手若无纹舌须黑，鼻头浑黑口双垂。昏昏只睡不开眼，便是神仙难救之。<br />
<br />
　　卷第四（形初保者）凡二十二门<br />
<br />
　　卷第四<br />
<br />
　　小儿胎教第一《圣济经》原化篇扶真翼正章曰：泥在钧，金在熔，惟陶冶所成。子之在母，岂无待而然耶？盖专精孕气，大钧赋形，有人之形，不能无人之情。彼其视听言动，好憎欲恶，虽冥于隐默之中，而美恶特未定也。善母道者，引而发之。若为之训迪，若为之挑达，彼将因物而迁，因形而革。有不期然而然者，故示以贤人君子，使之知所以好德，示以礼法度数，使之知所以制心。扬之以声音之和，则若琴瑟钟鼓者，欲其厌足于耳。作之以刚毅之气，则若犀象军旅者，欲其感动于目。观圭璧珠玉则取。夫阴阳之至精，诵诗书箴诫则取。夫言语之至正，以至调心神，和情性，戒喜怒，节嗜欲，是皆因物随感，有益于得者也。若乃人有残废，物有丑恶，鸟兽之有毒怪者，则欲其勿见。若形有不全，割有不正，味有异常者，则欲其勿食。是又防闲忌慎，无所不用其至，夫其在母也如此。则居然而生明智，面忠浓端庄而好德，美好而寿考，无足怪矣！是谓外象而内感也。昔大任之妊文王，目不视恶色，耳不听淫声，口不出傲言，而世传胎教者以此。《圣惠》论曰：至精才遇，一气方凝，始受胞胎，渐成形质。子在胎内，随母听闻，所以圣贤传乎胎教。凡妊娠之后，才及月余，则须行坐端严，性情和乐，常处静室，多听美言。令人讲读诗书，陈说礼乐，玩弄珠玉，按习丝篁。耳不入其非言，目不观于恶事，如此则男女福寿，敦浓忠孝自全。若亏此仪，则男女或多野狼戾及寿不长。斯乃圣人胎教之道。为人父母，可不行乎。<br />
<br />
　　卷第四<br />
<br />
　　小儿初生将护法第二《圣济经》慈幼篇保卫鞠育章曰：五行孕秀，有春夏秋冬异宜者，五形有殊相也。阴阳委和，有筋骨气血不同者，五态有殊气也。夫始生而蒙冲和均，禀五行阴阳形态潜异。盖母气胎育，有盛衰虚实，其在子也，因有刚柔勇怯之异。是以婴儿初举，污秽欲其荡涤，不足欲其辅翼，冲和欲其保全。如恶血未纳，拭以绵指，吞而在胸膈者，吐以甘草。入而在腹中者，利以黄连、汞粉。皆所以革污秽也。啼声不发，呵脐以温之，甚者灸以攻之，皆所以助不足也。卫颅囟之天，杜风池之邪，浴之以通血脉，哺之以助谷神，皆所以养冲和也。三者保子之常法。然同为吐利，而吐利有轻重。同为灸 ，而灸 有多寡。或先吐利，必使污秽毕除。或先灸 ，必使疾 不作。然后真气自育。彼其缓急先后之序，随时变通，不可泥于一曲也。前世之书，执小儿气盛之论者，不知阳中有阴而专于吐利。执河北关中地寒之论者，不知南北之异而专于灸 。或以谓六岁为儿，而婴孺之病无承据，不知荣卫血气有生皆全也。或以谓小儿脉候多端，与老壮有殊，不知脏腑呼吸有形皆同也。<br />
<br />
　　通识之士，必察刚柔勇怯之所以异，视其污秽，无惮于吐利。视其虚弱，无惮于灸 。审乎五形，适以寒温之宜。审乎五态，导以阴阳之平。病之轻重缓急，随证以治之，不必蔽于难治也。脉之长短迟速。因形以别之，不必拘于至数也。明乎此，则慈幼之道其庶乎！《巢氏病源》：小儿始生，肌肤未成，不可暖衣，暖衣则令筋骨缓弱。宜时见风日，若都不见风日，则令肌肤脆软，便易损伤。皆当以故絮着衣、莫用新绵也。天和暖无风之时，令母将抱日中嬉戏，数见风日则血凝气刚，肌肉硬密，堪耐风寒，不致疾病。若常藏在帏帐之内，重衣温暖，譬如阴地之草木，不见风日，软脆不任风寒。又当薄衣，薄衣之法，当从秋习之，不可以春夏卒减其衣，不则令中风寒。从秋习之，以渐稍寒，如此则必耐寒，冬月但当着两薄襦一复裳耳。非不忍见其寒适当佳耳，爱而暖之适所以害也。又当消息无令汗出，汗出则致虚损，便受风寒。昼夜寤寐，皆当慎之。其饮食哺乳不能无痰癖，常当节适乳哺。若微不进，切当将护之。凡不能进乳哺，则宜下之，如此则终不致寒热也。又小儿始生，生气尚盛，无有虚劳，微恶则须下之。所损不足言，及其愈病则致深益。若不时下则成大疾，疾成则难治矣。其冬月下之难将护，然有疾者不可不下。夏月下之后，腹中常当小胀满，故当节哺乳将护之。数日间又哺，哺之当令多少有常剂。儿稍大，食哺亦当稍增。若减少者，此是腹中已有小不调也，盒饭微将药，勿复哺之。但当乳之，甚者十许日，轻者五、六日，自当如常。若都不肯食哺，而但饮乳者，此是有癖，为疾重，要当下之。不可不下，不下则致寒热，或吐而发痫，或致下痢，此皆病重，不早下之所为也，则难治。先治其轻时，儿不耗损而病速除矣。小儿所以少病痫者，其母怀娠时时劳役，运动骨血则气强，胎养盛故也。若侍御多，血气微，胎养弱，则儿软脆易伤，故多病痫。儿皆须着帽，项衣取燥，菊花为枕枕之。儿母乳儿三时摸儿项风池，若壮热者，即须熨，使微汗。微汗不瘥，便灸两风池及背第三椎、第五椎、第七椎、第九椎两边各二壮，与风池凡为十壮。一岁儿七壮，儿大者以意节度，增壮数可至三十壮。惟风池特令多，十岁以上可百壮。小儿常须慎护风池。谚云：戒养小儿，慎护风池。风池在颈项筋两辕之边，有病乃治之。疾微，慎不欲妄针灸，亦不用辄吐下。（《圣惠》乃云：立夏后疾，慎不欲妄针灸，亦不欲辄吐下。）所以然者，针灸伤经络，吐下动腑脏故也。但当以除热汤浴之，除热散粉之，除热赤膏摩之，又以脐中膏涂之，令儿在凉处。勿禁水浆，常以新水洗。新生无疾，慎不可逆针灸。逆针灸则忍痛动经脉，因喜成痫。河洛间土地多寒，儿喜病痉。其俗生儿三日，喜逆灸以防之，又灸颊以防噤。有噤者，舌下脉急，牙车筋急。其土地寒，皆决舌下去血，灸颊以治噤。江东地温，无此疾。古方既传有逆针灸之法，今人不详南北之殊，便按方用之，多害于小儿。是以田舍小儿，任自然皆得无此天。又云：春夏决定不得下，小儿所以尔者，小儿腑脏之气软弱，易虚易实。下则下焦必虚益，上焦则热，热则增痰，痰则成病，自非当病不可不下也。（《千金翼》、《圣惠》及诸家方书皆以此为宗本，其议论略，有不同者皆见于后。）《千金》论：生儿宜用其父故衣裹之，生女宜以其母故衣，皆勿用新帛为善。（《圣惠》云：新绫绢衣。）不可令衣过浓。（《千金翼》又于浓字下有一热字。）令儿伤皮肤，害血脉，发杂疮而黄。儿衣绵帛特忌浓热，慎之慎之。<br />
<br />
　　《圣惠》论：凡小儿一期之内，造儿衣裳，皆须用故绵及故帛为之，不得以绵衣盖于头面。冬天可以HT 衣盖头，夏日宜用单衣，皆不得着面，及乳母口鼻吹着儿囟。凡绵衣不得太浓及用新绵，令儿壮热，或即发痫，特宜慎之也。<br />
<br />
　　《圣惠》论：凡儿匍匐以后。逢物即吃，奶母虽至细意，必亦不能尽觉。春夏必饮滞水冷物，至秋初便皆疾作。初则多啼不食，或好伏地，面色青黄，或时腹痛，既不解说，惟反拗多啼。或逢水浆便吃，不可制止。或睡中惊啼，或大便秘涩。常人惟知与红雪钩藤饮子，此二药终日在口，然自不见其效。况腹中滞结已多，冷热冲击颇久，二药何能排去？所以得秋气风吹着背心脚心，便成疟痢。庸医与冷药则伤滑不禁，与涩药则气壅不行。伤损脏腑，益令不食，遂使虚热冲上，面黄发焦，滞恶在内，手足如火，自然风水横溢，四肢便肿。如此将养，十无一存。但每经春夏，不问有病无病，便须与四味饮子，多不三、四剂，即康强也。（葛氏《肘后》同，方见温壮门。）《婴孺》论：凡儿所以风者，衣暖汗出，风因而入也。<br />
<br />
　　张涣论：婴儿生后两盈月，即目瞳子成，能笑识人。乳母不得令生人抱之，及不令见非常之物。百 任脉生，能反复，乳母当存节喜怒，适其寒温。半 尻骨已成，乳母当教儿学坐。二百日外掌骨成，乳母当教儿地上匍匐。三百日膑骨成，乳母当教儿独立。周 膝骨已成，乳母当教儿行步。上件并是定法，盖世之人不能如法存节，往往抱儿过时，损伤筋骨，切宜慎之为吉。<br />
<br />
　　张涣论：婴儿冬月，但当着夹衣及衲衣之类，极寒即渐加以旧绵。人家多爱子，乃以绵衣过浓，适所以为害也。<br />
<br />
　　张涣论：婴儿须看禀受，南北之殊，用药盖地土寒温不同，此古人之最为慎也。<br />
<br />
　　《婴童宝鉴》论：孩子春勿覆顶裹足，致阳气亡出，故多发热。衣物夜露，多生天 。三岁之中，勿太饱，勿太肌，卧须覆肚，食须饮水浆。若能如此者，则子少患而无夭伤矣。<br />
<br />
　　《万全方》论：田舍妇人产育，皆不知小儿初生将护之法，所养有绝无他疾者。譬之凡草凡木生于深山大泽之中，容易合抱。至于奇材异果，纵加倍壅，间有不秀实者，此岂贵贱之理有异哉？盖天之于物，出于自然。<br />
<br />
　　古人亦云：小儿始生，肌肉未成，不可暖衣，即令筋骨缓弱。宜见风日，若都不见风日，即令肌肤脆软，便易伤损。皆以絮着衣，内勿用新绵。天气和暖无风之时，令乳母抱儿日中嬉戏，数见风日，即血凝气刚，肌肉硬密，堪耐风寒。以田舍小儿较之，此说尤长。<br />
<br />
　　《颅囟经》治小儿初生日与平和饮子人参 茯苓 甘草（炙） 升麻（以上各一分）上以水一白盏，煎至一合半。已来时时与之，乳母忌油腻。盈月及百 已来加之。临时冷，加白术，热加硝，各半钱。<br />
<br />
　　《海药》按：《仙传》小儿方上烧降真香，或引鹤降，蘸星辰烧此香，甚为第一度 烧之，功力极验。小儿带之能辟邪恶之气也。<br />
<br />
　　《别说》小儿方上柳絮贴灸疮良、飞入浴水，于阴暗处为浮萍，尝以器盛水置絮其中，数日覆之。即或又多积，可以捍作毡，以代羊毛，极柔软，宜与小儿卧益佳，以性凉也。<br />
<br />
　　《本草》小儿方上白油麻与乳母食，其孩子永不病生。若久热，可作饮汁服之。停久者，发霍乱客食，抽人肌肉。<br />
<br />
　　《秘要指迷》：婴儿初生三日，乃令母服顺气药及煎人参汤方。<br />
<br />
　　上用人参、甘草煎汤与母服，随奶乳下与婴儿饮，先洗尽胎肠恶物。如母服药乃须温暖，味不可冷热相反，则令儿有病生。又凡婴儿初生，尝以句气汤散服一匕，日外但服无虑。<br />
<br />
　　《千金》灸法：凡新生儿七日以上，周年以还，灸不过七壮，炷如雀屎大。<br />
<br />
　　卷第四<br />
<br />
　　择乳母法第三（下乳、吹奶附）《千金》论：乳母者，其血气为乳汁也。五情善恶，悉是血气所生也。其乳儿者，皆宜慎于喜怒，夫乳母形色所宜，其候甚多，不可求备。但取不胡臭、瘿 、气嗽、 疥、痴癃、白秃、 疡、沈唇、耳聋、 鼻、癫痫无此等疾者，便可饮儿也。师见其故灸瘢，便知其先疾之源也。<br />
<br />
　　《千金》治乳无汁方。<br />
<br />
　　石钟乳（四两） 漏芦（三两） 通草 栝蒌根（各五两） 甘草（二两炙。一方不用）上五味 咀，以水一斗，煮取三升，分三服。一云：用栝蒌实一枚。<br />
<br />
　　《千金》又方右母猪蹄一具粗切，以水二斗煮熟，得五、六升，汁饮之。不出更作。<br />
<br />
　　《千金》又方猪蹄（二枚，熟炙，槌碎） 通草（八两，细切）上二味，以清酒一斗浸之，稍稍饮尽，不出更作。（《外台》：猪蹄不炙，以水一斗，煮取四升，入酒四升更煮，饮之佳）《千金》又方上栝蒌根切一升，酒四升煮三沸，去滓，分三服。<br />

                    <br>
                        <br />
　　《千金》又方上栝蒌取子，尚青色大者一枚，熟捣，以白酒一斗，煮取四升，去滓，温服一升，日三。黄色小者，用二枚亦好。<br />
<br />
　　《千金》又方石钟乳 通草（各一两） 漏芦（半两） 桂心 甘草（炙） 栝蒌根（各六铢）上六味治下筛，酒服方寸匕，日三，最验。<br />
<br />
　　《千金》又方石钟乳 漏芦（各二两）上二味治下筛，饮服方寸匕，即下。<br />
<br />
　　《千金》又方上烧鲤鱼头末，酒服三指撮。<br />
<br />
　　《千金》又方上烧死鼠作屑，酒服方寸匕，日三立下。勿令知。<br />
<br />
　　《千金》又方上用土瓜根治下筛，服半钱匕，日三。乳如流水。<br />
<br />
　　《千金翼》治妇人乳无汁钟乳汤方钟乳 白石脂 硝石（各一分） 通草 生桔梗（各二分）上五味 咀，以水五升，煮三上三下，余一升，去滓，内硝石烊，绞，服无多少。若小儿不能乳，大人嗍之。<br />
<br />
　　《千金翼》治妇人乳无汁漏芦汤方漏芦 通草（各二两） 钟乳（一两） 黍米（一升）上四味 咀，黍米宿渍，揩挞取汁（三升，煮药三沸，去滓饮之，日三服。<br />
<br />
　　《千金翼》治妇人下乳汁鲫鱼汤方鲫鱼（长七寸） 猪肪（半斤） 漏芦 钟乳（各二两）上四味 咀，药切，猪肪、鱼不须洗，清酒一斗二升合煮，鱼熟药成，去滓，适寒温，分五服即乳下，良。饮其间相去须臾一饮，令药力相及。<br />
<br />
　　《千金翼》又方通草 钟乳 栝蒌实 漏芦（各三两）上四味 咀，以水一斗，煮取三升，去滓，饮一升，日三服。<br />
<br />
　　《千金翼》又方通草 钟乳（各四两）上二味切，以酒五升渍一宿，明旦煮沸，去滓，服一升，日三服。夏冷服，冬温服之。<br />
<br />
　　《千金翼》又方上用石膏四两，碎，以水二升煮三沸，稍稍服，一日令尽。<br />
<br />
　　《千金翼》又方上用鬼箭五两，切，以水六升，煮取四升，一服八合，日三服。亦可烧灰，水服方寸匕。<br />
<br />
　　《千金翼》治妇人乳无汁。<br />
<br />
　　鼠肉 方鼠肉（五两） 羊肉（四两） 獐肉（半斤）上三味作 ，勿令疾者知之。<br />
<br />
　　《千金翼》治妇人产后下乳。<br />
<br />
　　鲍鱼大麻子羹方饱鱼肉（三斤） 麻子仁（一升）上二味，与盐、豉、葱作羹，任意食之。<br />
<br />
　　《千金翼》又方通草 钟乳上二味等分，捣，筛作面。粥服方寸匕，日三服。百日后，可兼养两儿。通草横心白者是，勿取羊桃根、色黄者无益。<br />
<br />
　　《千金翼》又方麦门冬（去心） 钟乳 栝蒌 理石上四味等分，捣、筛。空腹酒服方寸匕，日三服。<br />
<br />
　　《千金翼》又方漏芦（三分） 钟乳 栝蒌根（各五分） 蛴螬（三合）上四味捣、筛。先食糖水，服方寸匕，日三服。<br />
<br />
　　《千金翼》方栝蒌根（三两） 钟乳（四两） 漏芦 滑石 通草（各二两） 白头翁（一两）上六味捣、筛为散。酒服方寸匕，日再服。<br />
<br />
　　《千金翼》又方钟乳 通草（各五分） 云母（二两半） 甘草（一两，炙） 屋上败草（二把，烧作灰）上五味捣，筛为散。食后，以温漏芦水服方寸匕，日三服，乳下为度。<br />
<br />
　　《千金翼》又方麦门冬（去心） 钟乳 通草 理石 干地黄 土瓜根 蛴螬（并等分）七味捣，筛为散。食后酒服方寸匕，日三服。<br />
<br />
　　《张氏家传》通奶方上以木通为散，葱酒调下。<br />
<br />
　　《张氏家传》黄金散 治妇人一切奶疾。中年者为胃虚血衰所致。年少者多因产后卧失将息，喜怒，食物所致。<br />
<br />
　　或因小儿食乳吹咂，令痛痒无时，未破者曰痈，既破者曰漏，甚非小疾。若误用药，便成大患，急须治之方。<br />
<br />
　　上用陈橘皮不以多少，汤浸，洗拣净，用黄明者于新瓦上慢慢磨去白，令薄，后用水净洗，沥干切细，用麦麸拌和，入铫子内炒。火须文武火，候香熟黄色，于地上摊出火毒，筛去麸，碾为细末，入好麝香少许，以薄纸裹于男子怀中，贴一复时，童男尤佳。每服二钱至三钱，无灰酒调下。就患处一壁卧，令睡良久，再一服。候燥痒生瘾疹便散破者，便合极患者，不过三服。<br />
<br />
　　卷第四<br />
<br />
　　乳儿法第四《颅囟经》：孩子或夏中热时，因乳母沐浴多使冷水，奶得冷气，血脉皆伏，见孩子气未定便与奶，使孩子多胃毒及赤白两般恶痢，此乃是奶母之过也。凡浴后可令定息良久，候气定熟揉与之，即令无患。<br />
<br />
　　《千金》论：凡乳儿不欲太饱，饱则呕吐，每候儿吐者，乳太饱也。以空乳乳之即消，日四乳儿。若脐未愈，乳儿太饱，令风中脐也。夏不去热乳，令儿呕逆。冬不去寒乳，令儿咳痢。母新房以乳儿，令儿羸瘦，交胫不能行。母有热以乳儿，（《千金翼》云：母患热以乳儿。）令变黄不能食。母怒以乳儿，令喜惊发气疝，又令上气癫狂。母新吐下以乳儿，令虚羸。母醉以乳儿，令身热腹满。凡乳母乳儿，当先极 ，散其热气，勿令汁奔出令儿噎，辄夺其乳，令得息息，已复乳之。如是十返五返，视儿饥饱节度，知一日中几乳而足以为常，又常捉去宿乳。儿若卧，乳母当以臂枕之，令乳与儿头平乃乳之，令儿不噎。母欲寐则夺其乳，恐填口鼻，又不知饥饱也。<br />
<br />
　　《圣惠》论：凡为乳母，皆有节度。如不禁忌，即令孩子百病并生。如是自晓摄调，可致孩子无疾长寿。是以春夏切不得冲热哺孩子，必发热疳并呕逆。秋冬勿以冷乳哺孩子，必令腹胀羸瘦。乳母嗔怒次不得哺孩子，必患狂邪。乳母醉后，不得哺孩子，必患惊痫、天 、急风等病。如母有娠，不得哺孩子，必患胎黄及脊疳。<br />
<br />
　　乳母有疾，不得哺孩子，必患癫痫风病。乳母吐后，不得哺孩子，必令呕逆羸瘦。乳母伤饱，不得哺孩子，必致多热喘急。（诸书并取此三书以为说，别无异论。）《婴孺》云：凡儿生一日至七日，取乳一合，分作三服。二十日至三十日，以三合为三服。生八日至十五日，取一合半为三服。生三十日至四十日，以至五合为三服。生十六日至二十日，取二合为三服。四十日以上，方法准此为率，节级加减。<br />
<br />
　　《婴童宝鉴》云：凡乳母饮酒淫餐，勿饲儿乳，令发霍不治。<br />
<br />
　　钱乙乌药散 治乳母冷热不和，及心腹时痛，或水泻、或乳不好。<br />
<br />
　　天台乌药 香附子（破，用白者） 高良姜 赤芍药（各等分）上为末。每服一大钱，水一盏，同煎六分温服。如心腹疼痛，入酒煎。水泻，米饮调下，无时。<br />
<br />
　　《庄氏家传》治乳母体热，令小儿黄瘦。<br />
<br />
　　姜黄散方姜黄 人参（去芦头） 陈橘皮上件等分为粗末。每服一钱，水一盏，煎至六分，去滓温服，日只一服。<br />
<br />
　　卷第四<br />
<br />
　　乳母杂忌慎法第五《圣济经》慈幼篇乳哺襁褓章曰：人之初生，胃气未固，肤革未成，乳饮易伤，风邪易入。乳哺欲其有节，襁褓欲其有宜，则达其饥饱，察其强弱，适其 薄，循其寒燠者，盖有道矣。是以论乳者，夏不欲热，热则致呕逆。冬不欲寒，寒则致咳痢。母不欲怒，怒则令上气癫狂。母不欲醉，醉则令身热腹满。母方吐下而乳，则致虚羸。母有积热而乳，则变黄不能食。新房而乳，则瘦悴交胫不能行。论襁褓者，衣欲旧帛，绵欲故絮，非惟恶于新燠也，亦资父母之余气，以致养焉。重衣温浓，帏帐周密，则减损之。苟为不然，伤皮肤，害血脉，疮疡发黄，是生多疾，皆不可不察也。然论乳者，又有用哺之法，盖哺所以赖谷气也。始生三日用饮，过三日用哺，哺之多少，量日以为则，如是则五脏得所养而胃气壮矣。论襁褓者，又有去寒就温之法，方大和无风之时，携持保抱嬉戏日中，如是则血凝气刚，骨骼成就。观夫阴地草木，以其不历风日，故盛夏柔脆，未秋摇落而鲜克有立，况于人乎！圣人论：食饮有节，起居有常。矧婴儿者，其肉脆，其血少，其气弱，乳哺襁褓，庸可忽诸。<br />
<br />
　　《颅囟经》：师巫烧钱，乳母须预祝之。勿令着水喷儿，皆令惊热入心，转成患害，切细慎之。<br />
<br />
　　《葛氏肘后》：小儿新生十岁，衣被不可露，慎之慎之。大方具说其事，畏鸟获，鸟取儿。<br />
<br />
　　《圣惠》论：乳母忌食诸豆及酱、热面、韭、蒜、萝卜等。可与宿煮羊肉、鹿肉、野鸡，雁、鸭、鲫鱼、葱、薤、蔓菁、莴苣、菠 、青麦、 达、冬瓜等食。若儿患疳，即不得食羊肉及鱼，又不得油腻手 裹及抱儿，又不得以火灸襁褓，热时便与儿者，令孩子染热病，始终须慎。大底冬中切宜戒之。若天大寒，以火灸衣被，且抛向地上良久，热 之冷热得所，即与孩子 之无妨。如乳母有夫，不能谨卓者，切须防备。傥新有过犯，气息未定，便即乳儿者，必能杀儿。未盈月内，所驱使人，亦不得令有所犯到于儿前，恶气触儿，儿若得疾，必难救疗也。<br />
<br />
　　卷第四<br />
<br />
　　哺儿法第六《葛氏肘后》：小儿新生三日，应开腹助谷神。碎米浓作汁，饮如乳酪，与儿大豆许数令咽之，频与三豆许，三、七日可与哺，慎不得取。次与杂药红雪少少得也。（《千金》亦有此说。又云：止日三与之，满七日，可与哺也。）《千金》云：儿生十日始哺如枣核，二十日倍之，五十日如弹丸，（《圣惠》云：二十日。）百日如枣，若乳汁少，不得从此法，当用意小增之。若二十日而哺者，令儿无疾。儿哺早者，儿不胜谷气，令生病，头面身体喜生疮，愈而复发，令儿 弱难养。三十日后，虽哺勿多。若不嗜食，勿强与之。强与之不消，复生疾病。哺乳不进者，腹中皆有痰癖也。当以四物紫丸微下之。（方见变蒸门。）节哺乳，数日便自愈。小儿微寒热，亦当尔利之，要当下之，然后乃瘥。<br />
<br />
　　《千金翼》：凡小儿不能哺乳，当服紫丸下之。<br />
<br />
　　《千金翼》：小儿生满三十日，乃当哺之。若早哺之，儿不胜谷气，令儿多肉耗。<br />
<br />
　　姚和众云：小儿初生七日，助谷神以导达肠胃，研粟米煮粥饮，浓薄如乳，每日研与半粟谷。<br />
<br />
　　《婴孺》论云：婴儿二十日乃哺，令儿无病。儿早哺而多头面身体生疮，愈则复发，令儿 弱难养也。又孙氏《翼》云：生满三日，乃当哺。若不胜谷气，令儿病。若不嗜食，勿强与之。与之则不消，成病而乳不进，令腹中有痰癖也。当以四物双丸微下之即乳。数日自愈。<br />
<br />
　　《婴童宝鉴》云：小儿五十日可哺，哺如枣核许。百日加之如弹丸，早晚二哺，其后莫抱于檐下，澡浴当风解衣，哭未断而乳，胃冷而哺。又不可在神佛前及驴马之畔，各房异户之亲，诸色物器并不可触犯，切宜慎之。<br />
<br />
　　犯之即害子性命，乃为惊痫。经云：未三岁勿食鸡肉，子腹中生虫。<br />
<br />
　　钱乙云：小儿多因爱惜过当，往三两岁犹未与饮食，致脾胃虚弱，平生多病。自半年以后，宜煎陈米稀粥，取粥面时时与之。十月以后，渐与稠粥烂饭，以助中气，自然易养少病。惟忌生冷、油腻、甜物等。<br />
<br />
　　卷第四<br />
<br />
　　初哺日第七《外台》：崔氏初哺儿良日：以平定成日大吉，其哺不得令咸。<br />
<br />
　　《外台》：崔氏又方：寅、丑、辰、巳、酉日良。<br />
<br />
　　《外台》：崔氏又方：男戊、己日不得哺，女丙、丁日不得哺。<br />
<br />
　　《婴孺》：哺儿初吉日：壬寅、壬辰、己酉日吉。<br />
<br />
　　卷第四<br />
<br />
　　浴儿法第八《千金》论：凡浴小儿，汤极须令冷热调和。冷热失所令儿惊，亦致五脏疾也。凡儿冬不可久浴，浴久则伤寒，夏不可久浴，浴久则伤热。数浴背冷则发痫，若不浴又令儿毛落。新生浴儿者，以猪胆一枚，取汁投汤中以浴儿，终身不患疮疥，勿以杂水浴之。儿生三日，宜用桃根汤浴。桃根、李根、梅根各三两，枝亦得。 咀之，以水三斗煮二十沸，去滓，浴儿良。去不祥，令儿终身无疮疥。治小儿惊辟恶气，以金虎汤浴。金一斤，虎头骨一枚，以水三斗煮为汤浴，但须浴即煮用之。<br />
<br />
　　《外台》：崔氏又浴儿虎头骨汤，主辟除恶气兼令儿不惊，不患诸疮疥方。<br />
<br />
　　虎头骨（五大两，无头，身骨，亦得碎） 苦参（四两） 白芷（三两。《婴孺集》以为五两）上三味切，以水一斗煮为汤，内猪胆汁少许，适寒温以浴儿良。<br />
<br />
　　《本草注》主小儿身热，食不生肌方。<br />
<br />
　　上楮叶可作浴汤，又主恶疮生肉。<br />
<br />
　　《简要济众》新生小儿浴方。<br />
<br />
　　上以益母草一大把，锉，水一斗，煎十沸，温浴而不生疮疥。（益母草，茺蔚苗也，俗名郁臭。）《子母秘录》小儿辟恶气。<br />
<br />
　　上以水煮虎皮骨汤，浴儿数数作。<br />
<br />
　　《食疗方》：小儿初生，取虎骨煎汤浴，其孩子长大无病。<br />
<br />
　　《斗门方》浴小儿胎秽。<br />
<br />
　　白僵蚕 黑牵牛 细辛上等分为末如澡豆，用之良。<br />
<br />
　　《元和纪用经》庆浴吉庆法（谓三日、五日或七日洗儿也）当取寅、卯、酉日为大吉良，宜避壬、午、丁、未并凶，癸、巳亦凶。今不能合上三日者，但勿犯下三日凶恶之日，皆平安浴法。<br />
<br />
　　《圣惠》治新生儿卒寒热，不能服药。宜用莽草汤浴方莽草 丹参 蛇床子 桂心 菖蒲（各一两）上件药锉碎，以水五斗，煮一、二十沸，去滓，适寒温以浴之，避风。<br />
<br />
　　《圣惠》浴儿辟温恶气、疗百病，去皮肤沙粟方。<br />
<br />
　　桃根 梅根 李根（各一把） 细辛 蛇床子（各一两）上件药都锉，以水二斗，煎至一斗，澄滤，候冷暖得所，浴儿佳。<br />
<br />
　　《圣惠》治小儿壮热浴方。<br />
<br />
　　上以李子叶切半升，用水一斗，煎至七升，去滓，看冷暖得所浴之。<br />
<br />
　　《圣惠》又方白芷（二两） 苦参（三两）上都锉，以水一斗，煎至七升，去滓，加少盐及少浆水浴之。浴了以粉摩之，即不畏风。又大引散诸风也。<br />
<br />
　　《婴孺》治儿生一月至五月，乍寒乍热。柳枝汤浴方上以柳枝，不限多少，煮汤浴之。若渴，取冬瓜汁饮之。<br />

                    <br>
                        <br />
　　《婴孺》凡常浴儿不疗病，只取桃柳心各七个，并水少许，清浆水、盐各少许，浴之大良。浴了以粉粉之，不怕风，又散气除邪。惟不用频浴，频浴引冷发痫。<br />
<br />
　　《婴童宝鉴》诸小儿浴法。凡浴汤用猪胆则疮疥不生。用金银、虎头骨、麝香、丹砂煎汤则避恶气。客忤惊痫，用李叶、桃叶、楮叶、梅叶根等煎汤，则解体热温壮之患。<br />
<br />
　　《婴童宝鉴》浴汤方。<br />
<br />
　　金银 虎头骨 桃奴 丹砂 雄黄上煎浴儿，退惊辟邪气。煎汤沐发，则令润黑无垢。<br />
<br />
　　《婴童宝鉴》煎汤浴儿退热。<br />
<br />
　　蒴 葱 胡麻叶 白芷 本 蛇床子《婴童宝鉴》煎汤浴儿退风。<br />
<br />
　　猪胆 苦参 防己 黄连 甘草 白芨 本 杉 柏 枫叶《婴童宝鉴》煎汤浴儿治疮。<br />
<br />
　　大麻仁 零陵香 丁香 桑椹 本《庄氏家传》浴小儿五根汤桃根 柳根 楝根 桑根 槐根上等分锉，或各以枝亦得，加豉为汤浴儿妙。仍以光粉和蚌粉扑身，辟邪，吉。<br />
<br />
　　《庄氏家传》云：寻常浴汤煎熟，入少许清浆水、盐一捻。浴讫以粉磨，既不畏风，又引散诸药。<br />
<br />
　　卷第四<br />
<br />
　　拭儿口法第九《千金》论曰：小儿初生，先以绵裹指，拭儿口中及舌上青泥恶血，此谓之玉衡。（一作衔。）若不急拭，啼声一发，即入腹成百病矣。《千金翼》云：成痞病死。<br />
<br />
　　《圣惠》论：凡儿初饮乳后，以发缠指，沾清水点拭了，看齿根上有黄筋两条，便以苇刀子割断，点猪乳便瘥。<br />
<br />
　　如儿口难开，但先点猪乳自开。<br />
<br />
　　《小儿集验方》云：小儿初生，每日以井华水或微温水，将洁净旧软帕子裹乳母手指，蘸水撩拭小儿口中，因而捺舌及两颊，令稍宽舒，即不生口噤、积热、风疾等病。京畿与山东人多能之，谓之捺儿口。拭毕，仍用少研细入麝者，干坯子胭脂涂口中，令儿美乳食。<br />
<br />
　　《小儿集验方》云：东平有一老妪，善与小儿拭口，使不生炼银。云：小儿上下唇与齿断相连处，皆有一筋牵引，若上唇筋紧，即生上炼；下唇筋紧，即生下炼。上炼生疮满头，或生眉间，如有癣状。瘙痒不已，时复流出黄汁，汁至处又生疮。若下炼则起腰背，渐至四肢，亦如癣状，亦瘙痒黄汁不已。若疾盛不治，或头面上下相通，累年不较。又咬折，或成大疾。惟是每日早晨取温水一盏，令其乳母以故软洁净帕子包手第一指，蘸温水拭儿口，水中渲下。又拭又捺，使儿口中净，及捺上下筋，令宽舒，即小儿自美乳食，诸疾不生。亦云：永无炼银，惟使筋宽舒是法。京畿见小儿失捺，变为口噤不吃奶，或不解捺而生炼银者，不可胜数。<br />
<br />
　　卷第四<br />
<br />
　　断脐法第十《千金》论曰：凡断脐不得以刀子割之，须令人隔单衣物咬断，兼以暖气呵七遍，然后缠结所留脐带，令至儿足趺上，短则中寒，令儿腹中不调常下痢。若先断脐然后浴者，则脐中水，脐中水则发腹痛。其脐断讫，连脐带中多有虫，宜急剔拨去之，不尔，入儿腹成疾。断儿脐者，当令长六寸，长则伤肌，短则伤脏。若不以时断及 汁不尽，则令暖气渐微，即自生寒，令儿脐风。（《千金翼》《圣惠》与古来方断脐裹脐语皆同。）《婴童宝鉴》论小儿断脐云：凡小儿生下可先浴而后断脐，及可以衣衬而口啮之，不然则刀断。如刀断者，则以剪刀先于怀中厌令暖方用。又断之则脐带不可令长，只如子足长短，短即中寒而伤脏，长即伤肤。先断而后洗，即令水入脐中，孩子多天 痛苦，啼叫面青黑，为中水患也。脐若短即腹中不调常下痢，有中寒之患。<br />
<br />
　　其脐不可伤动，伤动即令久不干，如不干即伤外风，伤外风即口噤，小儿不可救也。<br />
<br />
　　《秘要指迷》论曰：婴儿初生剪去脐带，切令剪刀暖，不可伤冷及外风所侵。<br />
<br />
　　《庄氏家传》烙脐丸豆豉 黄蜡（各一分） 麝香（少许）上同捣，令烂熟捻作饼子，断脐讫安脐上，灸三壮，艾炷如小麦大。若不啼，灸至五、七壮，灸了以封脐散封之。不得湿着，恐令脐肿。（封脐散方在裹脐门中。）<br />
<br />
　　卷第四<br />
<br />
　　灸脐法第十一《圣惠》云：小儿生下一宿，抱近明无风处，看脐上有赤脉直上者，当时于脉尽头灸三壮，赤散无患矣。<br />
<br />
　　湖南检法王时发传：吾家虽大族，独有本房儿女，自来少虚弱、腹痛、下痢之人，往往气壮无病。盖数世以来，男女初生方断脐时，于所留脐带上常当灸处，灸大艾炷三十余壮，所以强盛如此。<br />
<br />
　　卷第四<br />
<br />
　　裹脐法第十二（封脐法附）《千金》论：凡裹脐法，椎治白练令柔软方四寸，新绵浓半寸，与帛等合之，调其缓急，急则令儿吐 。儿生二十日，乃解视脐。若十许日儿怒啼似衣中有刺者，此脐燥。还刺其腹，当解之，易衣更裹。裹脐时，闭户下帐燃火，令帐中温暖，换衣亦然。仍以温粉粉之，此谓冬时寒也。若脐不愈，烧绛帛末粉之。若过一月，脐有汁不愈，烧虾蟆灰粉之，日三、四度。（《千金翼》云：烧虾蟆灰治末粉脐中。又云：若脐未愈，乳儿太饱，令儿风脐也。）若脐中水及中冷，则令儿腹绞痛，夭纠啼呼，面目青黑，此是中水之过。当灸粉絮以熨之，不时治护。脐至肿者，当随轻重，重者便灸之，乃可至八、九十壮。轻者脐不大肿，但出汁时时啼呼者，捣当归末和胡粉敷之，灸絮日熨之，至百日愈，以啼呼止为候。若儿粪青者，冷也。与脐中水同。（诸方书法皆同，稍不同者见于后。）《婴孺》裹脐法：当捶白布令软，方四寸，新绵浓半寸，与布等合之，穿中央脐贯孔中于表辟之，复以絮裹在上带之。余说皆同。<br />
<br />
　　张涣：婴儿初生断脐之后，宜着熟艾浓裹爱护。若乳母不慎，或因洗浴水入脐中；或儿尿在 袍之内，湿气伤于脐中，或解脱，风冷邪气所乘，令儿脐肿多啼，不能哺乳，即成脐风。先宜急用裹脐法。<br />
<br />
　　封脐散方好川当归（半两，洗、焙干） 天浆子（三个，微炒） 乱发（一钱，烧灰存性）上件同捣，罗为细末，入麝香一字拌匀。用药一字至半钱，敷脐中时时用。<br />
<br />
　　《外台》：刘氏疗小儿初生至七日者，脐欲落封药方。<br />
<br />
　　雄鼠屎（七颗） 干姜（枣许大） 胡粉（三分，熬） 麝香（少许） 绯帛灰（一钱匕）上五味捣、研为粉，看脐欲落不落即取药以敷之，是以不令风入故也。用干姜恐痛，不用亦得。<br />
<br />
　　《庄氏家传》封脐散雄鼠屎（七枚，两头尖者是） 干姜（枣许大） 甑带（鸡子大。以上并烧作灰） 绯帛灰（半分） 胡粉（三钱，令黄） 麝香（少许）上和，研令细，看脐欲落不落，取药半钱至一钱封脐便瘥，永不患脐肿湿。烧药时。勿令灰入。<br />
<br />
　　卷第四<br />
<br />
　　甘草法第十三《葛氏肘后》：小儿新产出，未可与朱蜜，取甘草如中指节，炙碎，以水一合，煮取一合，以缠绵点儿口中，可得一蚬壳止，儿当便吐胸中恶汁，儿智惠无病。<br />
<br />
　　《千金方》：洗浴断脐竟， 袍毕，与甘草汤。（方与葛氏同。）指以绵缠沾取，与儿吮之，得一蚬壳入腹止，儿当快吐。如得吐则余药更不须与，若不得吐，可消息计。如饥渴，须臾更与之，若前所服及更与并不得吐者，但稍稍与之，令尽此一合止。如得吐去恶汁，令儿心神智惠无病也。<br />
<br />
　　《千金方》：饮甘草汤一合尽都不吐者，是儿不含恶血耳。勿复与甘草汤，仍可与朱蜜，以镇心神、安魂魄也。<br />
<br />
　　卷第四<br />
<br />
　　黄连法第十四《小儿集验方》云：凡小儿初生，必有恶汁留于胸。次若不消去，即胸膈壅塞，易生蕴热。惊痫、疮疖，皆由此也。故小儿才生一腊之内，用好肥黄连数块捶碎，每少许浓，以绵包裹如奶头状，汤内浸成黄汁，时复拈摭一、二点在小儿口内，即恶汁自下，乳食便美。其后，或间以朱蜜与之。若见恶汁以下即已，有只用空绵包，别浸黄连蘸苦汁与之者。<br />
<br />
　　卷第四<br />
<br />
　　韭汁法第十五《大观证类本草》注萧炳云：小儿初生，与韭根汁灌之，即吐出恶水，令无病。<br />
<br />
　　《本草食疗》：初生孩子可捣韭根汁灌之，即吐出胸中恶血、永无病。<br />
<br />
　　《圣惠》：凡 袍儿讫吃生甘草后，暖水浸少韭子汁涂儿口唇上，干又涂，十数度止，不得令入口中。<br />
<br />
　　卷第四<br />
<br />
　　朱蜜法第十六《葛氏肘后方》：甘草吐恶汁后，更与朱蜜，主镇安魂魄。炼真朱砂如大豆，以蜜一蚬壳和，一日与一豆许，三日与之，大宜小儿矣。<br />
<br />
　　《千金》（法与葛氏同，而多与则病。葛氏所不言，故又载其说。）儿新生三日中与朱蜜者，不宜多，多则令儿脾胃冷，腹胀喜阴，痫气急变，噤痉而死。新生与朱蜜法，与《葛氏肘后》同。以绵缠箸头沾取与儿吮之。得三沾止。一日令尽一豆许，可三日与之，则用三豆许也。勿过此，过者则伤儿也。<br />
<br />
　　姚和众：（姚和众无三日连服之法，又生六日后乃服，仍云温肠胃。《千金》乃言：多则令儿脾胃冷。）小儿初生六日。温肠胃，壮血气。取炼成朱砂如一大豆许细研，以蜜一枣大熟调，以绵 取，令小儿吮之，一日令尽。<br />
<br />
　　卷第四<br />
<br />
　　牛黄法第十七《葛氏肘后方》：与朱蜜，后与牛黄，益肝胆除热，定惊辟恶气，与之如朱蜜多少。<br />
<br />
　　《千金方》：与朱蜜竟，与牛黄不独益肝胆除热，定精神止惊辟恶气，又除小儿百病。<br />
<br />
　　张涣牛黄法：上以真牛黄一块许，用好蜜炼熟和成膏。每服一豆大，乳汁化，时时滴口中。形色不实者，不宜多服。若婴儿胎热，或身体黄色，宜多服之。<br />
<br />
　　卷第四<br />
<br />
　　汞粉法第十八张涣：婴儿初生第一日才断脐， 袍讫，看儿形色，若面红润色赤，啼声响快者，宜用汞粉半钱，旋旋令儿吮之，良久有脐粪下为佳。<br />
<br />
　　《婴童宝鉴》云：凡小儿初生下，速去口中恶物，仍以银粉抹其口舌上下左右两颊，然后始可饲朱蜜饮奶，令腹中物下尽，其子易长少患也。<br />
<br />
　　卷第四<br />
<br />
　　猪乳法第十九《千金》论曰：凡新生小儿一月内，常饮猪乳大佳。<br />
<br />
　　《圣惠》法：凡取猪乳，须令猪儿饮母，次便提猪儿后脚起离乳，急捋之即得，空捋无由得汁。<br />
<br />
　　张涣：婴儿初生盈月内，常时时旋取猪乳滴口中，最为佳矣。<br />
<br />
　　卷第四<br />
<br />
　　藏衣法第二十《外台》：崔氏凡藏儿衣法，儿衣先以清水洗之，勿令沙土草污。又以清酒洗之，仍内钱一文在衣中，盛于新瓶内，以青绵裹其瓶口上，仍密盖头，且置便宜处，待满三日，然后根据月吉地向阳高燥之处，入地三尺埋之，瓶上土浓一尺七寸，唯须牢筑，令儿长寿有智惠。若藏衣不谨，为猪狗所食者，令儿癫狂。虫蚁食者，令儿病恶疮。犬鸟食之，令儿兵死。近社庙傍者，令儿见鬼。近深水 池，令儿溺死。近故灶傍，令儿惊惕。近井傍者，令儿病聋盲。弃道路街巷者，令儿绝嗣无子。当门户者，令儿声不出，耳聋。着水流下者，令儿青盲。弃于火里，令儿生烂疮。着林木头者，令儿自绞死。如此之忌，皆须一慎之。<br />
<br />
　　《外台》：崔氏又安产妇及藏衣天德月空法：正月天德在丁，月空在丙壬。二月天德在坤，月空在甲庚。三月天德在壬，月空在丙壬。四月天德在辛，月空在甲庚。五月天德在干，月空在丙壬。六月天德在甲，月空在甲庚。七月天德在癸，月空在丙壬。八月天德在艮，月空在甲庚。九月天德在丙，月空在丙壬。十月天德在乙，月空在甲庚。十一月天德在巽，月空在丙壬。十二月天德在庚，月空在甲庚。<br />
<br />
　　凡藏儿衣皆根据此法，天德月空处埋之。若有遇反支者，宜以衣内新瓶盛，密封塞口挂于宅外福德之上，向阳高燥之处。待过月，然后根据法埋藏之，大吉。<br />
<br />
　　《外台》：崔氏又法：甲寅旬日，十日不得藏埋儿衣，以瓶盛密封，安置空处，度十日即藏埋之。<br />
<br />
　　《外台》：崔氏又法：甲辰、乙巳、丙午、丁未、戊申，此五日亦不藏儿衣。还盛瓶中密塞，勿令气通，挂着儿生处，过此五日即埋之，亦不得更过此日。<br />
<br />
　　《外台》：崔氏又法：甲乙日生儿，丙丁日藏衣吉。丙丁日生儿，戊己日藏衣吉。戊己日生儿，庚辛日藏衣吉。庚卒日生儿，壬癸日藏衣吉。<br />
<br />
　　《子母秘录》藏衣法：先用一罐盛儿衣，先以清水洗，次以清酒洗，次入大豆一合，次小豆一合，次城门土、市门土、狱门土、葱园中土、韭园土各一合，重重复之，上用五色绵各一尺五寸重重系罐口上，用铁券朱书云：大豆某胡去无辜，小豆历历去子癖，城门土见公卿，市门土足人行，狱门土辟盗兵，葱韭园土剪复生。与儿青，令儿寿命得长生。与儿赤，令儿身命皆清吉。与儿白，令儿寿禄皆千百。与儿皂，令儿长寿不衰老。与儿黄，令儿清净去百殃。急急如律令。将此令于一尺二寸铁栗上，先用净墨涂遍，上以朱砂写此语，令在上，置在罐口上，且放便处。待满三日，然后于月吉向阳高燥之处，入地三尺埋之，罐上令土一尺七寸，唯须牢筑，使儿长寿有智能。<br />
<br />
　　卷第四<br />
<br />
　　剃头法第二十一《外台》：崔氏初剃儿头良日：寅、丑日吉，丁、未日凶。<br />
<br />
　　《集验方》：京畿初剃头不择日，皆于盈月日剃之。盖风俗所尚。前此产妇未得出房，盈月即与儿俱出，以谓胎发秽恶，多触神灶，小儿不安，故此日必剃头而出。剃头于温暖避风处剃之。剃后须以生油、杏仁、腻粉头上捺之，以避风邪。其后小儿剃头，亦宜用此。<br />
<br />
　　卷第四<br />
<br />
　　禳谢法第二十二《外台》：崔氏禳谢法：轩辕者，干神，天丞相使者。风伯犯之，令儿惊吐，可取梨枝六寸埋生处，大吉。<br />

                    <br>
                        <br />
　　雷公者，震神，太阴使者。天马犯之，令儿烦闷腹满，解之以三屠家肉为饼，于产处谢之，大吉。<br />
<br />
　　咸池者，坎神，天之雨师使者。犯之令儿啼不止，用羊脯酒于生处谢之，吉。<br />
<br />
　　丰隆者，艮神，天之东明使者，天仆也。害气犯之，令儿乍寒乍热，大腹，以白鱼二枚于生处谢之。又大豆一升投井中亦大吉。<br />
<br />
　　招摇者，坤神，天上使者。犯之令儿惊，空嚼不止，以酒饼生处谢之，即愈。<br />
<br />
　　天候者，巽神，天一执法使者。犯之令儿腹胀，张眼，以白鱼二枚于生处谢之，吉。<br />
<br />
　　吴时者，离神，天一将军游击使者。犯之令儿惊，腹痛，用马脯五寸于生处谢之，吉。又以白鱼五枚并枣饼埋其生处，吉。<br />
<br />
　　大时者，兑神，小时北斗使者。犯之令儿腹胀下痢，解之以酒脯于生处谢之。又以大豆一升投井中，吉。<br />
<br />
　　犯月杀者，令儿惊啼。用丹雄鸡血于生处谢之，吉。<br />
<br />
　　犯白虎者，用稻米一升，鸡子三枚于生处谢之，吉。黍米亦得。<br />
<br />
　　犯大夫者，用羊肝三枚及稻米一升于生处谢之，吉。又用鸡羝、羊脾、黍米亦得。<br />
<br />
　　犯日游者，令儿口噤，色变欲死者。用三屠家肉，麦饭于生处谢之，吉。<br />
<br />
　　卷第五（初生有病）凡十七门<br />
<br />
　　卷第五<br />
<br />
　　初生不作声第一《千金》论云：儿生落地不作声者，取暖水一器灌之，须臾当啼。又云：儿生不作声者，此由难产少气故也。<br />
<br />
　　可取儿脐带向身却捋之，令气入腹，仍呵之至百度，啼声自发。亦可以葱白徐徐鞭之，即啼。儿始生即当举之，迟晚则令中寒，腹内雷鸣，乃先浴之，然后断脐。<br />
<br />
　　《婴孺》云：凡小儿落地不作声，便取冷水一器灌浴之，须臾作声也。（《千金》用暖水，此用冷水既。<br />
<br />
　　《千金》云：由难产少气，恐不宜用冷水也。）《仙人水鉴》：子初生七日以前不作声者方。<br />
<br />
　　胎风生下不能啼，须使园中小叶葵。捣取汁调熊胆末，才交入口免倾危。<br />
<br />
　　上用葵菜叶捣取自然汁，调熊胆末，滴三、两滴入口，立便能作声，神妙。<br />
<br />
　　卷第五<br />
<br />
　　初生眼不开第二《秘要指迷》论：凡小儿生下才一七，目不开，此乃在母胎中受热，食面毒，致令受患。用药令母服，方可愈。<br />
<br />
　　《惠眼观证》：凡小儿生下，中胎热，眼闭口开，常作呻吟声，因受胎中热，只用凉五脏药，天竺黄散（方见重舌门中）及与母吃，后以竹筒煎汤洗眼。<br />
<br />
　　《惠眼观证》洗眼方黄连 秦皮 灯心 大枣（等分）上用竹筒煎汤洗之，治小儿胎热，眼不开。<br />
<br />
　　卷第五<br />
<br />
　　初生辄死第三《千金》论小儿初生辄死治之法，当候视儿口中悬痈前，上 上有胞者（《千金翼》云：赤胞。）以指取头决，令溃去血（《千金翼》云：以绵拭血净，）勿令血入咽，入咽杀儿，急急慎之。<br />
<br />
　　卷第五<br />
<br />
　　初生不吃奶第四《巢氏病源》小儿难乳候：凡小儿初生，看产人见儿出，急以手料拭儿口，无令恶血得入儿口，则儿腹内调和，无有病疾。若料拭不及时，则恶血秽露儿咽入腹，令心腹痞满短气，儿不能饮乳，谓之难乳。又儿在胎之时，母取冷过度，冷气入胞，令儿着冷，至儿生出，则喜腹痛，不肯饮乳，此则胎寒，亦名难乳也。<br />
<br />
　　《仙人水鉴》：子初生七日内不开口，滴乳不下，宜服此方。<br />
<br />
　　土虫三个水研之，少许牙硝力莫欺。雄黄少使须宜上，一片金箔分四时。（用一角半。）不论四季调冷水，一滴入口命能追。此方自有仙人力，偏能立救小新儿。<br />
<br />
　　《外台》：刘氏又疗小儿初生不吃奶方。<br />
<br />
　　上以乳两合，葱白一寸，和煎一两沸，去葱与吃，即能吃乳，立效。以蛤 灌之。<br />
<br />
　　《圣惠》治小儿壮热肚胀，不饮乳。<br />
<br />
　　龙胆散方龙胆（去芦头） 川升麻（各半两） 犀角（屑） 槟榔 川大黄（锉碎，微炒） 甘草（炙微赤，锉） 鳖甲（涂醋，炙令黄，去裙HT 。各一分）上件药捣，粗罗为散。每服一钱，以水一小盏，煎至五分去滓，放温，分减渐渐与服之。<br />
<br />
　　《圣惠》治小儿腹痛不食乳。<br />
<br />
　　人参丸方人参 龙胆（各去芦头） 黄连（去须） 马牙硝 甘草（炙微赤，锉） 枳实（麸炒微黄。以上各半两）上件药捣、罗为末，炼蜜和丸如梧桐子大。每服以乳汁研二丸，灌口中，日四、五服瘥。<br />
<br />
　　《圣惠》治小儿三岁以下，胃口闭，不吃乳。<br />
<br />
　　朱砂丸方。<br />
<br />
　　朱砂 牛黄 麝香（并细研） 丁香 甘草（炙微赤，锉） 人参（去芦头。各一分） 犀角（屑） 黄 （锉） 石膏（细研，水飞过） 五灵脂（以上各半两）上件药捣、罗为末，入研了药，都研令匀，炼蜜和丸如绿豆大。每服以熟水下三丸，日四、五服。<br />
<br />
　　《圣惠》治小儿腹胀，不吃乳方。<br />
<br />
　　赤茯苓 黄连（去须） 枳壳（麸炒微黄，去瓤。以上各半两）上件药捣、罗为末，炼蜜和丸如梧桐子大。三岁以下儿，以乳汁化三丸灌之，日四、五服。<br />
<br />
　　《圣惠》治小儿腹痛，不肯哺乳方。<br />
<br />
　　赤茯苓 甘草（炙微黄，锉） 黄连（去须。各一分）上件药捣、罗为末，炼蜜和丸如梧桐子大。每一丸研破，着奶头上令儿吮奶，或研点口中亦得。<br />
<br />
　　《孔氏家传》：新生小儿牙关紧，不食乳。<br />
<br />
　　上以麝香一字，研细，乳汁下。<br />
<br />
　　《圣惠》灸法：小儿初生二、七日内着噤，不吮奶，多啼者。是客风中于脐，循流至心脾二脏之经，遂使舌强，唇痉，嗍奶不得。此疾若施方药，不望十全尔，大抵以去客风无过。灸承浆一穴七壮，在下唇棱下宛宛中是也。次灸颊车二穴各七壮，在耳下曲颊骨后，炷并如雀屎大。<br />
<br />
　　《圣惠》又灸法：小儿喉中鸣，咽乳不利。灸璇玑一穴三壮，在天突下一寸陷者中，炷如小麦大。<br />
<br />
　　《庄氏集》俞穴灸法：小儿喉中鸣，咽乳不利。灸璇玑三壮，在天突下一寸陷者中。<br />
<br />
　　卷第五<br />
<br />
　　初生吐不止第五钱乙论：初生下拭掠儿口中，秽恶不尽，咽入喉中故吐。凡初生儿急须拭掠口中令净，若啼声一发则咽下，多生诸病。<br />
<br />
　　《外台》：刘氏疗小儿初生吐不止方。<br />
<br />
　　人乳（二合） 篾（少许） 盐（两粟米大）上三味，煎三、两沸，牛黄两米许，研和与服，即瘥止。<br />
<br />
　　《仙人水鉴》：小儿不能饮乳，气喘，乳入口便吐，神效。<br />
<br />
　　桃花 人参（务二分） 干枣 栀子 当门子（各一枝） 白芷 元精 黄牙（各少许。黄牙即金牙也）黄盐（少许。陶隐居云：北海黄盐草粒粗，以作鱼 及咸菹）上件同研令细匀，蜜丸如麻子大。煎生姜汤下二丸，神效。<br />
<br />
　　《仙人水鉴》：小儿百日内，多爱吐不止，兼不饮乳方。<br />
<br />
　　乳鲋鱼（一滴） 大腹头（七个，用蒂头） 干姜 香茂（各烧成灰） 黄盐（以上各少许。陶隐居云：北海黄盐草粒粗，以作鱼 及咸菹）上同研令细，空心一捻，水服之效。<br />
<br />
　　《圣惠》治小儿生下十日至半月，呕逆不止。<br />
<br />
　　藿香散方藿香 紫菀（洗去苗土。各一分） 甘草（炙微赤，锉，半两） 麦门冬（三分，去心，焙） 桂心（半分）上件药捣，粗罗为散。每服一钱，以水一小盏，煎至五分，去滓；放温，以绵点取滴口中，一日次第取尽。<br />
<br />
　　钱乙治初生吐不止。<br />
<br />
　　木瓜丸方木瓜 木香 槟榔（各末） 麝香 腻粉（各一字）上同研，面糊为丸小黄米大。每服一、二丸，甘草水下，无时。<br />
<br />
　　卷第五<br />
<br />
　　初生不小便第六（初生不大便附）《惠眼观证》：小儿生下中脐风，撮口。此因受胎后母食鸡、猪、酒、面、姜、醋之毒，热气流入胎中，儿因饮血，是以生下肚膨胀，脐肾肿。所治以豆豉膏贴脐，（方见本门中。）及服牛黄丸。（方见风热门中。）如觉脐四边青黑，口撮即死矣，不须用药。豆豉膏（亦名葱涎膏）贴初生儿脐下，治大小便不通。<br />
<br />
　　《外台》：刘氏治小儿初生不小便方（《圣惠》兼治初生不饮乳，云：服此即小便通及饮乳也。）人乳（四合） 葱白（一寸）上二味相和煎，分为四服，即小便利，神效。<br />
<br />
　　《婴孺》治未满十日不小便方。<br />
<br />
　　上以蒲黄一升，以水和，封横骨上立通。<br />
<br />
　　《惠眼观证》豆豉膏（亦名葱涎膏）黑豆（一匀） 田螺（十九个） 葱（一大把）上捣烂，用芭蕉汁调，贴脐下。<br />
<br />
　　《吉氏家传》治小儿生下三、五日，脏腑不通，并六十日内诸患。<br />
<br />
　　粉蜜膏轻粉（一钱）上用蜜少许，熟水解开。调粉时点在儿口中极少许，令泻下一、二行，不可再服。<br />
<br />
　　卷第五<br />
<br />
　　初生有悬痈病第七《千金》论曰：小儿出腹六、七日后，其血气收敛成肉，则口舌喉颊里清净也。若喉里舌上有物，如芦箨盛水状者，名悬痈。有胀起者，可以绵缠长针，留刃处如粟米许大，以刺决之，令气泻，去青黄赤血汁也。一刺之止消息，一日未消者，来日又刺之，不过三刺自消尽。余小小未消，三刺亦止，自然得消也。有着舌下，如此者名重舌。有着颊里及上 。如此者名重 。有着齿龈上者，名重龈，皆刺去血汁也。<br />
<br />
　　卷第五<br />
<br />
　　初生有重舌第八《巢氏病源》小儿重舌候：小儿重舌者，心脾热故也。心候于舌，而主于血，脾之络脉，又出舌下。心火脾土二脏，母子也。有热即血气俱盛，其状附舌下，进舌根，生形如舌而短，故谓之重舌。<br />
<br />
　　《千金》论曰：小儿出腹六、七日后，其血气收敛成肉，则口舌喉颊里清净也。若喉里舌上有物，如芦箨盛水状，有肿起着舌下，如此者名重舌，皆刺去血汁也。<br />
<br />
　　《惠眼观证》：凡生下中鹅口、重舌、重 、口疮，皆上焦热所致。此亦受胎时，大受极热。急以鸡内金为末，干掺口内，及以朱砂膏、（方见惊热门中。）地黄膏（方见本门中）。轮流掺之，仍以天竺黄散服之。（方见本门中。）《惠眼观证》地黄膏 治初生儿鹅口、重舌、重 方。<br />
<br />
　　郁金（皂荚水煮干，切细，焙干用） 豆粉（各半两） 甘草（一分，炙） 马牙硝（研、一钱）上用生地黄汁及蜂糖对合，入盏内约二分许，熬成膏，和成药。每服两皂子大，香熟水含化；或鹅翎扫涂口内亦得。<br />
<br />
　　《惠眼观证》金朱饮子 治惊、壮热，伤寒伏热，上焦虚热；重舌，口鼻生疮疹，致赤眼方。（本名天竺黄散。）川郁金（锉碎，皂荚水煮干，细者如胆肚极佳） 天竺黄 甘草（炙） 牙硝（别研。各半两） 朱砂（一分，研） 蝉壳（十四个，水浸去土） 麝香（少许）上为末。每服半钱至一钱，以蜂糖熟水调下，此药除烦退热。<br />
<br />
　　《葛氏肘后》治卒重舌方。<br />
<br />
　　上烧蛇蜕皮为末，唾和，涂舌上瘥。（姚和众方同。只干敷。《婴孺》方同，用醋调，沾舌下。）葛氏又法上用釜下土，苦酒和，涂舌下。（《千金》、《婴孺》皆云：釜丹下土。）《千金》治小儿重舌方。<br />
<br />
　　上用田中蜂房烧灰，酒和涂喉下愈。<br />
<br />
　　《千金》又方上以衣鱼涂舌上。（《千金翼》及《婴孺》方皆烧灰，研，敷。）《千金》又方上用三家屠肉，切令如指大，摩舌上，儿立能啼。（《婴孺》首用此方。）《千金》又方上用赤小豆末，醋和涂舌上。<br />
<br />
　　《千金》又方上烧簸箕灰，敷舌上。（《圣惠》簸箕尖烧灰，细研。）《千金》又方上用黄柏，以竹沥渍取，细细点舌上良。<br />
<br />
　　《千金翼》治重舌，舌强不能收乳方。<br />
<br />
　　上取鹿角末如大豆许，安舌上，日三即瘥。<br />
<br />
　　《千金翼》治小儿重舌，舌生疮涎出方。<br />
<br />
　　上以蒲黄敷舌上，不过三度愈。<br />
<br />
　　《外台》：《古今录验》疗小儿重舌欲死方。<br />
<br />
　　上以乱发烧灰，末之，敷舌上甚佳。（张涣用猪脂和，涂之。）姚和众治小儿重舌方。<br />
<br />
　　上用马牙硝涂舌下，日三度。<br />
<br />
　　《子母秘录》治小儿重舌方。<br />
<br />
　　上用黄丹如豆大，内管中以安舌下。<br />
<br />
　　《子母秘录》治小儿重舌方。<br />
<br />
　　上用乌贼鱼骨烧灰，和鸡子黄，敷喉及舌上。<br />
<br />
　　《子母秘录》治小儿童舌方。<br />
<br />
　　上用蜣螂烧，研未，和唾，敷舌上。<br />
<br />
　　孟诜治小儿重舌方。<br />
<br />
　　上用小豆煮汁，和鹿角灰，安重舌下，日三度。<br />
<br />
　　日华子治小儿重舌、鹅口疮方。<br />
<br />
　　上用鹿角炙，熨之。<br />
<br />
　　《圣惠》治小儿重舌，及口中生疮涎出方。<br />
<br />
　　上用白羊尿，涂少许口中，瘥。<br />
<br />
　　《圣惠》又方上用桑根上取汁，涂口中，瘥。<br />
<br />
　　《圣惠》又方桂心（一分） 白矾（半两）上件药捣，罗为末。每用少许，干敷舌下，日三上。<br />
<br />
　　《圣惠》治小儿重舌、口中生疮涎出。<br />
<br />
　　蒲黄散方蒲黄 露蜂房（微炙。各一分） 白鱼（一钱）上件药都研令匀。用少许酒调，敷重舌、口中疮上，日三用之。<br />
<br />
　　《圣惠》治小儿重舌、舌肿方。<br />
<br />
　　上取牯牛乳，少许与饮之。<br />
<br />
　　《圣惠》治小儿重舌方。<br />
<br />
　　上以桂心半两为末，生姜汁相和令匀。每用少许涂舌下，日再涂之。<br />
<br />
　　《圣惠》又方上用甑带，烧灰细研，敷舌下。<br />
<br />
　　《圣惠》又方上用桑根白皮一两，细锉，以水一大盏，煎至五分去滓，渐渐以匙子抄少许，令儿吮之。<br />
<br />
　　《圣惠》又方上用釜底墨，水调，涂舌下。<br />
<br />
　　《婴孺》治重舌方。<br />
<br />
　　上取木兰皮一尺，广四寸，去皮皴，切细，以苦酒一升煮半升。适寒温浸两手，食久小歇，须臾干，复渍两足，干，复渍之，大良。（《子母秘录》用醋一升煮木兰皮取汁，注重舌上。）《婴孺》治小儿心极热，口中生疮、重舌、鹅口方。<br />

                    <br>
                        <br />
　　上用柘根枝叶五升，以水一斗煮二升，去滓；煎五合，细细敷疮上。无根柘弓材亦可。<br />
<br />
　　张涣乌鱼散方 治重舌病。<br />
<br />
　　乌鱼骨（一两，烧灰） 干蜣螂（烧灰） 蒲黄（研。各半两） 枯白矾（一分，研）上件同研为粉。每服半钱，以鸡子黄调，涂舌下，咽津无妨。<br />
<br />
　　《千金》灸法：治重舌。灸行间，随年壮穴，在足大指歧中。<br />
<br />
　　《千金》又灸法：两足外踝上三壮。<br />
<br />
　　《千金翼》：小儿重舌，灸左足踝七壮。（《婴孺》方灸三壮。）《外台》：《古今录验》疗儿重舌欲死。灸右足踝三壮，立愈。又灸左右并良。（《千金》云：灸两足外踝。）《婴孺》治重舌。以儿置其内，东向门中，灸其舌三炷。<br />
<br />
　　卷第五<br />
<br />
　　初生有重重龈第九《千金》论曰：小儿出腹六、七日后，其血气收敛成肉，则口舌喉颊里清净也。若喉里、舌上有物，如芦箨盛水状，有肿起着颊里及上 ，如此者名重 。有着齿龈上者名重龈，皆刺去血汁也。<br />
<br />
　　茅先生：小儿生下有中重 、重舌形候。重 为上 肉浓者是，重舌为舌上更加一重白。满口生疮，此为心热。此候乃心家大热壅滞，遂如此。所治者先用朱砂膏（方见惊积门中）涂舌上，然用牛黄膏（方见膈热门中）奶上吮下，一日下三服牛黄膏，如此调理，二日即愈。<br />
<br />
　　张涣：婴儿初生六、七日间，胎毒上攻，血气不敛。重 、重龈、喉舌上有物、如芦箨盛水状者名垂痈。<br />
<br />
　　有气胀起者，急以绵缠长针，留刃处如粟米许以刺之，令儿气泻，出青黄血水。用盐汤洗拭，急用如圣散。<br />
<br />
　　（方与《圣惠》牛黄散同。见本门中）。<br />
<br />
　　《圣惠》治小儿重 ，重龈肿痛，口中涎出，宜服牛黄散。（张涣名如圣散。）牛黄 白龙脑 朱砂（各一分） 太阴元精石（一两） 铅霜（半两）上件药同细研为散，每度用药半钱。先于肿起处以铍针铍破出血，用盐汤洗拭口，然后掺药于口中，神效。<br />
<br />
　　《圣惠》又方上用驴乳、猪乳各一合，相和，煎至一合，时时与儿服之。<br />
<br />
　　《圣惠》又方元明粉 太阴元精石（各一分） 铅霜（半分）上件药同研令细，少少敷之。<br />
<br />
　　《万全方》小儿初生，口中有物胀起，有着颊里及上 者名重 。有着齿龈上者名重龈，皆刺去血汁。<br />
<br />
　　上用蛇蜕皮烧灰，细研，敷之。<br />
<br />
　　《万全》又方上用田中蜂房烧灰，细研，敷之。<br />
<br />
　　《万全》又方上用 煤，水调涂之。（三方皆与《圣惠》同。）<br />
<br />
　　卷第五<br />
<br />
　　初生口中有虫第十《外台秘要》刘氏疗小儿吃奶不稳，三日至七日以来，觉壮热，颜色赤，及鼻孔黄，即恐作撮口。及孩子牙关里有虫似蜗牛，亦似黄头白蚌螺者方。<br />
<br />
　　上烧竹取沥半合，少许牛黄，与吃即便瘥。<br />
<br />
　　《外台》刘氏又方上取猪肉少许拭口，即引虫出或自消，便瘥。<br />
<br />
　　卷第五<br />
<br />
　　初生着噤第十一（犯风噤附）《巢氏病源》小儿噤候：小儿初生，口里忽结聚，生于舌上如黍粟大，令儿不能取乳，名之曰噤。此由在胎时，热入儿脏，心气偏受热故也。<br />
<br />
　　《圣惠》论凡初生儿，须防三病。一曰撮口，二曰着噤，三曰脐风，皆是急病。就中撮口、着噤尤甚，过一腊方免此厄。但看面赤喘急，啼声不出者，是撮口状候已重，善救疗者十不得四、五。若牙关紧急，吃乳不稳，啼声渐小，口吐涎沫，是着噤。常人见大小便皆通，以为冷热所得，殊不知病在喉舌之间，据状亦极重矣，善救疗者十不得三、四。但根据将护法，防于事先，则必无此患。<br />
<br />
　　《圣惠》又云：夫小儿初生口噤，此由在胎之时，热入儿心脾，心脾偏受于热，故令口噤者也。<br />
<br />
　　《千金》治噤，赤者心噤，白者肺噤方。<br />
<br />
　　上用鸡屎白枣大，绵裹，以水一合煮二沸，分再服。（《圣惠》治口噤方同用，如豆大三枚，以水下。）《千金》治小儿口噤方。<br />
<br />
　　鹿角（粉） 大豆（末）上二味等分，和乳涂上饮儿。<br />
<br />
　　《千金》又方上用驴乳、猪乳各二升，合煎，得一升五合。服如杏仁许，三、四服瘥。<br />
<br />
　　《千金》治小儿口噤，不能乳方。<br />
<br />
　　上用雀屎四枚末之，着乳头上饮儿，儿大十枚。<br />
<br />
　　《外台》治小儿初生，口噤不开，不收乳方。<br />
<br />
　　上用赤足蜈蚣半枚，去足，炙令焦末，研之绢筛，以猪乳二合和之。三、四服，分与之差。（《圣惠》及《图经》同。）《外台》崔氏又儿着口噤体热者方。<br />
<br />
　　上暖竹沥二合，分四、五服之。（《兵部手集》、《圣惠》同。）《外台》：《古今录验》疗小儿着噤，其病在咽中如麻豆许，令儿吐沫，不能乳哺方。<br />
<br />
　　上取水银如黍米大，与服，觉病无早晚，水银下咽便愈。以意量之，不过小麻子许。（《圣惠》同。）《食疗》治孩子口噤方。<br />
<br />
　　上以蛇莓研取汁，灌口中，死亦再活。（蛇莓生下湿处，茎端三叶，花黄子赤，似覆盆子。）《简要济众》治小儿口噤方。<br />
<br />
　　上以晚蚕蛾二枚，炙令黄，为末，蜜和，敷儿口唇内。<br />
<br />
　　《圣惠》治小儿着口噤方。<br />
<br />
　　上刮却上 白HT 了，取雀儿饭瓮子并虫细研，和奶汁绵滤，点口中及涂两颊、齿龈、上 、舌上下。<br />
<br />
　　《圣惠》又方上用新乌驴粪捩取汁，涂口中，咽亦无妨。<br />
<br />
　　《圣惠》又方上用川椒一大两，搜面裹为三角HT 样，烧令黄熟，以绵盖儿口，掏去尖如箸头许大，使椒气入口即效。如未觉，即可作两、三枚，时用一角，气力即盛。<br />
<br />
　　《圣惠》又方看儿上 有白点子，火急以指甲刮却，仍烧胡粉，纸烛子HT 之，瘥。<br />
<br />
　　《圣惠》治初生儿口噤不开，舌不能吮乳方。<br />
<br />
　　蜘蛛（一枚，去足及口，炙令焦，细研） 猪乳（一合）上以猪乳和上件散，为三服。徐徐灌之，神妙。<br />
<br />
　　《圣惠》又方上用牛口HT 草，取绞汁，涂上瘥。<br />
<br />
　　《圣惠》又方上用白牛尿，取涂口中瘥。<br />
<br />
　　《圣惠》又方上用东行牛口沫，取涂儿口及额上，即便效。<br />
<br />
　　《圣惠》又方上用葛蔓烧灰细研，以一字和乳汁，点口中即瘥。<br />
<br />
　　张涣治小儿口噤立圣散方干蝎梢（七个，为末） 腻粉（末，一钱） 干蜘蛛（一个，去口足，先以新竹于火上炙，取竹油一蚬壳许，乃竹沥也。浸蜘蛛一宿，炙令焦，取末）上件并同研令极细，每服一字。用乳汁调，时时滴口中。<br />
<br />
　　《万全方》治小儿着口噤。<br />
<br />
　　上凡遇儿初饮乳后，以发缠指沾清水点拭了，看齿根上有黄筋两条，便以苇刀子割断，点猪乳便瘥。如儿口难开，但先点猪乳自开。<br />
<br />
　　《秘要指迷》治小儿生下一月日内，牙关紧急，不能饮乳，口噤方。<br />
<br />
　　上用木梳先于怀内令暖，却于耳门尖下腌一七次，其病即安。<br />
<br />
　　《张氏家传》治新生儿口噤方。<br />
<br />
　　蜈蚣（全，一枚） 蝎梢（七个） 硼砂 朱砂（各三铢） 梅花脑 麝香（各一铢）上件入乳钵研，婴儿口噤以乳母唾调，涂口唇四畔并牙关后，小儿以舌搅药即是安。如有一切急惊，生姜蜜水调一字服。<br />
<br />
　　附：犯风噤方茅先生：小儿生下一百二十日内，有犯风噤候。口噤眼开，啼声渐小，吃奶不便，吐出白沫。此候为儿在胎未见日月先受此病，本因母受胎有疾，故受毒瓦斯。生来血气未调，又被风邪所击，故有如此候。所治者，先下夺命散与吐风涎；（方见急慢惊风门中。）后下醒脾散（有二方。一方见胃气不和门中，一方见慢脾风门中）夹匀气散与服；（方见胃气不和门中。）又下雄朱散（方见惊痫门中）夹朱砂膏（方见惊积门中）常服即愈。如见手捉拳，噤口不开，死之候。<br />
<br />
　　卷第五<br />
<br />
　　初生有鹅口第十二《巢氏病源》小儿鹅口候：小儿初生，口里白屑起，乃至舌上生疮如鹅之口里，谓之鹅口。此由在胎时受谷气盛，心脾热气熏发于口故也。<br />
<br />
　　《千金》论曰：凡小儿初出腹，有鹅口者，其舌上有白屑如米，剧者鼻外（外，一作中）亦有之。此由儿在胞胎中，受谷气盛故也。或妊娠时嗜糯米使之。<br />
<br />
　　茅先生论：小儿生下有喉痹、木舌、鹅口候。喉中忽壅一块肉瘤闭却喉，此为喉痹。及身大热，舌硬都不转得，为木舌。口更开殊不合，满口都黄如膏，此名鹅口。此三个候，皆因热甚生风，风盛壅热毒，至此为实积实热。得此候所治者，先用积实牛黄丸（方见实热门中）微与通；吐恶涎后，用匀气散；（方见胃气不和门中。）然用天竺黄散（方见实热门中）夹牛黄膏（方见膈热门中）与服即愈。如见喉内加空响似锯及眼视面青黑，不下奶食，死候。《葛氏肘后》治新生出腹鹅口方。<br />
<br />
　　上以发缠箸，沾井华水拭之，三日一如此便脱去。不脱可煮粟茭汁令浓，以绵缠箸拭之。如春夏无粟茭，粟木皮亦得。<br />
<br />
　　用井华水法（《千金》作粟茯，治法皆与葛氏同。）后徐王神效方 治小儿鹅口噤。<br />
<br />
　　矾石 朱砂（末。各半分）右二物合研极细，敷舌上。药烈，唯薄薄敷之，日三。以冷水洗舌，以发拭白垢也（《外台秘要》方同。）《千金》治小儿鹅口，不能饮乳方。<br />
<br />
　　上用鹅屎汁沥儿口中。（《圣惠》取白鹅粪，以水绞取汁。）《千金》又方上用黍米汁涂之。（《子母秘录》用黍米汁。）《千金》又方上用取小儿父母乱发，净洗缠桃枝，沾取井华水，东向向日以发拭口中。得口中白乳以置水中，七过沥洗，三朝作之。（《圣惠》云：以指缠乱发，蘸温水拣之，三日勿绝，效矣。）《简要济众》治小儿鹅口方。<br />
<br />
　　上用马牙硝细研，于舌上掺之，日三、五度(《圣惠》云：调于舌下涂之。)《子母秘录》：小儿鹅口方。<br />
<br />
　　上用桑白皮汁和胡粉敷之。<br />
<br />
　　《子母秘录》：小儿鹅口不乳方。<br />
<br />
　　上用鸡 黄皮烧末，乳和服。<br />
<br />
　　《千金》治小儿鹅口方。<br />
<br />
　　上用柘根净洗，细锉五升。无根，只以弓材亦佳。水一斗，煮取二升去滓，更煎取五合。频频拭齿口即瘥。<br />
<br />
　　张涣：婴儿初生七日内胎毒者，其舌上有白屑如米连舌上，下有膜如石榴子大，令儿语不发如鹅口状，名曰鹅口。<br />
<br />
　　保命散方朱砂（研细，水飞，令干） 白矾（烧灰。各一分） 马牙硝（半两，细研）上同再研细，每服一字。取白鹅粪以水搅取汁，调涂舌上、颌颊内。未用药时，先以手指缠乱发揩拭舌上垢，然后使药敷之。<br />
<br />
　　《孔氏家传》治小儿鹅口方。<br />
<br />
　　上以桑汁，用新绵惹之。(日华子用桑东行根研汁。)<br />
<br />
　　卷第五<br />
<br />
　　初生有木舌第十三《圣惠》论：夫脾脉络于舌，舌者，心之候。若脏腑壅滞，心脾积热，邪热之气随脉上冲于舌本，则令舌肿胀，渐渐粗大。若不早疗，满塞口中，故谓之木舌。小儿尤多斯疾也。<br />
<br />
　　《千金》论云：夫小儿木舌，其状舌渐粗大，若舌大满口，当塞杀儿也。<br />
<br />
　　《仙人水鉴》小儿百日内，口中有木舌方。<br />
<br />
　　木舌要可待黄葵，更入铅牙两相知，（黄丹也。）点之七遍立便可，神方不暇药多期。<br />
<br />
　　《圣惠》治小儿木舌方。<br />
<br />
　　上以鲤鱼切作片子，贴于舌上，效。<br />
<br />
　　《圣惠》又方上用 煤，醋和，涂舌上。当脱涎膜，又涂之，以涎膜尽，舌如故，即止。<br />
<br />
　　《圣惠》又方紫雪（一分） 竹沥（半合）上研紫雪为末，用竹沥调下一字，日三、五服。<br />
<br />
　　《圣惠》又方衣中白鱼（五枚） 川朴硝（一分） 盐（少许）上件药捣，细罗为散。少少敷之。<br />
<br />
　　《圣惠》治心脾热毒，生木舌，肿满妨闷。宜服大黄散方川大黄（一两，锉，微炒） 犀角（屑） 射干 川升麻 玄参 大青 络石 木通（锉） 甘草（炙微赤，锉。以上各三分）上件药捣，筛为散。每服五钱，以水一大盏，煎至五分去滓，不计时候温服。<br />
<br />
　　《圣惠》治心脾壅热，生木舌肿胀。宜服元参散方元参 川升麻 川大黄（锉碎，微炒） 犀角（屑。各三分） 甘草（炙微赤，锉，半两）上件药捣，筛为散。每服三钱，以水一大中盏，煎至五分去滓，不计时候温服。<br />
<br />
　　《圣惠》治木舌热肿，渐大满口。宜含马牙硝丸方马牙硝（三分，细研） 川大黄（锉碎，微炒） 大阴元精石 铅霜 麝香（各细研） 寒水石（各半两） 甘草（一分，炙微赤，锉） 白矾（半分，烧灰）上件药捣，罗为末，入研了药令匀，炼蜜和丸如小弹子大。常含一丸咽津。<br />
<br />
　　《圣惠》治热毒攻心脾，致生木舌肿痛，兼咽喉不利。<br />
<br />
　　射干散方射干 川升麻 木通（锉） 马蔺（微炒） 甘草（炙微赤，锉） 漏芦（以上各三分） 当归 川大黄（锉碎，微炒） 桂心（各半两）上件药捣，筛为散。每服五钱，以水一大盏，煎至五分去滓，不计时候温服。<br />
<br />
　　《圣惠》又方犀角（屑） 黄芩 木通（锉。各一两半） 漏芦 川升麻 麦门冬（去心） 羚羊角（屑。各一两）上件药捣，筛为散。每服五钱，以水一大盏，煎至五分去滓，不计时候温服。<br />
<br />
　　《养生必用》治木舌方。<br />
<br />
　　大青患鱼胆（北方谓之青患，亦云谓浓鱼，似鲤鱼，头尖，鳞青黑，身狭长。用胆一枚，入五铢。钱乙文：在胆内线扎定，外面墨涂三次，挂梁上阴干。）上每用少许，冷水化开服。<br />
<br />
　　张涣川消散 治小儿木舌方。<br />
<br />
　　川朴硝（半两） 紫雪（一分） 盐（半分）上件研匀细。每服半钱，入竹沥三、两点，白汤调，涂舌上，咽津无妨。<br />
<br />
　　卷第五<br />
<br />
　　初生有撮口第十四《千金》论曰：小儿初出腹，骨肉未敛，肌肉犹是血也。血凝乃坚，成肌肉耳。其血沮败，不荣肌肉，则使面目绕鼻口左右悉黄而啼。闭目聚口撮面，口中干燥，四肢不能伸缩者，皆是血脉不敛也。喜不育，若有如此者，皆宜与龙胆汤也。<br />

                    <br>
                        <br />
　　《圣惠》论：凡初生儿，须防三病。一曰撮口，二曰着噤，三曰脐风，皆是急病。就中撮口尤甚，过一腊方免此厄。但看面赤喘急，啼声不出者是也。撮口状候已重，善救疗者十不得四、五。但根据将护法，防于事先，则必无此患矣。<br />
<br />
　　《圣惠》又云：小儿撮口者，由在母胞中挟于风热。儿生之后，气血未调，或洗浴当风， 袍失度，一腊之内，遂有斯疾。但看面赤，啼声不出，哺乳艰难，即是撮口。若过一腊，方免此厄，最为急疾，宜速疗之。<br />
<br />
　　茅先生：小儿中撮口候。一来因在胞中受热毒，又因在母胞挟于风热，又因儿生之后，气血未就，洗浴当风，有贼风吹着。故受此症，是为恶候。<br />
<br />
　　汉东王先生《家宝》脐风证候云：孩儿生下三、四日之间，有脐风、撮口者。盖因生下之时，坐婆不谙看，掌剪脐带不定，伤动脐带，外风入脐，故有脐风、撮口。下乳不得，其候面青，啼声不出，唇青撮口。若口出白沫，四肢逆冷，此是恶候。<br />
<br />
　　张涣云：婴孩胎气挟热，亦因母有邪热传染，或生下洗浴当风，襁褓失度，致令婴儿啼声不出，乳哺艰难，名曰撮口不开。病七日之内尤甚。<br />
<br />
　　《飞仙》论小儿生下有脐风、撮口者，多是剪脐带有所伤动，被贼风入脐，撮口不开，下乳不得。其候面青，哭声不出，多撮唇口。若是吐出白沫，四肢觉冷必死。<br />
<br />
　　小儿宫气方 治小儿撮口。<br />
<br />
　　上用白僵蚕二枚为末，以蜜和，敷于小儿口内即瘥。<br />
<br />
　　《子母秘录》治小儿撮口病，但看舌上有疮如粟米大是也。<br />
<br />
　　上用蜈蚣取汁，刮破指甲研，敷两颊内。如无生者，干者亦得。<br />
<br />
　　陈藏器治小儿撮口方。<br />
<br />
　　上先嫠小儿口傍令见血，碎雀瓮，取汁涂之。又产育时，若开诸物，口不令闭，多使儿患撮口。<br />
<br />
　　《圣惠》治小儿新生发噤撮口候。宜服钩藤散方钩藤 川升麻 黄芩（各半两） 蜣螂（二枚，去翅足，微炒）上件药捣，细罗为散。每服一钱，以水一盏，入芦根一分，煎至四分去滓，徐徐温喂之。<br />
<br />
　　《圣惠》治孩子风热，撮口。<br />
<br />
　　神效方白米（五十粒） 朴硝（半钱） 豉（三十粒） 甘草（生切） 葱白（各一寸）上以童子小便一中盏，煎取三合。儿初生未吃奶前，便以绵濡，点药口中二、七滴，逡巡儿腹中转，即利出脐粪，然后与奶吃。至七日以来，每日滴三、七滴，永无撮口。极经效方。<br />
<br />
　　《圣惠》治撮口。当两乳中高下，平以线量。灸之三壮，起死。仍用后方。<br />
<br />
　　乌驴乳(一、二合)东引槐枝（十枚，各长三寸）上以 火煨槐枝，入火一半，看不煨头津出，即取拭却；内于乳中浸，须臾，便以槐枝点乳于口中，大验。<br />
<br />
　　《圣惠》治小儿胎热撮口方。<br />
<br />
　　牛黄(细研，一钱) 竹沥（一合）上件药调令匀。时时与少许服之。<br />
<br />
　　《圣惠》又方蜗牛子（十枚，去壳，细研如泥） 莳萝（末，半分）上件药同研令匀，用奶汁和，涂于口畔立瘥。<br />
<br />
　　《圣惠》又方麝香 朱砂（各一分，研） 蛇蜕（一尺，细切，微炒）上件药都细研如粉。每用半字，以津粘儿口唇上，日五、七上用之。<br />
<br />
　　《圣惠》治小儿撮口及发噤方。<br />
<br />
　　上用生甘草一分，细锉，以水一小盏，煎至六分去滓，微温与儿服之。令吐出痰涎，后以猪乳点口中即瘥。<br />
<br />
　　《圣惠》又方上用壁鱼子细研作末，每服少许，令儿吮之。<br />
<br />
　　《圣惠》又方上用鼠 虫绞取汁，与儿少许服之。<br />
<br />
　　《圣惠》又方赤足蜈蚣（一枚） 雀儿饭瓮子（不开口者五个）上和烧为末，细研。每服以粥饮调下二字。<br />
<br />
　　《圣惠》又方上用初生豆茅烂研，以乳汁调与儿吃。或生研绞取汁，少许与服亦得。<br />
<br />
　　《圣惠》又方上用晚蚕蛾三枚，炙黄研为末，和蜜涂口即效。若凡儿患毒，必须防吐。用油麻一小升，去皮研，绞汁二合以来，用甘草半寸炙为末，和油微暖，日为五服。（《婴孺方》与《圣惠》壁鱼方，以下诸方皆同治撮口。）《圣惠》又方上用蜗牛子五枚，去壳，取汁涂口上，以瘥即止。<br />
<br />
　　《圣惠》又方上用棘科上雀儿饭瓮子未开口者，取瓮子内物和奶汁研灌之。<br />
<br />
　　《圣惠》又方上用柏白皮穿作小孔子，安于脐上，以艾炷入柏皮孔中，灸之即瘥。<br />
<br />
　　汉东王先生《家宝》：治婴儿因剪脐伤于外风，致唇青撮口，口出白沫。<br />
<br />
　　神妙定命散方赤脚蜈蚣（半条，酒炙令干） 麝香（少许，别研） 川乌头尖（三个，生）上为末，同麝香研极细。每服半字。煎金银薄荷汤调下。<br />
<br />
　　张涣急风散方 治撮口。<br />
<br />
　　蛇蜕皮（微炒） 干蝎梢 钩藤（各一分）以上捣，罗为细末。次用：朱砂（一分，细研、水飞） 好麝香 牛黄（各半钱。并研极细）上件都拌匀，再研为细末。每服一字。取竹沥一、两点，同乳汁调下。<br />
<br />
　　卷第五<br />
<br />
　　初生中脐风第十五《圣惠》论夫小儿脐风者，由断脐后为水湿所伤。或水在 袍之中，乳母不觉，湿气伤于脐中。亦因其解脱，风冷所乘，遂令儿四肢不利，脐肿多啼，不能乳哺。若不急疗，遂致危殆者也。<br />
<br />
　　茅先生：小儿生下三腊，有中脐风候。腹脐肿满，口撮身热，不太故乳哺。此候因母受胎时，好吃猪、鸡、酒、面，恣情餐啜，遂流热毒聚在胞中，牙儿饮母热，血脉五脏未成就，故受风邪而得。若生下腹脐肿满，所治者先以朱砂膏（方见惊积门中）用蜜化，奶上吮下。然后用豆豉膏（方见本门中）涂脐下四边。十日之中下六服朱砂膏，其疾方愈。如见脐四边黑，口撮不开，此为内搐，不可治之，不在用药。爪甲黑，当日死。<br />
<br />
　　茅先生：小儿中脐风，本因在胎受风热，又因断脐后水湿所伤，便是恶候。<br />
<br />
　　《圣惠方》小儿脐病候：古方小儿有脐风候，有脐湿候，有脐疮候，三者皆因断脐之后，为风湿所伤而成疾也。夫风入脐，令儿四肢不利，多啼不能乳哺，谓之脐风。其中湿，令脐肿湿，经久不干，谓之脐湿。其风湿相搏，令脐生疮，久而不瘥，谓之脐疮。三者有一不已，则入于经脉，多变为痫。其已成痫者，作痫治之。<br />
<br />
　　《圣惠》：小儿初生至七日以来，脐风肿欲落。<br />
<br />
　　封脐雄鼠粪散方雄鼠粪（七枚，微炒） 胡粉（半两） 大枣（三分，去核） 绵帛灰 麝香（细研。各一钱）上件药捣，研为散。看脐欲落不落，即用药以敷之，所以不令风入故也。<br />
<br />
　　《圣惠》治孩子才生下，断了脐，便敷此散，冀免一腊内脐风撮口方。<br />
<br />
　　乱发（鸡子大，烧令烟，欲断不断即堪用） 蜈蚣（一寸许，烧灰） 羚羊角（烧灰，一钱） 麝香（一小豆大） 雀儿饭瓮子（三枚）上药相和，细研令匀，割脐了，便用敷之，效。<br />
<br />
　　《圣惠》又方上以瓜蒂烧灰研，敷之良。<br />
<br />
　　茅先生：小儿贴脐风。<br />
<br />
　　豆豉膏方豆豉 天南星 白蔹 赤小豆（各半两）上为末。每服二大钱，用芭蕉自然汁调涂脐四边，一日只一次调涂，两日两次，涂即安乐。（注在前。）《良方》治褓中小儿脐风撮口法。每视小儿上下断当口中心处，若有白色如江豆大，此病发之候也。急以指爪正当中掏之，自外达内掏，令匝微血出亦不妨。又于白处两尽头，亦根据此掏，令内外断，只掏令气脉断，不必破肉。指甲勿令大 ，恐伤儿甚。予为河北察访使，日到赵郡，有老人来献此法云：笃老惜此法，将不传，愿以济人。询之，赵人云：此翁生平手救千余儿矣，环赵数邑人皆就此翁治，应手皆愈。<br />
<br />
　　《吉氏家传》治脐风锁口。<br />
<br />
　　金头蜈蚣（一个） 青州蝎梢（四个） 白僵蚕（七个） 瞿麦（二字）上为末。用一字许吹鼻内，啼时可医。更用薄荷水下一字在口。<br />
<br />
　　卷第五<br />
<br />
　　初生脐肿湿第十六（气脐、腌破脐附）《圣惠》论曰：夫小儿脐湿者，亦由断脐之后，洗浴伤于湿气，水入脐中，致令肿湿，经久不干也。凡断脐后，便多着艾浓裹，不得令儿尿湿着脐，切须慎之。往往中湿致肿，至百日以后，不可瘥也。<br />
<br />
　　《婴孺》论曰：凡儿尿清者，冷与脐中水同，此当令儿腹中疼痛，夭纠呼啼，面目青黑。此脐令至肿者，当看脐肿轻重。重者，便即灸之八、九十壮。轻者，脐不大肿者，但出汗时啼呼者，捣当归、胡粉末敷之。仍灸粉絮，日日熨之，或至一日乃瘥，以啼呼止为候。<br />
<br />
　　《颅囟》治孩子脐中不干。<br />
<br />
　　白矾（一钱， 过） 龙骨（一分）上为末，入麝香少许，每使拭脐干，掺之，用帕裹避风。（《圣惠》方同，不用麝香。）《千金》治小儿脐汁出不止，兼赤肿。<br />
<br />
　　白石脂散方上用白石脂细研，熬令微暖，以粉脐疮，日三、四度。<br />
<br />
　　《外台》：《古今录验》疗小儿风脐汁出。<br />
<br />
　　甘草散方甘草（炙） 蝼蛄（熬。各三分）上二味捣散，以安脐中瘥止，甚妙。<br />
<br />
　　《外台》：《古今录验》疗小儿脐汁不瘥。<br />
<br />
　　黄柏黑散方黄柏（炙，一两） 釜底墨（四分）上二味捣，和作散，以粉脐中即瘥。<br />
<br />
　　《外台》：《古今录验》疗小儿脐着湿。<br />
<br />
　　暖盐豉熨方上用盐、豉等分，捣作饼如钱许。安新瓦上炙令热用，熨脐上瘥止。亦用黄柏末以粉之，妙。<br />
<br />
　　《外台》：《备急》治小儿脐赤肿方。<br />
<br />
　　杏仁（二分，熬令紫色） 猪牙车骨中髓上二味先研杏仁，入此髓和令调，涂之脐上。（《千金》同。）《外台》：《备急》急治儿生过月脐汁出方。<br />
<br />
　　上用绛帛烧灰研，敷脐中。（《千金》同。）姚和众治小儿脐肿方。<br />
<br />
　　上用桂心，炙令热熨之，日可四、五度。<br />
<br />
　　《子母秘录》小儿脐风湿肿，久不瘥方。<br />
<br />
　　上用蜂房烧灰，末敷之。<br />
<br />
　　《子母秘录》治小儿脐赤肿方。<br />
<br />
　　上用杏仁杵如脂，掌中相和，敷脐上。<br />
<br />
　　《圣惠》治小儿脐肿湿，久不瘥。<br />
<br />
　　封脐散方胡粉（一分） 雄鼠粪(七枚，烧灰） 甑带（一围，烧灰） 干姜灰 绵帛灰 白石脂（各半两）上件药相和细研，加麝香末一钱。看脐欲落不落，即封脐便瘥。如未患敷之即终不患。烧药时不得令有别灰也。<br />
<br />
　　《圣惠》治小儿脐湿肿，逾月不止方。<br />
<br />
　　干虾蟆 皂荚子 白矾（并烧灰。各一分）上件药细研令匀，少少敷脐中。<br />
<br />
　　《圣惠》治小儿脐中赤肿，汁出不止方。<br />
<br />
　　虾蟆 牡蛎（各一枚）上件药并烧为灰，细研如粉，每取少许敷脐中。日三、两上即瘥。<br />
<br />
　　《圣惠》治小儿脐湿不干方。<br />
<br />
　　白矾（烧灰） 龙骨（各一分）上件药细研，敷脐中取瘥为度。（《颇囟经》汉东王先生方同，皆有麝香少许。）《圣惠》又方上用白矾烧灰，细研敷之。<br />
<br />
　　茅先生治小儿脐常湿不干方。<br />
<br />
　　上用蚕蜕烧灰，入轻粉干贴。<br />
<br />
　　钱乙柏墨散 治小儿断脐后，为水湿所伤，或 袍湿气伤于脐中，或解脱风冷所乘，故令小儿四肢不和，脐肿多啼，不能乳哺，宜速疗之。<br />
<br />
　　黄柏（锉） 釜下墨煤 乱发（烧。各等分）上为细末，每用少许敷之。<br />
<br />
　　汉东王先生《家宝》：治婴儿因剪脐伤于外风，故脐疮不干方。<br />
<br />
　　上以绵不拘多少，烧灰，旧绵亦佳，为末。每用少许，干掺之。<br />
<br />
　　张涣：婴儿脐疮肿湿，经久不瘥。若至百日，即危急方。<br />
<br />
　　胡粉（细研） 干姜（烧灰，细研） 白石脂（烧存性，细研。各一钱）上件同再研。用药一字至半钱，敷脐中，时时用。<br />
<br />
　　《良方》治小儿脐久不干出脓，赤肿及清水出。<br />
<br />
　　上用当归焙干为末，研细，着脐中，频用自瘥。予家小儿常病脐湿伍十余日，贴他药皆不瘥，《圣惠》有十余方，从上试之，至此方一敷而干。后因尿湿疮复病，又一贴愈。<br />
<br />
　　《庄氏家传》：小儿患气脐，脐大如栗，虚肿而软痛。<br />
<br />
　　上用竹沥涂之，日数上自消。<br />
<br />
　　《庄氏家传》治婴儿 缚尿湿腌破。<br />
<br />
　　上用屋烂草为末，频掺效。<br />
<br />
　　《圣惠》灸法：小儿脐肿，灸腰后对脐骨节间三壮，炷如小麦大。<br />
<br />
　　卷第五<br />
<br />
　　初生有脐疮第十七《巢氏病源》小儿脐疮候：脐疮由初生断脐，洗浴不即拭燥，湿气在脐中，因解脱遇风，风湿相搏，故脐疮久不瘥也。脐疮不瘥，风气入伤经脉，则变为痫也。<br />
<br />
　　《葛氏肘后》治风脐及脐疮久不瘥方。<br />
<br />
　　上用干虾蟆烧为灰敷之，日三、四佳。（《千金翼》脐有汁，亦用此方，见裹脐法。）《千金》治小儿脐中生疮方。<br />
<br />
　　上用桑汁敷乳上，使儿饮之。<br />
<br />
　　《千金》又方上用 羊乳及血令饮之。<br />
<br />
　　《千金》治小儿风脐，遂作恶疮，历年不瘥，汁出不止方。<br />
<br />
　　上烧苍耳子粉之。<br />
<br />
　　《千金》又方上用干蛴螬虫末粉之，不过三、四度瘥。<br />
<br />
　　《千金》治小儿脐不合方。<br />
<br />
　　上用大车辖脂烧灰，日二敷之。<br />
<br />
　　《千金》治小儿脐中生疮方。<br />
<br />
　　上用甑带烧灰，和膏敷之。<br />
<br />
　　《子母秘录》小儿脐疮不合方。<br />
<br />
　　上用黄柏末涂之。<br />
<br />
　　《圣惠》治小儿脐疮，久不瘥方。<br />
<br />
　　干虾蟆（一分，烧灰） 白矾（一分，烧灰）上件药合研令细，以敷脐中。<br />
<br />
　　《圣惠》又方黄连（末） 胡粉（各半两）上件药合研令细，以敷脐中。<br />
<br />
　　《圣惠》又方上用马齿苋，曝干为末敷之。<br />
<br />
　　《圣惠》又方上用龙骨烧，细研为末敷之。<br />
<br />
　　《圣惠》又方上用香豉，炒令黄焦，捣、罗为末敷之。<br />
<br />
　　《圣惠》又方上用伏龙肝，细研敷之。<br />
<br />
　　张涣：婴儿脐疮不瘥，风气传于经络，变为痫疾者，宜急用金黄散方川黄连（一分，别为末） 胡粉（别研） 龙骨（烧灰，别研。各五钱）上件同再研，为细末。每用少许敷脐中，时时用。<br />

                    <br>
                        <br />
　　卷第六（禀受诸疾）凡十九门<br />
<br />
　　卷第六<br />
<br />
　　解颅第一《巢氏病源》小儿解颅候：解颅者，其状：小儿年大囟应合而不合，头缝开解是也。由肾气不成故也。肾主骨髓，而脑为髓海，肾气不成则髓脑不足，不能结成，故头颅开解也。<br />
<br />
　　《婴童宝鉴》：小儿客风伤腑，即颅骨解囟。<br />
<br />
　　《大万全方》小儿头病方论：小儿有解颅候，有囟不合候，有囟陷候，此三者大同而小异也。解颅者，谓小儿年长而头颅开解也。夫肾主骨，今骨不合，头缝开解，此肾气不成故也。其囟不合与囟陷，虽因脏腑有热，热气上冲，致囟或不合或陷，然亦本于肾气不足也。<br />
<br />
　　《玉诀》小儿骨气所伤候歌：解颅鹤膝腑伤风，囟肿因惊胃气攻。语涩行迟胎气促，筋拳瞪目是肝风。<br />
<br />
　　此患当先行风气，利膈下涎。次和脏腑，即无误也。<br />
<br />
　　《葛氏肘后方》治小儿解颅。<br />
<br />
　　蟹足骨、白蔹等分，细末，乳汁和涂上，干又敷。<br />
<br />
　　《千金》治小儿解颅方。<br />
<br />
　　熬蛇蜕皮，末之，和猪颊车中髓，敷顶上，日三、四度。<br />
<br />
　　《千金》又方猪牙颊车髓，敷囟上瘥。<br />
<br />
　　《千金》治小儿脑长解颅不合，羸瘦色黄，至四、五岁不能行。<br />
<br />
　　半夏熨方半夏（汤洗七遍） 生姜 芎 （各一两） 细辛（三两） 桂心（一尺） 乌头（去皮脐，十枚）上六味 咀，以醇苦酒五升渍之。 时，煮三沸，绞去滓，以绵一片浸药中，适寒温以熨囟上，冷更温之，复熨如前。朝暮各三、四熨乃止，二十日愈。（《婴孺方》只五味，无生姜，又不用苦酒。）《千金》治小儿解颅。<br />
<br />
　　三物细辛敷方细辛 桂心（各半两） 干姜（炮十八铢）上末之。以乳汁和敷颅上，干复敷之，儿面赤即愈。<br />
<br />
　　《简要济众》治小儿解颅不合。<br />
<br />
　　驴蹄不许多少，烧灰研，以生油和，敷于头骨缝上，以瘥为度。<br />
<br />
　　《圣惠》治小儿解颅囟大，身有痼热，头汗出，腹胀咳嗽，上气肩息，胫蹇足交，三岁不行，皆治之。<br />
<br />
　　钟乳丸方钟乳粉 防风（去芦头） 熟干地黄 牛黄（细研） 甘草（炙） 漆花(《婴孺方》以此一味为豺漆，盖五加皮也。)上各一分捣，罗为末，入研了药，更研令匀，以犬脑髓和丸如麻子大。每服以粥饮下三丸，早晨、午间。<br />
<br />
　　日晚各一服。量儿大小，以意加减。<br />
<br />
　　《圣惠》治小儿颅骨开。宜涂白芨散方白芨 细辛 防风（去芦头） 柏子仁上各一分捣，细罗为散。以乳汁调涂儿颅骨上，日再用之。<br />
<br />
　　《婴孺方》治小儿脑长喜摇头，解颅。<br />
<br />
　　狗脑丸方狗脑（一个） 豺漆（五加皮也） 甘草（炙） 白术 防风 钟乳石 干地黄（各一分） 牛黄（二分）上以狗脑丸小豆大。一岁饮下二丸，日再，未知加之。又云：儿囟常令暖，冷即病死。<br />
<br />
　　《婴孺方》小儿锢囟药，使脑不长。<br />
<br />
　　芍药粉上取黄雌鸡临儿囟上，刺其冠，以血滴囟上，血上以芍药粉敷之，使血不见，一日立瘥。<br />
<br />
　　《婴孺方》治小儿解颅囟大，身羸汗出，肺胀咳上气，三、五岁不行。<br />
<br />
　　狗脑丸方甘草（炙） 地黄（各三分） 防风 白术（各二分） 钟乳粉 牛黄（各二铢）上为末，狗脑丸如小豆大。二岁饮服七丸，日再稍加之。<br />
<br />
　　张涣：婴儿头骨应合而不合，头缝开解，名曰解颅。宜用玉乳丹方钟乳粉（根据古法制炼者） 柏子仁（别研） 熟干地黄（根据法蒸焙者） 当归（洗焙干。各半两） 防风（锉） 补骨脂（净炼炒。各一两） 或加黄 、茯苓上件除别研者碾为细末，次入钟乳粉等拌匀，炼蜜和如黍米大。每服十粒，煎茴香汤下，乳食前。<br />
<br />
　　《万全方》治小儿解颅囟大，身有痼热，头汗出，腹胀咳嗽，上气肩息，胫蹇足交，三岁不行皆治之。<br />
<br />
　　磁石丸磁石（火 ，醋淬七遍，细研飞过） 防风（去芦头） 熟干地黄 牛黄（研入） 甘草（炙） 干漆（炒令烟出。以上各一分）上捣，罗为末，入研了药，更同研匀，以犬脑髓和丸如麻子大。每服三丸，粥饮下，早晨、午间、日晚各一服。量儿大小以意加减。<br />
<br />
　　长沙医者丁时发传治小儿解颅。<br />
<br />
　　虎骨方虎骨 败龟板 不灰木 乳香（各半两）上为末。用生猪血于手心内调，涂在头缝开处，以旧绵子包裹七日，第八日以葱汤水洗去前药，再用此药涂之。经年者已减一分，又歇三日，方再用药涂之。又服参苓散人参 茯苓 白附子（炮） 羌活 甘草（炙） 芍药 白术（水煮。各一分） 犀角屑 京芎藿香（后三味减一半）上为末。每服半钱，水一盏，用少金银同薄荷三叶煎至三分，温服，通惊气。<br />
<br />
　　卷第六<br />
<br />
　　囟不合第二《圣惠》：夫小儿囟不合者，此乃气血少弱，骨本不荣故也。皆由肾气未成，肝肺有热，壅热之气上冲于脑，遂令头发干枯，骨髓不足，故令囟不合也。<br />
<br />
　　钱乙论解颅，六年大而囟不合，肾气不成也，长必少笑。更有目白睛多， 白色瘦者，多愁少喜也。余见肾虚。<br />
<br />
　　《千金》治小儿囟门不合方。<br />
<br />
　　防风（一两半） 柏子仁 白芨（各一两）上三味末之，以乳和敷囟上。十日知，二十日愈。日一。<br />
<br />
　　《婴孺方》狗脑丸 治小儿三岁不行，脑长囟大，头汗出，有热，足燥胫交方。<br />
<br />
　　钟乳石 干地黄 甘草 豺漆（五加皮也） 防风（各等分）上为末，狗脑丸如小豆大。饮下二丸，日进三服，夜二服。<br />
<br />
　　《婴孺方》治小儿囟开不合方。<br />
<br />
　　防风（六分） 白芨（四分） 栀子（三分）上为末。以乳汁蜜和，涂囟上，日一度。<br />
<br />
　　《婴孺方》小儿囟开令合方。<br />
<br />
　　防风（六分） 白芨（二分）上为末。乳和涂囟上，日十度，以知为度。二十日当合。<br />
<br />
　　钱乙治囟开不合，鼻塞不通。<br />
<br />
　　天南星大者，微炮去皮，为细末。淡醋调，涂绯帛上，贴囟上，火灸，手频熨之。<br />
<br />
　　张涣：婴儿解颅，囟不合，囟填，囟陷下不平。皆由肾经虚热。宜用对囟散方蛇蜕皮（一两烧灰，细研） 防风 川大黄（湿纸裹火，煨存性。） 白芨（各半两）上件碾为细末，入青黛半两，同研匀。每用半钱，以 猪胆汁调匀，用一纸囟子摊之，四边回各留少白纸，用淡醋、生面糊贴囟上，不住以温水润动，一伏时换。<br />
<br />
　　《庄氏家传方》治脑缝不合。<br />
<br />
　　山茵陈（一两） 车前子 百合（各半两）上为末，用乌牛乳汁调涂脚及脑缝上，用帛子裹头，三日一换，五上必效。<br />
<br />
　　《王氏手集》封囟散方 治囟开不合，头缝开张；囟开崎陷，咳嗽鼻塞。<br />
<br />
　　柏子仁 防风 天南星（各四两）上为细末。每用一钱，以猪胆汁调匀，稀稠得所，摊在绯绢帛上，看囟子大小剪贴。一日一换，不得令干，时时以汤润动。<br />
<br />
　　《圣惠》小儿囟开不合，灸脐上、脐下各五分。二穴各三壮。灸疮未合，囟开先合，炷如小麦大。<br />
<br />
　　卷第六<br />
<br />
　　囟填第三《巢氏病源》小儿囟填候：小儿囟填，由乳哺不时，饥饱不节，或热或寒，乘于脾胃，致腑脏不调，其气上冲所为也。其状囟张如物填其上，汗出，毛发黄而短者是也。若寒气上冲即牢HT （音昴，履头也，肿硬如履头叠起。）热气上冲即柔软。又小儿胁下有积，又气满而体热，热气乘于脏，脏气上冲于脑囟，亦致囟填。又咳且啼，而气乘脏上冲，亦病之。啼甚久，其气未定，因而乳之，亦令囟填。所以然者，方啼之时，阴阳气逆上冲故也。<br />
<br />
　　《石壁经》三十六种积热囟虚肿候歌：积聚脾中热不通，致令面赤口唇红。胸高夜嗽多 胀，休使流传肺有风。喉里作声涎上壅，囟门肿起热来冲。但教凉膈安灵府，能使三朝速有功。<br />
<br />
　　积有冷热皆能作肿。冷则粪白，或酸臭气冲人。亦有虫出，其食物皆不能化，腹胀满而多困，喉中亦鸣也。<br />
<br />
　　热则使多渴，其粪赤色，面亦黄赤，口内臭气，亦虫出。各看其证候调治，且须分水谷去积，并调气。冷则温脾胃，热则去其热，化涎止渴。囟隐则冷也，肿则热也。（《凤髓经》此候歌括一同。有注云：宜与金华散。）《石壁经》三十六种积热囟虚肿候云：此候宜将时气门中。三十六种除湿散，浓煎，桑白皮汤下。<br />
<br />
　　《小儿形证论》四十八候：积热囟虚肿歌一同。后云：此候肺热生风，涎鸣囟肿，将白丁香膏一、二服，或南星丸一、二服便退。<br />
<br />
　　《秘要指迷论方》：凡小儿生下一月，日内或囟门肿，此乃受胎热气，即用黄柏膏涂于足心涌泉穴。如陷即用半夏膏涂手心。此乃婴儿肾流受冷气。邪干心，致令病生。（黄柏、半夏皆为末，皆冷水调贴）<br />
<br />
　　卷第六<br />
<br />
　　囟陷第四《巢氏病源》小儿囟陷候：此谓囟陷下不平也。由肠内有热，热气熏脏，脏热即渴引饮。而小儿泄利者，即腑脏血气虚弱不能上冲髓脑，故囟陷也。<br />
<br />
　　《圣惠》治小儿脏腑壅热，气血不荣，致囟陷不平者。<br />
<br />
　　生干地黄散方生干地黄（二两） 乌鸡骨（一两涂，醋炙令黄。）上件药捣，细罗为末。不计时候，以粥饮调下半钱。<br />
<br />
　　《圣惠》治小儿囟陷方。<br />
<br />
　　上取猪牙车骨髓，煎如膏，涂囟上良。<br />
<br />
　　《圣惠》又方上以狗头骨炙令黄，捣、罗为末。以鸡子清调涂之。<br />
<br />
　　《圣惠》又方上以天灵盖炙令黄，捣、罗为末。以生油涂调之。<br />
<br />
　　《千金》小儿囟陷，灸脐上、下各半寸，及鸠尾骨端。又足太阴各一壮。<br />
<br />
　　卷第六<br />
<br />
　　滞颐第五《巢氏病源》小儿滞颐候：滞颐之病，是小儿多涎唾流出，渍于颐下，此由脾冷液多故也。脾之液为涎，脾气冷，不能收制其津液，故冷涎流出，滞渍于颐也。<br />
<br />
　　《五关贯真珠囊》小儿滞颐疾候：滞颐疾者，涎流口边无时，此即因风冷入脾胃，故令涎水常流。<br />
<br />
　　《惠济方》小儿滞颐候歌：（宜葱汤丸，取用银白丸补）滞颐为患本因伤，流出清涎口角傍。此患脾虚寒胃口，愚夫却道破涎囊。终朝服药全无效，夜卧流涎亦汗床。洗肺更宜温胃口，脾元一壮自安康。<br />
<br />
　　《千金》治小儿口中涎出方。<br />
<br />
　　以白羊屎内口中。<br />
<br />
　　《千金》又方以东行牛口中沫，涂口中及颐上。<br />
<br />
　　《千金》又方桑白汁涂之瘥。<br />
<br />
　　张涣：小儿有多涎，常留在两口角，此由脾胃有冷，流出渍于颐下，乃名滞颐之病。<br />
<br />
　　宜温脾丹方半夏（一两，用生姜六两同捣，细炒令黄） 丁香 木香（各一两） 干姜 白术 青橘皮（各半两）上件捣，罗为末，炼蜜和如黍米大。每服十粒，米饮下。量儿大小加减。<br />
<br />
　　张涣温胃散 治脾冷流涎。<br />
<br />
　　半夏（白矾水浸，炒黄） 人参（去芦头） 肉豆蔻 白术 干姜 甘草（炙。以上各半两） 丁香（一两）上件捣，罗为细末。每服一钱，水八分一盏，入生姜二片，煎五分去滓，温服食前。<br />
<br />
　　卷第六<br />
<br />
　　齿不生第六《巢氏病源》小儿齿不生候：齿是骨之所终，而为髓之所养也。小儿有禀气不足者，髓即不能充牙齿骨，故齿久不生也。<br />
<br />
　　《千金翼方》：溺 中竹木主小儿齿不生，正旦刮，涂之即生。<br />
<br />
　　《外台》：《短剧》又方取雌鼠屎三、七枚，以一枚拭齿根处，尽此止，二十一日齿当生。雌鼠屎，头尖是也。《千金》同。《杨氏产乳方》用三十枚，仍云雌粪，用两头丸者。<br />
<br />
　　《圣惠》治小儿齿不生，或因落不生方上取牛粪中黑豆二、七枚，小开去头上皮，以此豆头开处，注齿根上，时时用之，当效。<br />
<br />
　　张涣云：禀受肾气不足者，即髓不强。盖骨之所终而为髓，髓不足不能充牙齿，故齿不生。<br />
<br />
　　宜香附丹方大香附子（拣净，刮去皮） 沉香（各一两） 槟榔 雌鼠粪（烧灰） 干蟾（烧灰。以上各半两）上件捣，罗为末，用羊髓四两，煮烂和成膏如黍米大。每服十粒，麝香汤下。量儿大小加减。<br />
<br />
　　卷第六<br />
<br />
　　发不生第七《巢氏病源》小儿头发不生候：足少阴为肾之经，其华在发。小儿有禀性，少阴之血气不足，即发疏薄不生。<br />
<br />
　　亦有因头疮而秃落不生者，皆由伤损其血，血气损少，不能荣于发也。<br />
<br />
　　《千金》治少小头不生发。<br />
<br />
　　一物楸叶方楸叶捣取汁，敷上立生。（《千金翼》取楸叶中心，绞汁涂。）《千金》治小儿头不生发方。<br />
<br />
　　烧鲫鱼灰末，以酱汁和敷之。<br />
<br />
　　《千金翼》治发薄不生方。<br />
<br />
　　先以醋泔清洗秃处，以生布揩令火热，腊月猪脂并细研铁，生煎三沸涂之。日三遍。<br />
<br />
　　《外台》深师疗头风乌啄膏，生发令速长而黑光润方，亦治小儿发不生。<br />
<br />
　　乌啄 莽草 石南星草 续断 皂荚（去皮子，熬） 泽兰 白术（各二两） 辛夷人（一两） 柏叶（切，半升） 猪脂（二升）上十味以苦酒渍一宿，以脂煎于东向灶釜中，以苇薪煎之。先置三堆土，每一沸即下置一堆土。候沸定，却上至三沸，共置土堆上，三毕成膏讫去滓，置铜器中。数北向屋溜，从西端至第七溜下埋之，三十日药成。<br />
<br />
　　小儿当刮头，日三涂。大人数沐，沐已涂之甚验。<br />
<br />
　　《本草》甑气水，主长毛发。以物于炊饮饭时承取沐头，令发长密黑润。不能多得，朝朝梳。小儿头渐渐觉有，益好。<br />
<br />
　　《图经》曰：小儿白秃，发不生，捣榆皮末，苦酒调涂之。<br />
<br />
　　《圣惠》治小儿脑疳，头发连根作穗子，脱落不生，兼疮白秃，发不生者。并宜用生发神效黑豆膏方黑豆 苣胜（各三分） 诃梨勒皮（一两）上件药捣，罗为末，以水拌令匀，内于竹筒中；以乱发塞口，用 灰白煨取油，贮于瓷器中。先以米泔皂荚汤洗头，拭干，涂之，日再用，十日发生。<br />

                    <br>
                        <br />
　　《圣惠》又方葛根末 猪脂 羊脂（各二两）上件药入铫子内，以慢火熬成膏，收于瓷盒中。每取一钱，涂摩头上，日再用，不过五、七度效。<br />
<br />
　　《圣惠》治小儿白秃，不生发，燥痛。宜用香薷煎方陈香薷（二两） 胡粉（一两） 猪脂（半两）上件药，以水一大盏煎香薷，取汁三分去滓，入胡粉、猪脂相和令匀。涂于头上，日再用之。<br />
<br />
　　《圣惠》治小儿头秃不生发，苦痒。<br />
<br />
　　蔓菁子散方上取蔓菁子，捣为末，以猪脂调涂于秃处佳。<br />
<br />
　　《圣惠》又方上用贯众烧灰，细研。以油调敷之。<br />
<br />
　　《圣惠》又方上取麻子一升，熬黑，压取脂，敷头上良。<br />
<br />
　　《圣惠》又方上用盐汤洗之，生油和蒲苇灰敷之。<br />
<br />
　　《圣惠》又方上用雁脂敷之佳《婴孺方》治小儿发不生。<br />
<br />
　　熊白上取涂之。<br />
<br />
　　《婴孺》又方桃叶上取汁涂。<br />
<br />
　　《婴孺》又曰：煮鸡子取七个，剥去白，熬令汁出，取涂之。<br />
<br />
　　张涣云：禀受气血不足，不能荣于发，故头发不生，呼为疳病，非也。宜苣胜丹方苣胜（一合，别研） 当归（洗，焙干） 生干地黄 芍药（各一两，以上捣，罗为细末） 胡粉（半两，细研）上件同研匀，炼蜜和如黍米大。每服十粒，煎黑豆汤下。兼化涂搽头上无妨。量儿大小加减。<br />
<br />
　　卷第六<br />
<br />
　　发黄第八《巢氏病源》小儿头发黄候：足少阴为肾之经，其血气华于发。若血气不足，则不能润悦于发，故发黄也。<br />
<br />
　　《千金翼》发黄方腊月猪膏和羊屎灰、蒲灰等分敷之，三日一为，取黑止。<br />
<br />
　　《千金翼》又方以醋煮大豆烂，去豆，煎令稠，涂发。<br />
<br />
　　《千金》又方熊脂涂发梳之，散头床底，伏地一食顷即出。形尽当黑，用之不过一升。<br />
<br />
　　安师传治小儿发黄极妙方。<br />
<br />
　　破故纸不计多少，银石器中慢火炒丸。<br />
<br />
　　上为细末，用地黄汁煎成膏，和为丸绿豆大。每服十五、二十丸，盐汤送下，食前。<br />
<br />
　　卷第六<br />
<br />
　　虫胞第九（谓胎中头生疮，其疮有虫）《巢氏病源》虫胞候：小儿初生，头即患疮，乃至遍身，其疮有虫，故因名虫胞也。<br />
<br />
　　固堤张先生论小儿虫胞：《巢源》徒有其证，而后世不见其方。大抵是小儿初生，头上便即有疮，迤逦侵淫，生至身体。又其疮有虫，似从胞中有虫也，故谓之虫胞。治之之法，服去蛲虫等药，又洗贴头疮药中药虫之药，可以为效矣。<br />
<br />
　　《子母秘录》：小儿头身诸疮有虫，烧鸡卵壳研和猪脂敷之。<br />
<br />
　　《千金》治小儿头疮方。（此以下数方，皆能杀虫。）胡粉（一两） 黄连（二两）上二味末之，洗疮去痂，拭干敷之即瘥。更发，如前敷之。<br />
<br />
　　《千金》又方胡粉 连翘（各一两） 水银（半两）上三味以水煎连翘，内胡粉、水银和丸敷之。<br />
<br />
　　《千金》又方胡粉 白松脂（各二两） 水银（一两） 猪脂（四两）上四味合煎去滓，内水银粉调敷之。<br />
<br />
　　《千金》治小儿头疮。<br />
<br />
　　苦参洗汤方苦参 黄芩 黄连 黄柏 甘草（炙） 大黄 芎 （各一两） 蒺藜子（三合）上八味 咀，以水六升煮取三升，渍布 疮上，日数遍。<br />
<br />
　　安师传治小儿虫胞药方。<br />
<br />
　　百部 雄黄 黄柏上三味等分为末，油调涂疮上。<br />
<br />
　　卷第六<br />
<br />
　　鹤节第十《巢氏病源》小儿鹤节候：小儿禀生，血气不足，即肌肉不充，支节柴瘦，骨节皆露，如鹤之脚节也。<br />
<br />
　　《圣惠》论：夫肾脏者，精神之所舍，元气之所系。若其气强盛，则骨髓满溢，故令肌体充盛之。若气血不足，脏腑劳伤，真气不守，邪气所侵，则肾气虚弱，骨髓枯竭，不能荣华，故令骨萎羸瘦也。<br />
<br />
　　《外台秘要》疗小儿羸瘦 。常服不妨乳方甘草（五两，炙）上一件捣，筛，蜜丸如小豆大。一岁儿服十丸，日三，尽即更合。<br />
<br />
　　《集验方》：小儿禀气不足，真元怯弱，肢体柴瘦。补其本气，自然气体充盛，肌肤盈溢。宜补肾地黄丸熟干地黄（八分，焙，秤） 山茱萸 干山药（各四钱） 泽泻 牡丹皮 白茯苓（去皮。各三钱）上为末，炼蜜和丸如梧桐子大。三岁以下二、三丸，温水空心化下。<br />
<br />
　　卷第六<br />
<br />
　　手拳不展第十一《圣惠》论：夫小儿手拳者，由在胞之时，其母脏腑虚为风冷所乘；儿生之后，肝气不足，致筋脉挛缩，不得伸展，故令手拳不展也。<br />
<br />
　　《圣惠》治小儿手拳不展，是肝气不足，内伤风邪。宜服薏苡仁散方薏苡仁（三分） 秦艽（去苗） 防风（去芦头） 酸枣仁（微炒） 甘草（微炙赤，锉。以上各半两） 当归（锉，微炒） 桂心（各一分）上件药捣，粗罗为散。每服一钱，以水一小盏，煎至五分，去滓。量儿大小分减，不计时候服之。<br />
<br />
　　《圣惠》治小儿手不展，是风邪滞气所客，令荣卫不通。宜服羚羊角散方羚羊角屑 羌活 五加皮 白藓皮 桂心（以上各一分） 麻黄（半两，去节、根） 甘草（半分，炙微赤，锉）上件药捣，粗罗为散。每服一钱，以水一小盏，煎至五分去滓。量儿大小分减，不计时候温服。<br />
<br />
　　《圣惠》又方麻黄（半两，去节、根） 桂心 赤芍药 羌活 细辛 甘草（炙微赤，锉。以上各一分）上件药捣，粗罗为散。每服一钱，以水一小盏，煎至五分去滓，不计时候。量儿大小，分减温服。<br />
<br />
　　张涣治小儿受肝气怯弱，致筋脉挛缩，两手伸展无力。宜薏苡丹方。又治手拳不展。<br />
<br />
　　当归（洗，焙干） 秦艽（去苗） 薏苡仁（汤浸，去皮研细） 酸枣仁 防风 羌活上件各等分捣，罗为细末，炼蜜和如鸡头大。每服一粒至二粒，麝香荆芥汤化下，不计时候。<br />
<br />
　　卷第六<br />
<br />
　　脚拳不展第十二《圣惠》论：夫小儿脚拳者，由在胞之时，其母脏腑内有积冷，为风邪所乘，儿生之后，肾气不足，血气未荣，故令脚指拳缩不展也。<br />
<br />
　　《圣惠》治小儿脚不展，指拳缩。宜服当归散方当归（锉，微炒） 麻黄（去根节。各半两） 羌活 酸枣仁（微炒） 人参（去芦头） 杜仲（去粗皮，微炙，锉） 桂心上件药捣，粗罗为散。每服一钱，以水一小盏，入生姜少许，煎至五分，去滓。量儿大小，乳食前分减服之。<br />
<br />
　　《圣惠》治小儿脚拳不展，筋急干细。<br />
<br />
　　山茱萸散方山茱萸 羌活 薏苡仁 桂心 羚羊角屑 当归（锉，微炒） 甘草（炙微赤，锉） 黑豆（炒熟） 白茯苓 防风（去芦头。以上各一分） 生干地黄 麻黄（去根节。各半两）上件药捣，粗罗为散。每服一钱，以水一小盏，煎至五分，去滓。每于乳食前，量儿大小分减温服。<br />
<br />
　　《圣惠》治小儿脚指拳缩。宜服生干地黄丸方生干地黄 郁李仁（汤浸，去皮尖微炒。各半两） 牛膝（去苗） 防风（去芦头） 桂心 海桐皮 羌活 白茯苓 薏苡仁（以上各一分）上件药捣，罗为末，炼蜜和丸如绿豆大。每于乳食前以温酒下七丸。量儿大小加减服之。<br />
<br />
　　《张涣方》小儿禀受肾气不足者，气血未荣，脚指拳缩无力，不能伸展。宜海桐皮散方。治脚拳不展。<br />
<br />
　　海桐皮 牡丹皮 当归（汤洗，焙干） 熟干地黄 牛膝（酒浸焙干。以上各一两） 补骨脂 山茱萸上件捣，罗为细末。每服一钱，水八分一盏，入葱白二寸，煎至五分。去滓温服，食前。<br />
<br />
　　卷第六<br />
<br />
　　语吃第十三《千金》论：小儿初出腹有连舌，舌下有膜如石榴子，中膈连其舌下后喜，令儿言语不发不转也。可以摘断之，微有血出无害。若血出不止，可烧发作灰末敷之，血便止。<br />
<br />
　　《小儿集验方》云：小儿语吃，本于心气不足，舌本无力，故欲有言而舌不能运。又有成于积习而然者，是生而不吃，一旦小儿相较而吃，俗谚所谓：学吃三日，改吃三年是也。心气不足而舌本无力，可调之以药。若其积习而成，则初习之时，令详缓而语，急改之为上。<br />
<br />
　　陈藏器《本草》云：鸲鹆主吃，取炙食之，小儿吃不过一枚瘥也。腊月得者，主老嗽。<br />
<br />
　　《明堂针灸经》灸翳风二穴，在耳后陷中，按之引耳中，手足少阳三会。治耳聋、口眼 斜，失欠脱颌，口噤不开，吃不能言，颊肿，牙车急痛。<br />
<br />
　　卷第六<br />
<br />
　　通睛第十四《龙木论》论小儿通睛外障，此眼初患时，皆因失误筑打着头面，额角兼倒蹙扑下，令小儿肝受惊风，遂使眼目通睛。宜服牛黄丸、犀角饮子、通顶石南散立效。<br />
<br />
　　牛黄丸方牛黄 白附子 肉桂 干蝎 芎 石膏（各一两） 白芷 藿香（各半两） 朱砂 麝香（各少许）上为末，炼蜜为丸梧桐子大。临卧薄荷汤下三丸。乳母忌热面、猪肉等。小儿化服亦得。<br />
<br />
　　又犀角饮子方犀角（一两） 射干 草龙胆（各半两） 钩藤（三分） 黄芩 人参 茯苓 甘草（炙） 远志（各一分）上为末，水一盏，散一钱，煎至五分。食后去滓温服。<br />
<br />
　　通顶石南散石南（一两） 藜芦（三分） 瓜蒂（五、七个）上为末，每用一粳米许，一日两度，通顶为妙。<br />
<br />
　　安师传治小儿通睛眼方。<br />
<br />
　　竹叶（四十九片） 黑豆（四十九粒） 石决明（研极细，一钱）上三物用水一盏半同煎至半盏，遂旋随儿大小与温服少许。令两日尽，再煎服之。<br />
<br />
　　卷第六<br />
<br />
　　愍塞第十五《巢氏病源》小儿愍塞候：人有禀性阴阳不和而心神愍塞者，亦有因病而精采暗纯。皆由阴阳之气不足，致神识不分明也。<br />
<br />
　　《葛氏肘后方》疗人心孔愍塞多忘喜误。<br />
<br />
　　七月七日，取蜘蛛网着领中，勿令人知。<br />
<br />
　　《葛氏肘后》又方丁酉日，密自至市买远志，着巾角中还，末服之，勿令人知。<br />
<br />
　　《葛氏肘后》又方丙午日，取鳖甲，着衣带上良。<br />
<br />
　　《葛氏肘后》又方取牛、马、猪、鸡心肝，干之末，向日酒服方寸匕，日三，问一知十。<br />
<br />
　　《葛氏肘后》：孔子大圣智枕中方茯苓 人参 茯神（各五分） 菖蒲（二分） 远志（七分）上为末，水服方寸匕，日三夜一服。<br />
<br />
　　《葛氏肘后》又方章陆花阴干一百日，捣末，暮水服方寸匕。暮卧思念所欲知事，即于眠中醒悟。<br />
<br />
　　《葛氏肘后》又方上党人参半斤，七月七日麻谷一升，合捣蒸，候气尽遍服一刀圭，暮卧逆知未然之事。<br />
<br />
　　卷第六<br />
<br />
　　行迟第十六《巢氏病源》小儿数岁不能行候：小儿生自变蒸至于能语，随日数血脉骨节备成，其膑骨成即能行。骨是髓之所养，若禀生血气不足者，即髓不充强，故其骨不即成而数岁不能行。<br />
<br />
　　《圣惠》论：夫小儿行迟者，是肝、肾气不足，致骨气虚弱，筋脉无力，故行迟也。<br />
<br />
　　张涣论：凡儿生至周岁，三百六十日膝骨成乃能行。近世小儿多因父母气血虚弱，故令胎气不强，骨气软弱，筋脉无力，不能行步。<br />
<br />
　　《婴童宝鉴》论：小儿骨蒸，肺脉寒，长不能行。<br />
<br />
　　《颅囟经》治小孩子自小伤抱，脚纤细无力，行立不得，或骨热疳劳，肌肉消瘦。<br />
<br />
　　柴胡饮子方柴胡 鳖甲（米醋涂，炙） 知母 桔梗 枳壳（麸炒，去瓤） 元参 升麻上件等分并细锉。每日煎时，三岁以下取药半两，水五合，煎二合去滓，分两服，空心，食前后各一服。<br />
<br />
　　忌毒物。饮后用澡浴方。<br />
<br />
　　《颅囟经》澡浴方苦参 茯苓皮 苍术 桑白皮 白矾（各半两） 葱白（少许）上锉细。每浴时取一两，沸水二升，浸药后通温与儿浴之。避风于温处，妙。<br />
<br />
　　《千金》治小儿数岁不行方。<br />
<br />
　　取葬家未开户，盗食来以哺之，日三便起行。<br />
<br />
　　《千金翼》治小儿数岁不行方。<br />
<br />
　　葬家未开户时，盗取其饭以哺之，不过三日即行，勿令人知之。<br />
<br />
　　《千金翼》：牛脐中毛，主小儿久不行。<br />
<br />
　　《元和纪用经》疗小儿三岁不能行，由虚弱受气不足，腰脊、脚、膝筋骨软 。<br />
<br />
　　真五加皮上末之，粥饮滴酒少许，调一粟壳许，日三服。有风骨节不利者尤相宜。经以四味饮、黑散、紫丸、至圣散、蜀脂饮、麝香丸并此五加皮药七方，谓之育婴七宝。紫阳道士一名《保子七圣至宝方》，专为一书者，此方是也。<br />
<br />
　　《圣惠》治小儿十岁以来，血脉不流，筋脉缓弱，脚膝无力，不能行步。宜用生干地黄丸方生干地黄 当归（锉，微炒） 防风（去芦头） 酸枣仁（微炒） 赤茯苓 黄 （锉） 芎 羚羊角 羌活 甘草（炙微赤，锉） 桂心上件药各等分捣，罗为末，炼蜜和丸如绿豆大。食前以温酒下十丸，更量儿大小加减服之。<br />
<br />
　　《圣惠》治小儿五、六岁不能行者，骨气虚，筋脉弱。宜服益肝肾脏羚羊角丸方羚羊角屑 虎胫骨（涂醋，炙令黄） 生干地黄 酸枣仁（微炒） 白茯苓（以上各半两） 桂心 防风（去芦头） 当归（锉，微炒） 黄 （以上各一分）上件药捣，罗为末，炼蜜和丸如绿豆大。每于食前，以温酒破研五丸服之。（钱乙方同，至服食法则云：每服一皂子大，儿大者加之。仍云：温水化下，日三、四，久服取效。）《婴孺方》治小儿不生肌肉，又三岁不能行，往来寒热如大痫，数发不能灸刺。用五参浴汤方大黄 黄芩 黄连 沙参 元参 紫参 苦参 浓朴（炙） 附子（炮） 芍药（以上各二两） 消石（三两） 丹参（一两） 雷丸（五十个）上以黍米淘汁三升，同煎令三沸，适寒温浴了。当卧汗出，余汁更浴，煎同上法。甚者加猪蹄一具良，更添水。<br />
<br />
　　《婴孺方》治小儿数岁不行方。<br />
<br />
　　祭米饭上取墓未闭门时，取米饭就墓门中哺儿，二十日便行，勿令人知。<br />
<br />
　　张涣麝茸丹方 治数岁不能行，曾经大效。<br />
<br />
　　麝香（制研） 茄茸（酥炙黄） 生干地黄 当归（洗焙干） 黄 （锉） 虎胫骨（锉，涂酥炙黄）上件各一两，捣、罗为细末。用羊髓四两，煮烂成膏如黍米大。每服十粒，摩沉香汤下，乳食前，日三服。<br />

                    <br>
                        <br />
　　《良方》治小儿筋骨诸疾，手足不随，不能行步运动。<br />
<br />
　　左经丸草乌头（肉白者，生，去皮脐） 木鳖（去壳，别研） 白胶香 五灵脂（各三两半） 当归（一两） 斑蝥（二百个，去翅足，少醋煮熟）上为末，用黑豆去皮，生杵粉一斤，醋煮糊为丸，鸡头大。每服一丸，酒磨下。筋骨疾但不曾针灸伤筋络者，四、五丸必效。予邻里胡生者，一女子膝腕软不能行立已数年。生因游净因佛寺，与僧言。有一僧云：能治。出囊中丸十枚，以四枚与生，曰：服此可瘥。生如其言与服，女子遂能立。生再求药于院。僧曰：非有爱也，欲留以自备。必欲之，须合一料。生与钱一千，辞不受，止留百钱。后数日得药，并余余十余悉归之。同院僧佐其理药，乃引得此方。予至嘉兴，有一里巷儿年十岁，双足不能行，以一丸分三服，服之尽，四、五丸，遂得行。自此大为人之所知，其效甚着。此药通荣卫，导经络，专治心肾肝三经，服后小便少淋涩，乃其验也。<br />
<br />
　　《吉氏家传》：五、六岁不行方。<br />
<br />
　　石斛 牛膝 鹿茸（酥炙） 茯苓 菟丝子（各一分） 黄 （二分）上件为末，蜜丸桐子大。每服四丸，加减，温水下。<br />
<br />
　　长沙医者丁时发传：治大人、小儿锉骨行步艰难，脚足无力，并皆治之。<br />
<br />
　　续命丹防风 乳香 蔓荆子（炒） 牛膝 麻黄 羚羊角屑 酸枣仁 草乌头（去皮） 没药 白术 茯苓（各一分） 天麻（酒煮）胡麻（炒） 当归 续断（各半两） 川乌头（去皮） 黄 （各四钱） 蒺藜（半分）上件以法制合为细末，炼蜜为丹，小弹子大。每服一粒，用葱酒细嚼，一日三、五服。用后洗药，服药三日方洗。<br />
<br />
　　草乌头 当归 地龙 木鳖子 紫贝草 楸目 葱须 荆芥（各一两）上为末煎汤，露脚指甲，从上淋洗至下。次用薰法：柴胡 草乌头 赤小豆 吴茱萸 羌活 晚蚕沙（各一两）上为末，黑豆三升，次用热水泡，少倾，去黑豆，入前件药，依旧煮，盆盛，熏锉闪处令出骨中汗，或无力者亦根据此。<br />
<br />
　　《食疗》：白鸭卵小儿食之，能使儿脚软不行，行多爱倒。若盐淹食之，即宜人。<br />
<br />
　　《婴童宝鉴》灸法：小儿五岁不能行，灸足两踝，各三壮。<br />
<br />
　　卷第六<br />
<br />
　　语迟第十七《巢氏病源》小儿四、五岁不能语候：人之五脏有五声，心之声为言。小儿四、五岁不能言者，由在胎时其母卒有惊怖，内动于儿脏，邪气乘其心，令心气不和，至四、五岁不能言语也。<br />
<br />
　　《千金》：论小儿初出腹有连舌，舌下有膜如石榴子，中隔连其舌下后喜，令儿言语不发不转也。可以爪摘断之，微有血出无害。若出血不止，可烧发作灰末敷之，血便止也。（姚和众云：若不摘去，儿哑。）张涣论：心之声为言。若儿稍长，合语而迟语，由妊娠时其母因有惊怖，内动于儿脏，邪气乘于心，使心气不足，舌本无力，故语迟也。<br />
<br />
　　《千金》治小儿四、五岁不语方。<br />
<br />
　　赤小豆酒和敷舌下。<br />
<br />
　　《本草》日华子云：社坛余胙酒，孩儿语迟，以少许令吃。<br />
<br />
　　《圣惠》治小儿心气不足，舌本无力，令儿语迟。<br />
<br />
　　芍药散方赤芍药（一两） 黄 （三分，锉） 犀角（屑） 槟榔 甘草（炙微赤，锉。以上各半两）上件药捣，粗罗为末。每服一钱，以水一小盏，煎至五分去滓。量儿大小，不计时候，分减温服。<br />
<br />
　　《圣惠》治小儿五、六岁不语者，为心气不足，舌本无力，发转不得。亦云风冷伤于少阴之经，是以舌难发于五音，故至时不语。<br />
<br />
　　菖蒲丸方菖蒲 人参（去芦头） 黄连（去须。以上各半两） 麦门冬（去心，焙） 天门冬（去心焙。各一两） 赤石脂 丹参（各三分）上件药捣，罗为末，炼蜜和丸如绿豆大。每服以温水研下五丸。量儿大小，不计时候，加减服之。<br />
<br />
　　钱乙治小儿心气不足，五、六岁不能言。<br />
<br />
　　菖蒲丸石菖蒲 丹参（各二钱） 天门冬（去心，焙秤） 麦门冬（去心，焙秤。各一两） 赤石脂（三分） 人参（半两，切去须焙）上同为细末，炼蜜丸绿豆大或麻子大。温水下五、七丸至一、二十丸。不计时候，日三、四服，久服取效。<br />
<br />
　　又有病后肾虚不语者。宜兼服钱氏地黄丸（方在虚寒门中。）张涣菖蒲汤丹方 治数岁不能语。<br />
<br />
　　菖蒲（一寸，九节者） 远志（去心） 桂心（以上各一两） 酸枣仁 黄 人参（去芦） 黄连（去须。以上各半两）上件捣，罗为细末，炼蜜和如鸡头大。每服一粒至二粒，煎生姜汤下，不拘时候。<br />
<br />
　　《张氏家传》治小儿不语方。<br />
<br />
　　酸枣仁 柏子仁（各半两） 郁李仁 人参（各一两）上为细末，蜜煮糊为丸如梧桐子大。小儿每服十丸。若是气虚之人，只使郁李仁、人参二件。<br />
<br />
　　《庄氏集》 穴灸法：四、五岁不语，灸两足踝上各三壮。<br />
<br />
　　《庄氏集》 穴灸法：小儿至五、六岁不语，是心气不足，舌无力，发转难故也。灸心 三壮，在第五椎下两旁各一寸五分。<br />
<br />
　　卷第六<br />
<br />
　　龟胸第十八《圣惠》论：小儿龟胸者，缘肺热胀满，致使胸高如龟。又云：多食热乳，亦能致此也。<br />
<br />
　　张涣论：凡乳母乳儿，常捏其宿乳。夏常洗乳净，捏去热乳。若食儿饮热乳，损伤肺气，胸高胀满。令儿胸高如龟，乃名龟胸。<br />
<br />
　　《圣惠》治小儿龟胸，肺热壅滞，心膈满闷。<br />
<br />
　　大黄丸方川大黄（三分，锉，微炒） 天门冬（去心焙） 百合 杏仁（汤洗去皮、尖、双仁，麸炒微黄） 木通桑白皮 甜葶苈（隔纸炒令紫色） 川朴硝（各半两）上件药捣，罗为末，炼蜜和丸如绿豆大。不计时候，以温水研破五丸服。量儿大小加减服之。<br />
<br />
　　《圣惠》又方甜葶苈（隔纸炒令紫色） 杏仁（汤浸去皮、尖、双仁，麸炒微黄） 麻黄（去芦节） 川大黄（锉，微炒。以上各半两） 桂心（一分）上件药捣，罗为末，炼蜜和丸如绿豆大。不计时候，以温水研下五丸。量儿大小临时加减。<br />
<br />
　　《圣惠》治小儿龟胸方。<br />
<br />
　　上取龟尿，随多少摩胸骨上，即瘥。<br />
<br />
　　张涣治龟胸百合丹方桑根白皮 木通 川朴硝 杏仁（汤浸去皮尖） 川大黄 天门冬（去心。各半两） 百合（一两）上件捣，罗为细末，炼蜜为丸如黍米大。每服十粒，米饮下。量儿大小加减。<br />
<br />
　　《吉氏家传》龟胸方。<br />
<br />
　　葶苈（熬） 大黄（各三分） 桂心（一分） 麻黄（二分，去节）上件为细末，炼蜜为丸如梧桐子大。每服十丸，米饮下。<br />
<br />
　　《圣惠》灸法：龟胸缘肺热胀满攻胸膈所生。又缘乳母食热面、五辛，转更胸起高出。灸两乳前各一寸半，上两行三骨罅间，六处各二壮，炷如小麦大。春夏从下灸上，秋冬从上灸下。若不根据此法，则灸十而不能一、二愈也。<br />
<br />
　　《庄氏集》 穴灸龟胸法：取九家灰一料盛簸箕中，令儿合面，印胸迹于上，于龟胸从上当中及两边，令三姓人同下火，各于灰上灸三壮，弃灰于河流或水中。<br />
<br />
　　卷第六<br />
<br />
　　龟背第十九《圣惠》论：小儿龟背者，由坐儿稍早，为客风吹着脊骨，风气连于髓，使背高如龟之状也。<br />
<br />
　　钱乙论龟背：龟背者，肺热胀满，攻于胸膈，即成龟胸。又乳母多食五辛亦成。又儿生下，客风入骨，逐于骨髓，即成龟背。治以龟尿点节骨。取尿水法：当莲叶安龟在上，后以镜照之，自尿出，以物盛之。<br />
<br />
　　张涣论：婴儿生后一百八十日，始 骨成，方能独坐。若强令儿坐，坐之太早，即客风寒，吹着儿背及脊至骨，传入于髓，使背高如龟之状，乃日龟背。宜松蕊丹（方在后。）《圣惠》治小儿龟背。<br />
<br />
　　麻黄丸方麻黄（三分，去根节） 桂心 独活 防风（去芦头） 赤芍药 川大黄（锉，微炒） 枳壳（麸炒微黄，去瓤） 松花（以上各半两）上件捣，罗为末，炼蜜和丸如绿豆大。每服以粥饮下五丸，日三服。量儿大小，以意加减。<br />
<br />
　　《圣惠》又方槟榔 川大黄（锉，微炒。各半两） 桂心 前胡（去芦头） 防风（去芦头） 赤芍药 独活 诃梨勒皮 枳壳（麸炒微黄，去瓤） 松花（干用） 麻黄（去根节。以上各一分）上件药捣，罗为末，炼蜜丸如麻子大。每服以粥饮下五丸，日三服。量儿大小以意加减。<br />
<br />
　　《圣惠》又方龟尿摩背上瘥。<br />
<br />
　　张涣松药丹 治小儿龟背。<br />
<br />
　　松花（洗，焙干） 枳壳（麸炒，去瓤） 防风（去芦头） 独活（以上各一两） 麻黄（去根节） 川大黄（炮） 前胡 桂（以上各半两）上件药捣，罗为细末，炼蜜和如黍米大。每服十粒，粥饮下。量儿大小加减。<br />
<br />
　　《吉氏家传》治龟背方：大抵小儿此病，为生时被客风吹拍着背，风透于骨髓，使背高如龟状。<br />
<br />
　　独活丸方独活 防风 桂心 大黄（各二分） 麻黄（去节） 枳壳（炙） 芍药（各一分）上件为细末，蜜丸如梧桐子大。每服十丸，米饮下。<br />
<br />
　　《圣惠》灸法：小儿龟背，生时被客风拍着脊骨，风达于髓所致。灸肺 、心 、鬲 各三壮，炷如小麦大。<br />
<br />
　　肺在第三椎下两旁各一寸半。心 在第五椎下两旁各一寸半。鬲 在第七椎下两旁各一寸半。<br />
<br />
　　卷第七（蒸忤 啼哭） 凡九门<br />
<br />
　　卷第七<br />
<br />
　　变蒸第一《圣济经》慈幼篇形气变成章曰：天有精，地有形，形精相感而化生万物。故曰：天地者，万物之父母也。<br />
<br />
　　天为阳，地为阴；水为阴，火为阳。阴阳者，血气之男女。水火者，阴阳之证兆。惟水火既济，血气变革，然后刚柔有体而形质立焉。造化炉锤间，不能外，是以成物。兹婴孺始生，有变蒸之理也。原受气之初，由胚胎而有血脉，由血脉而成形体，由形体而能动，由动而筋骨立，以至毛发生而脏腑具，谷气入胃而百神备，是乃具体未形，有常不变之时也。若夫萌区有状，留动而生，血脉未荣，五脏未固，尚资阴阳之气，水火之齐甄陶以成，非道之自然，以变为常者哉。儿生三十二日一变，六十四日再变。变且蒸，变者上气，蒸者体热。上气则以五脏改易，气皆上朝，脏莫高于肺，而肺主气故尔。体热则以血脉敷荣，阳方外固。阳在外，为阴之使，故尔积二百八十八日九变，三百二十日十变且蒸，是之谓小蒸。毕后六十四日一大蒸，积二百五十六日大蒸毕。凡五百七十六日变蒸数足，形气成就。每经一变，则情态异常。盖天有五行，御五位，以生寒、暑、燥、湿、风；人有五脏，化五气，以生喜、怒、悲、忧、恐。七情之生得非成于变蒸之候耶。其候有轻重，其时有远近。轻者体热微汗，似有惊候，耳与后阴所会皆冷。重者壮热而脉乱，或汗或否，此其候也。平者五日而衰。远者十日而衰。先期五日，后之五日，为十日之中热乃除，此其时也。当是时务致和平，不欲惊扰，灸刺、汤剂皆非所宜。或先变而热作，或后蒸而未解，则治之当如成法。或变蒸之中加以时行温病，与夫非变而得天行者，其诊大率相类，惟耳及后阴所会皆热为异尔。学人可不审焉！《巢氏病源》：变蒸者，以长血气也。变者上气，蒸者体热。变蒸有轻有重，其轻者体热而微惊，耳冷，髋亦冷，上唇头白疣起如死鱼目珠子，微汗出，而近者五日而歇，远者八、九日乃歇。其重者体壮热而脉乱，或汗或不汗，不欲食，食辄吐 ，无所苦也。变蒸之时，目白睛微赤，黑睛微白，（《千金》又曰：目白者重，赤黑者微。）亦无所苦，蒸毕自明了矣。先变五日，后蒸五日，为十日之中热乃除。变蒸之时，不欲惊动，勿令旁边多人，变蒸或早或晚，根据时如法者少也。初变之时，或热甚者，违日数不歇。审计日数，必是变蒸，服黑散发汗；热不止者，服紫双丸。如小瘥便止，勿复服。（《千金翼》云：自当有余热，变蒸尽，乃除耳。）其变蒸之时，遇寒加之，则寒热交争，腹痛夭矫，啼不止者熨之则愈。变蒸与温壮伤寒相似，若非变蒸，身热、耳热、髋亦热，此乃为他病，可为余治；审是变蒸，不得为余治。其变日数，从初生至三十二日一变。六十四日再变，变且蒸。九十六日三变，变者丹孔出而泄也。至一百二十八日四变，变且蒸。一百六十日五变，一百九十二日六变，变且蒸。二百二十四日七变，二百五十六日八变，变且蒸。二百八十八日九变。三百二十日十变，变且蒸。积三百二十日小蒸毕，后六十四日大蒸，蒸后六十四日复大蒸，蒸后一百二十八日复大蒸，积五百七十六日，大小蒸毕也。<br />
<br />
　　《颅囟经》：凡孩子自生，但任阴阳推移，即每六十日一度变蒸，此骨节长来，四肢发热，或不下食乳，遇如此之时，上唇有珠子，如粟粒大，此呼为变蒸珠子，以后方退热饮子疗之，不宜别与方药。（《颅囟经》以六十日为一变，《巢氏病源》以三十二日为一变，以有不同，故兼存之。）《葛氏肘后》云：凡小儿自生三十二日一变，再变为一蒸，凡十变五小蒸，又有三大蒸。凡五百七十六日变蒸毕，乃成人。其变蒸之候，身热、脉乱、汗出，（崔氏云：脉乱、汗出、目睛不明，微似欲惊及不乳哺。）数惊不乳哺，上唇头小白泡起如珠子，耳冷，尻冷，此其证也。单变小微，兼蒸小剧，平蒸五日，或七日、九日，慎不可疗。若或大热不已，则与少紫丸微下。<br />
<br />
　　《葛氏肘后》又云：若于变蒸中，加以时行温病，其证相似，惟耳及尻通热，口上无白泡耳，当先服黑散发汗，汗出以粉敷之瘥，若不尽除，即以紫丸下之。<br />
<br />
　　《千金》论凡小儿自生三十二日一变，再变为一蒸，凡十变而五小蒸，又三大蒸。积五百七十六日大小蒸都毕，乃成人。小儿所以变蒸者，是荣其血脉，改其五脏，故一变竟，辄觉情态有异。单变小微，兼蒸小剧。凡蒸平者五日而衰，远者十日而衰。先期五日，后之五日，为十日之中热乃除耳。儿生三十二日一变，二十九日先期而热，便治之如法，至三十六、七日蒸乃毕耳。恐不解了，故重说之。（变蒸之日，《千金要》、《翼》皆与《葛氏肘后》诸家并并同，此其中语有小异者，故又载之。）且儿变蒸或早或晚，不如法者多。又初变之时，或热甚者，违日数不歇，审计变蒸之日。当其时有热微惊，慎不可治及灸刺，但和解之。若良久热不可已，少与紫丸微下，热歇便止。若于变蒸之中，加以时行温病，或非变蒸时而得时行者，其诊皆相似。惟耳及尻通热，口上无白泡耳，当先服黑散以发其汗。汗出，温粉粉之，热当歇，便就瘥。若犹不都除，乃与紫丸下之。<br />

                    <br>
                        <br />
　　《千金》又法：凡儿生三十二日始变，变者身热也。至六十四日再变，变且蒸，其状卧端正也。至九十六日三变，定者候丹孔出而泄。至一百二十八日四变，变且蒸，以能咳笑也。至一百六十日五变，以成机关也。至一百九十二日六变，变且蒸，五机成也。至二百二十四日七变，以能匍匐语也。至二百五十六日八变，变且蒸，以知欲学语也。至二百八十八日九变，已亭亭然也。凡小儿生至二百八十八日九变、四蒸也。当其变之日，慎不可妄治之，则加其疾。变且蒸者，是儿送迎月也。蒸者，甚热而脉乱，汗出是也。近者五日歇，远者八九日歇。当是蒸上不可灸刺妄治之也。<br />
<br />
　　《千金翼》：儿身壮热而耳冷、髋亦冷者，即是蒸候，慎勿治之。儿身热，髋、耳亦热者病也，乃须治之。<br />
<br />
　　（《千余》叙变蒸议论皆同，独用紫丸、黑散，叙得甚明。又云：变蒸中病乃须治。）《圣惠》：小儿变蒸都毕，凡五百七十六日乃成人，血脉骨木皆坚牢也。<br />
<br />
　　《茅先生方》小儿有变蒸伤寒候：身壮热，唇尖上起白珠，或热泻，或呻吟，或虚惊，此候小儿生下便有变蒸而长意志，乃四十九日一变而长骨肉。此候有之，所治者只用镇心丸（方见一切惊门中）夹匀气散（方见胃气不和门中）与服，自平和也，不服药也安乐。（此又云：四十九日一变，与前亦异。）汉东王先生《家宝》变蒸候：宜用神仙黑散子三二服，并调胃气，观音散三二服。（方见胃气不和门中。）钱乙论变蒸云：小儿在母腹中乃生骨气，五脏六腑成而未全。自生之后，即长骨脉、五脏六腑之神智也。<br />
<br />
　　变者，易也。（《巢源》云：上多变气。）又生变蒸者，自内而长，自下而上，又身热，故以生之日后三十二日一变。变每毕，即情性有异于前。何者长生腑脏、智意故也？何谓三十二日长骨添精神？人有三百六十五骨，除手足中四十五碎骨外，有三百二十数。自生下，骨一日十段而上之，十日百段，而三十二日计三百二十段，为一变，亦曰一蒸。骨之余气，自脑分入龈中，作三十二齿，而齿牙有不及三十二数者，由变不足，其常也。或二十八日即至长二十八齿，以下仿此，但不过三十二之数也。凡一周遍乃发虚热诸病，如是十周则小蒸毕也。计三百二十日生骨气，乃全而未壮也。故初三十二日一变，生肾志，六十四日再变，生膀胱。其发耳与 冷，肾与膀胱俱主于水，水数一，故先变生之。九十六日三变，生心喜；一百二十八日四变，生小肠，其发汗出而微惊。<br />
<br />
　　心为火，数二。一百六十日五变，生肝及哭。一百九十二日六变，生胆，其发目不开而赤。肝主木，木数三。<br />
<br />
　　二百二十四日七变，生肺声。二百五十六日八变，生大肠，其发肤热而汗，或不汗。肺属金，数四。二百八十八日九变，生脾智。三百二十日十变，生胃，其发不食，肠痛而吐乳。此后乃齿生能言，知喜怒，故云始全也。<br />
<br />
　　《太仓》云：气入四肢，长碎骨于十变，后六十四日长其经脉。手足受血，故能持物，足立能行也。经云：变且蒸，谓蒸毕而足一岁之日也。师曰：不汗而热者发其汗，大吐者微泻，不可余治，是以小儿须变蒸脱齿者如花之易苗。所谓不及三十二齿，由变之不及，齿当与变日相合也，年壮而视齿方明。<br />
<br />
　　《秘要指迷》论凡小儿才生变蒸后，多有身热、微泻青黄者，不可用药止住，须温暖药匀气。如药力重，即变成慢脾风也。<br />
<br />
　　《五关贯真珠囊》小儿生下八蒸之候：夫八蒸者，每四十五日一蒸变，变各有所属，重者五日而息也。（变蒸日数稍异，故并载之。）一蒸，肝生魂，肝为尚书。未蒸时魂未定，故儿目瞳子昏。蒸后肝生魂定，令目童子光明。二蒸，肺生魄、肺为丞相。未蒸时魄未定，故儿未能嚏嗽。肺上通于鼻，蒸后能令嚏嗽。三蒸，心生神，心为帝王。未蒸前神未定，故儿未言语。心通于舌，蒸后令儿能语笑也。四蒸，脾生智，脾为大夫，藏智，故未蒸前儿未能举动，蒸后令儿举动任意也。五蒸，肾生精志，肾为列女。外应于耳，故蒸后能令儿骨髓气通流也。六蒸，筋脉伸，故蒸后筋脉通行，九窍津液转流，令儿能立也。七蒸者，骨神定，气力渐加，故蒸后能令儿举脚行也。<br />
<br />
　　八蒸者，呼吸无有停息，以正一万三千五百息也。凡呼出心与肺，吸入肾与肝，故令儿呼吸有数，血脉通流五十周也。<br />
<br />
　　汉东王先生《家宝》小儿变蒸候歌：变蒸之候若为程，（为程者，是有数也。三十二日为一度变矣。）一一从头别有名。第一看儿发毛立，口唇尖上白珠生。（头发立而不伏，又唇上有白泡子起也。）三两日间起寒热，（忽然发，却自住是也。）忽然睡里足虚惊。（睡中哭而不觉也。）或则遍身流盗汗，（此是气血长不逮，流于毛孔中出。）或然微痢腹中鸣。（腹中似泻水之声，此是变实，其肠胃而作声。）或则因闷皮肤急，（忽闷，皮肤急及气急，少时却醒。）（忽然吐逆气交横。忽然要吐 气急，盖因长其气血，不觉被气节之，即吐 ，不久自住也。）七日之中惊梦里，（生不七日，忽睡中惊叫，人多疑床，非也。此是长其神气，故童子能喜笑矣。）但看蒸变辨其名。（变蒸者，则是长其血气。长不逮后相滞，故发热也，或者生筋骨，或者正其五脏也。）智者将心信医药，下愚不晓逐邪行。虽然变蒸得其候，还须用药保长生。（亦须服和气丸散及不可当风洗浴也。）长沙医者毛彬传疗小儿初生变蒸候歌：变蒸方长是婴儿，一出胎来数可推。未到期年蒸八变，四十九日一回期。第一肝蒸生于魂，双眼虽开瞳子昏。三两日间微壮热，定目看人似欲言。第二变蒸生于魄，喷嚏咳嗽开胸膈。见人共语笑喃喃，暗里时时长筋脉。第三变蒸生于神，渐能识母畏傍人。血脉初生学及覆，肌肉皮肤渐渐匀。第四脾蒸生于智，尻骨初成独坐戏。三焦胃管渐开张，乳哺甘甜不肯离。第五肾蒸生精志，气候相通转流利。掌骨初成学匍匐，反复捉搦能随意。第六筋骨蒸初成，九窍津液皆相应。时时放手亭亭立，气力加添日渐胜。第七膝踝骨初成，颜色红光遍体荣。举脚抬肩便移步，嘻嘻学语百般声。第八呼吸定精神，风血气脉自回轮。八蒸之候细分别，一一从头为列名。七日之中有乖治，但看外证辩其名。第一看儿毛发立，口唇尖起白珠生。三两日中寒热起，忽然睡里作虚惊。或即遍身流盗汗，或乃微利腹中鸣。或即脊膂皮肤急，忽乃呕逆气交横，或则困闷通身软，忽然啼哭没心情。重者不过一七日，轻者三朝便得平。上古圣贤制方论，还须服药觅延生。<br />
<br />
　　《葛氏肘后》黑散方麻黄（二两） 大黄（一两） 杏仁（二分）上件并捣为散，将杏仁熬，别研如脂，乃内散同捣令调和，（《圣惠》并炒令黑，都研细。汉东王先生并烧灰存性。）密盛器中，勿令见风。一月儿服如小豆一枚，乳汁和咽之。拘令得汗，勿使见风。百日儿服如枣核，量大小与之佳。《千金要》、《翼》分两同。《元和纪用经》大黄只半两。《千金要》三味先捣，麻黄、大黄为散，别研杏仁如脂，乃细细内散。又捣令调和，内密器中。又《千金要》、《翼》黑散治小儿蒸变挟时行温病，或非变蒸时而得时行。《元和纪用经》自四味饮以下，黑散、紫丸、至圣散、五加皮治不能行。蜀脂饮、麝香丸七分，谓之育婴七宝。紫阳道士一名《保子七圣至宝方》，专为一书者，此方是也。<br />
<br />
　　《葛氏肘后》紫丸方代赭 赤石脂（各一两） 巴豆（四十枚） 杏仁（五十枚）上件代赭、赤石脂先捣细筛，巴豆四十枚去心、皮熬，（《千金翼》、《元和纪用经》并三十枚，又《纪用经》以二十枚洗，沙皮制，十个生用。）杏仁五十枚去皮，令碎研如脂，（《元和纪用经》用四七个。）合三物，捣三千杵，自相看，若硬，加少蜜更捣，密器中盛。三十日儿服如麻子一丸，与少乳汁令下，良久复与少乳，勿令多，宜至日中当小下，热若不尽，明旦更服一丸。百日儿如小豆大小，以此加减，若小儿夏月多热，往往发疾，此丸无所不治，三、二十日与一服殊佳。如真代赭不可求，用左顾牡蛎代之。《千金要》、《翼》紫丸治小儿变蒸发热不解，并挟伤寒、温壮，汗后热不歇，及腹中有痰癖，哺乳不进，乳则吐 、食痫、先寒后热，此亦《元和纪用经》育婴七宝，紫阳道士保子七圣方也。又《千金翼》谓小儿气盛有病，但下之，必无所损，若不时下，则将成病，固难治矣。<br />
<br />
　　《圣惠》治小儿变蒸，经时不止，挟热心烦、啼叫无歇，骨热面黄。<br />
<br />
　　柴胡散方柴胡（去苗） 甘草（炙微赤，锉） 人参（去芦头） 元参（各一两） 龙胆（半两，去芦头） 麦门冬（一两半，去心焙）上件药捣，罗为散。每服一钱，以水一小盏，煎至五分，去滓，不计时候，温服，量儿大小加减服之。<br />
<br />
　　《婴孺方》治小儿变蒸，壮热不止。<br />
<br />
　　代赭（一两半） 杏仁（三十个，别入研。）上为末，拌和匀，以黄蜡丸之。二十日儿服黑散，汗出后，更服此紫丸子，黍大一丸讫，少乳乳之，令药得下。两食久，复乳之，勿过饱。平旦一服，日中药势尽，日西久时复增丸。至鸡鸣时若不瘥，复与一丸，若愈即止。三十日儿，胡豆大一丸。若不利，壮热者加半丸，以利下为度。又方云：紫丸服之当利而全出，若不出及不全者，为病未尽，更须服之。有热服紫丸子，无热有寒者，勤服当归散，若黄 散。变蒸后微热者，可与除热黄芩汤。<br />
<br />
　　汉东王先生服黑散，候有微汗，浑身稍凉，即用香粉散方蚌粉（末拘多少，研令极细，水飞过） 麝香（少许，研细）上为末，用绵裹掺之。<br />
<br />
　　张涣治婴儿周 内，时或体热，眠卧不宁，乳哺不调，目睛不明，或瘥或作，三十二日一变，六十四日再变，甚者微惊，乃长血气，名曰变蒸候。过周 渐除，切不可乱投汤药，宜用清心汤方人参（半两，去芦头） 麻黄（去节） 川大黄 麦门冬（去心） 甘草（炙） 犀角屑（各一分）上件捣，罗为细末。每服一钱，水八分，入杏仁一个，去尖拍破，同煎至四分，去滓，放温，时时与服。<br />
<br />
　　张涣紫砂丹方 治变蒸身热不已。<br />
<br />
　　代赭（研细，水浸一宿，澄去清水，焙干） 当归（洗、焙干。各半两） 朱砂（细研，水飞） 木香人参（去芦头。各一分）上件为细末，与代赭石同研匀，入杏仁十个，去皮尖，巴豆五个，去心膜，出油同研匀，入麝香半钱，拌匀，滴水和如针头大。每服三粒至五粒，煎荆芥汤下，乳后。<br />
<br />
　　《吉氏家传》治伤寒变蒸候方。<br />
<br />
　　当归（一钱） 大黄（炒） 北黄芩 川乌头（煮。各一分） 防风（半两）上件为细末。每服一钱，水半盏，入荆芥煎四分，温服。<br />
<br />
　　长沙医者丁时发传治变蒸候方。<br />
<br />
　　变蒸日数甚分明，或泻槐黄又夹惊。发热喜啼多不乳，急须匀气便安宁。<br />
<br />
　　匀气散香附子 甘草（炙。各一分） 天仙藤 人参 橘皮 藿香（各一钱）上件为末。每服半钱，用米饮调下。<br />
<br />
　　卷第七<br />
<br />
　　中客忤第二《巢氏病源》小儿中客忤候：小儿中客忤者，是小儿神气软弱，忽有非常之物，或未经识见之人触之，与儿神气相忤而发病，谓之客忤也。亦名中客，又名中人。其状吐下青黄白色、水谷解离，腹痛反倒天矫，面变易五色，其状似痫，但眼不上插耳。其脉弦、急、数者是也。若失时不治，久则难治。若乳母饮酒过度，醉及房劳，喘后乳香者最剧，能杀儿也。（其脉急数者，宜与龙胆汤下之，加人参、当归各如龙胆汁分等多少也。）《葛氏肘后》论：小儿病发身软、时醒者，谓之痫；身强直反张、不醒者，谓之痉。凡中客忤之病，类皆吐下青黄白色。其候似痫，但眼不上下接耳。其痢水谷解离是也。<br />
<br />
　　《千金》论：少小所以有客忤病者，是外人来气息忤之，一名中人，是为客忤也。虽是家人或别房异户，虽是乳母及父母或从外还，衣服经履鬼神粗恶暴气，或牛马之气，皆为忤也。执作喘息、乳气未定者，皆为客忤。<br />
<br />
　　凡小儿衣、布、帛、绵中不得有头发，履中亦尔也。白衣青带、青衣白带，皆令中忤。凡非常人及诸物从外来，亦惊小儿致病。欲防之法，诸有从外来人及异物入户，当将儿避之，勿令见也。若不避者，烧牛屎，令常有烟气置户前则善。<br />
<br />
　　小儿中客为病者，无时不有此病也。而秋初一切小儿皆病者，岂是一切小儿悉中客邪？夫小儿所以春冬少病，秋夏多病者，秋夏小儿阳气在外，血脉嫩弱，秋初夏末晨夕时有暴冷，小儿嫩弱，其外则易伤，暴冷折其阳，阳结则壮热，胃冷则下痢，是故夏末秋初小儿多壮热而下痢也。未必悉是中客及 也。若治少小法，夏末秋初常宜候天气温凉也。有暴寒卒冷者，其少小则多患壮热而下痢也。慎不可先下之，皆先杀毒后下之耳。<br />
<br />
　　小儿中客，急视其口中悬痈左右，当有青黑肿脉核如麻豆大，或赤、或白、或青，如此便宜用针速刺渍去之，亦可爪摘决之，并以绵缠钗头拭去血也。少小中客之病，吐下青黄赤白汁，腹中痛及反倒偃侧，喘似痫状，但目不上插少睡耳。面变五色，其脉弦急。若失时不治，小久则难治矣。欲疗之方，用豉数合，水拌令湿，捣熟，丸如鸡子大，以摩儿囟上、手足心各五、六遍，毕以丸摩儿心及脐，上下行转摩之。食顷破视，其中当有细毛，即掷丸道中，痛即止。（《肘后》亦收此豉方，作《短剧方》，然不若如此之详。）茅先生客忤形候：眼翻腾，腰背强直，项硬，手足硬，返身归后如角弓，面黑色。此候因儿子生下都不与出屋，被人相请乳母，有檐夫扛兜，身带汗气，或有腋气，或牛马气，儿子吸着。且奈儿子五脏血气未就娇嫩，遂吸着其气，乃积在心脏，日往月来，被风乘虚而发此之候。<br />

                    <br>
                        <br />
　　《婴童宝鉴》小儿客忤歌：客忤多因人物冲，更遭鬼气亦相同。青黄吐出并白沫，水谷开张腹又疼。面色五般时变动，脉弦急数不干风。一同痫吊多惊证，两目根据常异有风。<br />
<br />
　　《千金》治少小中客忤、强项欲死方。<br />
<br />
　　取衣中白鱼十枚为末，以敷母乳头上，令小儿饮之，入咽立愈。一方：二枚，着儿母手掩儿脐中，儿吐下愈。亦以摩儿项及脊强处。<br />
<br />
　　《千金》治少小客忤，二物黄土涂头方。<br />
<br />
　　灶中黄土、蚯蚓屎等分捣合，和水和如鸡子黄大，涂儿头上及五心，良。一方云：鸡子青和如泥。<br />
<br />
　　《千金》又方吞麝香如豆大许，立愈。《圣惠》研如粉，清水调一字。（《广利方》治客忤，用麝香调，涂儿口。）《千金》治少小犯客忤发作有时者方。<br />
<br />
　　以母月衣覆儿上，大良。<br />
<br />
　　《千金翼》治小儿新生客忤中恶，发痫发热，乳哺不消，中风反折，口吐舌并疰忤面青，目上插，腹满癫痫，羸瘦疰及三岁不行。<br />
<br />
　　双丸方上麝香 牛黄 黄连（宣州者。各二两） 丹砂 特生矾石（烧） 附子（炮，去皮） 雄黄 桂心 乌贼鱼骨（各一两） 巴豆（六十枚，去皮、心熬） 赤头蜈蚣（一枚，熬。《圣惠》与此方同，独麝香、牛黄减半，蜈蚣加半）上一十一味各异捣、筛，别研巴豆如膏，乃纳诸药，炼蜜和捣三千杵，密壅之，勿泄气。生十日、二十日至一月，日服如黍米大二丸，四十日至百日服麻子大二丸，一岁以上以意增加。有儿虽小而病重者，增大其丸，不必根据此丸。小儿病客忤，率多耐药，服药当汗出，若汗不出者不瘥也。一日一夜四、五服，以汗出为瘥。凡候儿中人者，为人乳子未了而有子者，亦使儿客忤。口中衔血，即月客也。若有此者，当寻服此药，即儿可全也。口聚唾，腹起热者，当灸脐中，不过二、七壮，并勤服此药。若喜失子者，产讫，儿堕落地声未绝，便即以手指刮舌上，当得所衔血如韭叶者，便以药二丸如粟米大服之，作七日乃止，无不痊也。若无赤头蜈蚣，赤足者亦得，三枚皆断取前两节，其后分不可用也。<br />
<br />
　　《外台》崔氏又疗儿若卒客忤中人，吐，不下乳哺，面青，脉变弦急者，以浴之方。<br />
<br />
　　取钱七十文，以水三斗，煮令有味，适寒温浴儿，良。（《圣惠》用青铜钱一百二十文。）《子母秘录》治小儿卒客忤死。<br />
<br />
　　烧桔梗末三钱匕饮服。<br />
<br />
　　《集验》主小儿客忤。<br />
<br />
　　墨捣、筛，和水温服半钱匕。好墨入药，粗者不堪。<br />
<br />
　　《食疗》治小儿客忤。<br />
<br />
　　熊骨煮汤浴之。<br />
<br />
　　日华子治小儿客忤。<br />
<br />
　　乌雌鸡粪炒服。<br />
<br />
　　《元和纪用经》疗小儿客忤。<br />
<br />
　　捣菖蒲汁内口中。<br />
<br />
　　又生艾汁内口中。<br />
<br />
　　又磨刀水三、四滴，妙。<br />
<br />
　　《圣惠》治小儿血脉盛实，寒热作时，四肢惊掣，发热大吐。儿若已能进哺，中食不消，壮热及变蒸不解，中客忤，人、鬼气并诸痫等。并宜服龙胆散方龙胆（去芦头） 钩藤 柴胡（去苗） 甘草（炙微赤，锉） 赤茯苓 黄芩 桔梗（去芦头） 赤芍药 川大黄（锉碎微炒。各一分） 蜣（三枚，去翅、足，微炒）上件药捣，粗罗为散。每服一钱，以水一小盏，煎至五分，去滓，量儿大小分减温服，日四、五服。<br />
<br />
　　《圣惠》辟小儿诸般惊叫，颤螈 ，从初养下便与乳母带，辟诸惊忤之气。<br />
<br />
　　雄黄丸方雄黄 煎香 白胶香 降真香（末） 鬼臼（去毛，为末。各一两） 虎头骨（微炙） 猴孙头骨（微炙。各三分） 麝香 白龙脑 乳香（各一分） 大蛇头（一枚，炙）上件药都研令细，用熟枣肉和丸如弹子大。初长儿前先烧一丸，次用丝绢袋子带一丸于身上，辟一切惊忤之气。<br />
<br />
　　《圣惠》治小儿中客忤体热方。<br />
<br />
　　白龙骨 葛根（锉。各一分） 牛黄（细研，半两）上件药捣，细罗为散。每服以温水调下半钱，日三、四服。<br />
<br />
　　《圣惠》治小儿客忤，惊啼壮热。<br />
<br />
　　犀角散方犀角屑 麦门冬（去心，焙） 钩藤 朱砂（细研。以上各一分） 牛黄（细研，半分） 麝香（三豆大，细研）上件药捣，细罗为散，入研了药令匀。每服不计时候，以金银温汤调下半钱。<br />
<br />
　　《圣惠》治小儿客忤，惊啼叫方。<br />
<br />
　　灶中黄土（二两） 鸡子（一枚，去壳）上件药相和，入少许水调。先以桃柳汤浴儿，后将此药涂五心及顶门上。<br />
<br />
　　《圣惠》又方猪乳（一粟壳） 牛黄末（一字）上件药相和，渐渐滴儿中口佳。<br />
<br />
　　《圣惠》治小儿卒客忤，躯啼、腹坚满。<br />
<br />
　　雀粪丸方雀粪（一两） 当归（半两，锉，微炒）上件药捣，罗为末，炼蜜和丸如麻子大。五十日儿每服一丸，以乳汁下，日三、四服，更量儿大小，以意加减服之。<br />
<br />
　　《圣惠》治小儿中客忤，欲死、心腹痛。<br />
<br />
　　雄黄散方雄黄 麝香上件各等分，都研细为散。周 儿每服一字，用刺鸡冠血调灌之，空心，午后各一服。更随儿大小临时以意加减。《婴孺方》云：无麝香，以牛黄代之。<br />
<br />
　　《圣惠》治小儿卒中客忤方。<br />
<br />
　　铜照子鼻上烧令赤，着少许酒中淬过，少少与儿服之。<br />
<br />
　　《圣惠》治小儿客忤壮热，浴方。<br />
<br />
　　白芷根苗 苦参上件药等分，粗捣为散。用清浆水煎，入盐少许以浴儿，浴了用粉摩之，佳。<br />
<br />
　　《圣惠》又方上取李叶煎汤，去滓，温洗浴儿，瘥。<br />
<br />
　　《圣惠》又方新马粪（一枚）上水绞取汁，与儿时时服少许。<br />
<br />
　　《圣惠》治小儿客忤，欲野狼狈方。<br />
<br />
　　上抱儿于厕前，取屎，草烧灰为末，水调服少许即愈。<br />
<br />
　　《圣惠》治小儿卒中客忤。禁符图　上件符并朱书，额上贴之。<br />
<br />
　　《谭氏殊圣》治客忤方。<br />
<br />
　　忽尔连连哭不休，浑身壮热脉如钩。惊啼不得冤神鬼，客忤伤心不自由。犀角雄黄相共捣，桃符煎水看稀稠。人参 茯苓 车前子，丸吃三服请不忧。<br />
<br />
　　安神丸生犀末（半钱） 雄黄（研） 人参 茯苓 车前子（各一分）上为末，取桃白皮一两、桃符一两，二味以水三升，同煎至一升，去滓，更煎成膏，和前药丸如麻子大。<br />
<br />
　　每服三丸，芍药汤下。<br />
<br />
　　《谭氏殊圣》又治客忤方。<br />
<br />
　　小儿哽气筑心连，喘息多愁胃口涎。唯有此疾宜早治，为缘客忤气相煎。看看病状医难效，取取真珠散半钱。龙脑生犀香附子，小儿餐了保身安。<br />
<br />
　　真珠散真珠末（四钱） 生犀末（二钱） 香附子末（一钱） 龙脑（半字）上同研。每服一字，桃仁汤调下。乳母忌生冷、油腻、一切毒物半月。<br />
<br />
　　《婴孺方》治中客忤人，吐下，面青黄，脉弦急者。<br />
<br />
　　上取水三斗，煎令有味，浴儿瘥。<br />
<br />
　　《婴孺方》治小儿客忤吐痢。<br />
<br />
　　白扇汤方白扇 牡蛎（各四分） 蜀漆（二分） 附子（一分，炮）上以水二升煮四合，适温冷，晚服一合汤方。<br />
<br />
　　《婴孺方》治小儿少小客忤痛及气满常痛。<br />
<br />
　　麝香汤方麝香（大豆大二颗） 半夏（洗） 黄 （各一两） 甘草（炙） 干姜 桂心（各半两）上水三升煮八合，下麝香末再煎一小沸，先食服三合。<br />
<br />
　　《婴孺方》治少小儿客忤丸方。<br />
<br />
　　蝇屎（秋夏预于蝇多处收，丸之）上小儿一服一黍大，大儿麻子大一丸，大良。<br />
<br />
　　《婴孺方》治小儿中忤。<br />
<br />
　　一味饼方灶黄 灰火（一升）上以醋溲入疏绢袋中，按作饼状，摩儿胸上，灰冷去之。破看灰中有人毛，牛、马、猪、羊等毛，皆有形似，以毛别之。灰置妇人脚上先试之，乃可置儿胸上，仍数摇动，勿令太热。<br />
<br />
　　张涣：婴儿血气未实，皆神气软弱，除父母及乳养之常照管外，不可令见生人及抱往别房异户，及不可见牛马兽畜等。其父母家人之类，自外及寅夜行归家，亦不可见儿，恐经履鬼神粗恶暴气。若犯人令儿吐下青黄赤白，水谷解离。其状似发痫者，但眼不上戴，脉不弦急，名曰客忤，宜用辟邪膏方。（凡断乳小儿，亦有中恶卒暴者，亦宜服此药，立至苏省。）降真香（锉） 白胶香 沉香 虎骨（微炙） 鬼臼（去毛） 草龙胆 人参（去芦头） 白茯苓上件各半两捣，罗为细末，次入水磨雄黄半两，细研水飞。次研麝香一钱，都拌匀，炼蜜和如鸡头大。每服一粒，煎乳香汤化下。及别丸如弹子大，用丝绢袋子盛，令儿衣服上带之，仍卧内常烧，神妙。<br />
<br />
　　《刘氏家传方》小儿客忤，晓夜啼叫不已。<br />
<br />
　　菩萨退和纸烧通赤，以瓷瓯盖勿失性，研入麝香少许，浓煎金银、薄荷汤调下。或未能饮药，只调涂乳头上，或乳汁调下。<br />
<br />
　　《婴孺方》治小儿客忤惊啼，以爪爪儿手大指甲后肉际，汁出即止。<br />
<br />
　　《婴孺》灸法：治客忤吐不止，灸手心主间使、大都、隐白、三阴交各三炷。<br />
<br />
　　《婴孺》又灸法：大椎下第五节，及灸足跟后黄白肉际，二七炷立瘥。<br />
<br />
　　《婴孺》载葛氏灸法：小儿中客忤恶气，灸儿脐上下左右各半寸，及灸儿鸠尾下一寸。凡五处各三十壮，都主儿百疾。<br />
<br />
　　《婴童宝鉴》：小儿客忤灸九角，在耳尖上入发际。又灸阳门，在当阳下入发际。<br />
<br />
　　卷第七<br />
<br />
　　中人忤第三（犯人噤附）《千金》论中客忤与中人、中马忤皆通而为一，治法亦多同，然不能无少异尔。<br />
<br />
　　《葛氏肘后》治小儿中人，吐下黄水，用水一斗煮钱十四文，以浴之。<br />
<br />
　　葛氏又法：取水和粉并熟艾，各为丸，鸡子大。摩小儿五心良久，擘毛出，瘥。<br />
<br />
　　《葛氏肘后》徐王神效方 治小儿吐乳，四肢皆软，谓之中人忤。<br />
<br />
　　桂心三两，水二升，煮取一升半，分三服。又将浓滓涂五心，常令温之。（《婴孺方》治中人忤，桂心二两，水三升，煮一升半。）《千金》治卒中人忤方。<br />
<br />
　　剪取驴前膊胛上旋毛，大如弹子，以乳汁煎之，令毛消药成，着乳头上饮之，下喉即愈。<br />
<br />
　　《千金》又方烧母衣带三寸，并发合乳汁服之。<br />
<br />
　　《千金》又方取牛口沫敷乳头饮之。<br />
<br />
　　《千金》又方取牛鼻津服之。<br />
<br />
　　《千金》治小儿寒热及恶气中人。<br />
<br />
　　一物猪蹄散方猪后脚悬蹄烧末捣、筛，以乳汁饮一撮，立效。<br />
<br />
　　《千金》治少小见人来卒不佳，腹中作声者。<br />
<br />
　　二物烧发散方用向来者人囟上发十茎，断儿衣带少许，合烧灰，细末和乳饮儿，即愈。<br />
<br />
　　《千金》治小儿中人忤，躯啼面青，腹强者。<br />
<br />
　　一物猪通浴方猪通二升，以热汤灌之，适寒温浴儿。<br />
<br />
　　《食医心鉴》：小儿寒热，恶气中人，亦以湿豉为丸如客忤法。<br />
<br />
　　《婴孺方》治小儿中人忤方。<br />
<br />
　　上取生肫，暖汤浴肫，取汁浴儿立瘥。<br />
<br />
　　《婴孺》又方马通上烧为灰，酒三升煮沸浴儿。<br />
<br />
　　《婴孺方》治小儿生五、六日，卒得口牵不能乳，有候中人者，啼声不出死，不治。觉晚者死，觉早者气未入脏腑。又微引乳者，宜此汤治之。<br />
<br />
　　甘草（炙） 龙骨 茯苓 牡蛎（虾赤） 干地黄 黄芩（各一分） 当归 桂心（各半两。以上切之）上取淡竹沥一升，煮取五合绞去滓，下白蜜一合服之，消息节之。<br />
<br />
　　《婴孺》治小儿暴惊啼绝死，或外人入户邪随来，或病患见其病名滔，众医不治。<br />
<br />
　　千金汤方蜀漆 左顾牡蛎（ 赤。各一分）上以浆水一升煮五合。温服一合，噤不能咽，含之令下，即瘥。<br />
<br />
　　附《茅先生方》：小儿生下犯人噤候。面青黑，合脐眼闭，吐逆不下乳。此候因生下来不免外人看问，或有腋气，或因妇人月假不净，或外人带邪神触着生下来。大故乳哺使触异气之物，气血未就，又被风邪击致此。<br />
<br />
　　所治者，先用朱砂膏（方见惊积门下）乳上吮下，后用镇心丸（方见一切惊门中）与服即愈。<br />
<br />
　　如见不下乳，眼视肚硬，死候。大凡初生下儿子，家中人不见，不可便与外人入房看问，人家各有神祗。又恐妇人腋气及月假不净触着，恐中客忤，此即是养儿之法。<br />
<br />
　　卷第七<br />
<br />
　　中马忤第四《千金》论曰：凡诸乘马行，得马汗气臭，未盥洗易衣装，而便向儿边，令儿中马客忤。儿卒见马来，及闻马鸣惊，及马上衣物、马气，皆令小儿中马客忤。慎护之，特重一岁儿也。<br />
<br />
　　《圣惠》：凡人乘马到人家，人身有马汗不暇汤浴，则须换衣服。不暇换衣服即食顷间歇定，方得亲近小儿。<br />
<br />
　　若不如此，则小儿中马毒客忤。或初卸马，马气未歇，将鞍辔等物逼近小儿，儿闻马嘶便惊，皆因中马毒客忤。<br />
<br />
　　其状腹痛，吐下青黄白色，水谷解离，甚者致夭也。<br />
<br />
　　《千金》治小儿中马客忤法（中客、中人皆可用：）用粉为丸如豉法，摩儿手足心及心头脐上下，行转摩之。咒曰：摩家公摩家母，摩家子儿苦客忤，从我始，扁鹊虽良不如善唾良。咒讫，弃丸道中。<br />
<br />
　　《千金》又法：取一刀横着灶上，解儿衣，发其心腹讫（《千金翼》以发字作拨。）取刀持向儿吮之唾，辄以刀拟向心腹，啡啡曰（音非，出唾貌）：煌煌日，出东方，背阴向阳。葛公、葛公，不知何公（《千金翼》云：葛公、葛母，不知何公。）子来不视，去罔顾，过与生人忤。梁上尘，天之神。户下土，鬼所经。大刀锾犀对灶君，二七唾客愈儿惊。唾啡啡，如此二七啡啡。每唾以刀拟之咒。当三遍乃毕。用豉丸亦如上法，五、六遍讫。取此丸破视，其中有毛，弃丸道中，人马客忤即愈矣。<br />
<br />
　　《简要济众》治小儿中马毒客忤，取马尾于儿面前烧，令儿咽烟气，日烧之，瘥为度。<br />
<br />
　　《圣惠》又方上取马口角沫，涂儿口中效。<br />
<br />

                    <br>
                        　　卷第七<br />
<br />
　　被第五（继病附）《巢氏病源》小儿被 候：小儿所以有 病者，妇人怀妊，有恶神导其腹中胎， 嫉而制伏他，小儿令病也。<br />
<br />
　　妊娠妇人，不必悉能致 ，人时有此耳。 之为疾，喜微微下，寒热有去来，毫毛、鬓发、 不悦是其证也。<br />
<br />
　　《千金》论曰： 者，小鬼也（音奇。）宜服龙胆汤（方见痫门中。）凡妇人先有小儿，未能行而母更有娠，使儿饮此乳亦作也。令儿黄瘦骨立，发落壮热是其证也。今继病是此证。<br />
<br />
　　《婴童宝鉴》：小儿微痢腹胀，寒热去来，毛发 曰 疾（ 音奇）是小儿鬼也。盖母腹有妊娠，即腹中子之灵识之嫉 也，非母之 乎。缘百灵娠妇身外，其婴儿眼净即畏之，致此患也。<br />
<br />
　　《千金》治 方。<br />
<br />
　　炙伏翼，热嚼哺之。<br />
<br />
　　《千金》治少小客 挟实。<br />
<br />
　　白藓皮汤方白藓皮 大黄 甘草（炙。各一两） 芍药 茯苓 细辛 桂心（各十八铢）上七味 咀，以水二升，煮取九合，分三服。<br />
<br />
　　《千金翼》：白马眼主小儿 ，母带之。<br />
<br />
　　《圣惠》治小儿中 ，面色白赤而复变青者。如醉色，故复发作面赤。若青黑色绕口，不治。觉病候晚者，死。<br />
<br />
　　觉之早者，所中邪气未入脏腑。又微引乳者，可服此甘草散方（与中客忤门中方同，而分两不同，又此不用竹沥煎。）甘草（炙微赤，锉） 龙骨 赤茯苓 牡蛎（烧为粉） 生干地黄 黄芩 桂心（各一分） 当归（半两锉，微炒）上件药捣，精罗为散。每服一钱，以水一小盏，入淡竹叶七片，煎至五分，去滓，入白蜜一钱，更煎一、两沸，量儿大小以意分减。温服，日三、四服。<br />
<br />
　　《圣惠》治小儿中 挟实。宜服大黄丸方川大黄（锉碎，微炒） 白藓皮 甘草（炙微赤，锉。各半两） 犀角屑 黄芩 赤茯苓 赤芍药（以上各一分）上件药捣，粗罗为散。每服一钱，以水一小盏，煎至五分，去滓，量儿大小加减服，日三、四服。<br />
<br />
　　《圣惠》治小儿生十余月后，母又有娠，令儿精神不爽，身骨萎瘁，名为 病。宜服伏翼散方上取伏翼烧为灰，细研，以粥饮调下半钱，日四、五服效。若炙令香熟嚼之，哺儿亦效。（《千金》以此方治 ，亦治继病，大抵二病不相远。）《圣惠》又方冬瓜（切） 竹（锉）上件各四两，以水三升煎作汤，放温，以洗浴儿效。（《千金》亦以治 。）《圣惠》又方龙胆（半两，去芦头）上以水一中盏煎至六分，去滓，量儿大小，渐渐分减服之。<br />
<br />
　　张涣虎骨丹方 治被 病。<br />
<br />
　　虎头骨（微炙） 鬼臼（去毛） 草龙胆 鬼箭（以上各一分） 琥珀 白胶香（以上各半两）上件捣，罗为细末，炼蜜和如黍米大。每服十粒，乳香汤下，量儿大小加减。<br />
<br />
　　继病。《本草》伯劳毛，主小儿继病。继病者，母有娠乳儿，儿有病如疟、痢，他日亦相继腹大，或瘥或发。他人相近，亦能相继。北人未识此病，怀妊者取毛带之。<br />
<br />
　　卷第七<br />
<br />
　　喜啼第六《葛氏肘后》：小儿汗出，舌上白、爱惊者，衣浓过热也。鼻上青及下痢青、乳不消、喜啼者，衣薄过冷也。<br />
<br />
　　小儿多患胎寒好啼，昼夜不止，因此成痫，宜急与当归散。（方见本门中。）钱乙论胃啼云：小儿筋骨、血脉未成，多哭者，至小所有也。<br />
<br />
　　《婴童宝鉴》：小儿玉衔，为生下时，口内恶血取之不尽，致随声入腹，令腹急口噤，下青黑粪，不乳而啼也。<br />
<br />
　　《葛氏肘后》当归散 治小儿喜啼方。<br />
<br />
　　当归末之，取小豆大，以乳汁与咽之，日夜三、四度即瘥。若不瘥，当归半两，小 卵一具，并切之，以酒一升二协议煮，取八合，服半合至一合，随儿大小，日三夜四，神验。<br />
<br />
　　《外台》：《备急》或常好啼方。<br />
<br />
　　取犬颈下毛，以绛囊盛，系儿两手立效。<br />
<br />
　　《婴孺》治小儿啼日夜不止，胸满气胀，膈中逆， 呕，腹痛方。<br />
<br />
　　芍药 桂心（各三分） 芎 黄芩 薯蓣（各一分）上同炒色变，为末，米汁下一刀圭。日进三服，夜再服，知为度。<br />
<br />
　　卷第七<br />
<br />
　　惊啼第七《巢氏病源》小儿惊啼候：小儿惊啼者，是于眠睡里忽然啼而惊觉也。由风热邪气乘于心，则心脏生热，精神不定，故卧不安则惊而啼也。<br />
<br />
　　钱乙论：惊啼者，邪热乘心也。当安心，安神丸主之。（方见本门。）《万全方》小儿啼叫方论：小儿有惊啼，有夜啼、有躯啼。夫惊啼者，由风邪乘心，脏腑生热，热则精神不定，睡卧不安，故惊啼。夜啼者，脏冷也。夜则阴盛，阴盛相感，痛甚于昼，故令夜啼。一云：有犯触禁忌，亦令儿夜啼，可作法术断之。其躯啼者，由腹中痛甚，儿身躯，张气，蹙而啼也。又有胎寒而啼者，此儿在胎时已受病也。其状肠胃虚冷，不消乳哺，腹胀、下痢颜色青白，而时或啼叫是也。<br />
<br />
　　《五关贯真珠囊》论小儿惊啼者，睡里惊啼，因风热而得。邪气在心生热，精神不定，故不安而惊也。<br />
<br />
　　翰林待诏杨大邺问：小儿夜啼、惊热、搐搦者为何？答曰：自奶母不慎口恣，餐诸毒之物壅入奶堂，或即变蒸未解，客忤受惊。但是小儿神气虚怯，脉息微细，奶壅而成。惊则有热，热则生病，惊热共触于心。心为帝王，心不受触，是五脏之主。心既受触，是致夜啼惊叫，睡里搐搦，惑人迷徒。早不寻医，直得目滞上翻，手脚痹 ，挥发虚霍，而求神拜鬼，荒忙书符，皆是助疾为 。须是药饵良医，人之性命不可轻耳。<br />
<br />
　　《颅囟经》治小孩儿风痫惊啼，不吃奶。<br />
<br />
　　虎睛丸方虎睛（一双） 犀角 子芩（各六分） 栀子仁 大黄（各十分）上五味为细末，炼蜜丸如梧桐子大。惊啼不吃奶，乳汁下，一服七丸。风痫，米饮下五丸至七丸。儿小减丸，取利为度，忌毒物。若有虚热，加知母六分。<br />
<br />
　　《千金》龙角丸 主小儿五惊夜啼。<br />
<br />
　　龙角（六铢） 牡蛎（ 赤） 川大黄（各九铢） 黄芩（半两） 蚱蝉（二枚） 牛黄（如小豆五枚，别研）上六味末之，蜜丸如麻子。蓐里儿服二丸，随儿大小以意增减之。（崔氏名五惊丸，《婴孺方》易龙角以龙骨，名龙骨丸。）《千金方》千金汤 主小儿暴惊，啼绝死，或有人从外来，邪气所逐，令儿得疾，众医不治方。<br />
<br />
　　蜀椒 左顾牡蛎（各六铢，碎）上二味，以酢浆水一升，煮取五合，一服一合。<br />
<br />
　　《千金翼》阿伽佗药 主诸种病。久服益人神色，无诸病，兼治小儿惊啼方。<br />
<br />
　　紫檀 小 茜根 郁金 胡椒（各五两）上五味捣碎为末，水和内臼中，更捣一万杵，丸如小麦大，阴干，用时以水磨而用之。诸小儿惊啼，以水煮牡蒙，取汁半合研一丸如梧桐子，涂乳上令儿饮。乳母慎酒肉、五辛。诸小儿新得风痫，以竹沥半合，研一丸如梧子服之，二服止。慎如前。<br />
<br />
　　《仙人水鉴》：儿生下多惊啼，声噎。庸医云：是气急，此误人命，宜使此方。<br />
<br />
　　收取黄葵四月花，阴干捣散入马牙，黄连四分加黄柏，四味神方力莫加。<br />
<br />
　　上以冷水调下一字至一钱，服之立验。<br />
<br />
　　《外台》：《广济》疗小儿五惊夜啼。<br />
<br />
　　龙角丸方龙角 黄芩 大黄（各二分） 牡丹皮（一分） 蚱蝉（一枚，炙） 牛黄（小豆大，五枚）上六味捣、筛，蜜和丸如麻子。少小以意增减之，甚良。《千金》牡丹作牡蛎，仍分两不同。崔氏名五惊丸。<br />
<br />
　　《广利方》治小儿惊啼，发歇不定。<br />
<br />
　　川真好麝香研细。每服清水调下一字。日三服，量儿大小服。<br />
<br />
　　《集验方》治小儿五邪惊啼、悲伤。<br />
<br />
　　鲮鲤甲烧之作灰，以酒或水和服方寸匕。出《本草》。<br />
<br />
　　《圣惠》治小儿惊啼。<br />
<br />
　　犀角散方犀角屑 钩藤 川升麻 黄芩 甘草（炙微赤、锉。各一分） 人参（三分 去芦头）上件药捣，粗罗为散。每服一钱，以水一小盏，煎至五分，去滓，量儿大小分减服。<br />
<br />
　　《圣惠》治小儿惊啼。<br />
<br />
　　羚羊角散方羚羊角屑 黄芩 犀角屑 甘草（炙微赤，锉） 茯苓（各一分） 麦门冬（半两，去心，焙）上件药捣，罗为散。每服一钱，以水一小盏，煎至五分，去滓，量儿大小，分减服之。<br />
<br />
　　《圣惠》治小儿惊啼壮热，心烦不得稳睡，宜服钩藤散方钩藤 龙胆（去芦头） 犀角屑 茯苓 黄芩 甘草（炙微赤，锉）上件等分捣，细罗为末散。每服一钱，以水一小盏，煎至五分，去滓，量儿大小分减，频服之。<br />
<br />
　　《圣惠》治小儿惊啼烦热，眠卧不安。<br />
<br />
　　龙齿散龙齿 麦门冬（去心焙。各半两） 赤芍药 川升麻 川大黄（锉碎，微炒） 甘草（炙微赤，锉。各一分）上件药捣，粗罗为末、散。每服一钱，以水一小盏，煎至五分，去滓，量儿大小分减，频服之。<br />
<br />
　　《圣惠》治小儿风热惊啼。<br />
<br />
　　牛黄散方牛黄（细研） 犀角屑 人参（去芦头） 茯神 防风（去芦头） 细辛 蚱蝉（去足头炙，微炒） （醋拌，微炒） 朱砂（细研） 甘草（炙微赤，锉）上各等分捣，细罗为散，入研了药，更研令匀。一、二岁儿每服一字，用竹沥调服。三、四岁儿每服半钱，不计时候服。<br />
<br />
　　《圣惠》治小儿惊啼不止。<br />
<br />
　　犀角丸方犀角屑（半两） 羌活 胡黄连 龙齿（各一分）上件药捣，罗为末，炼蜜和丸如绿豆大。每服煎金银汤研破三丸服之，日三、四服。量儿大小，以意加减。<br />
<br />
　　《圣惠》治小儿初生及一年内，儿多惊啼不休，或不得眠卧，时时肚胀，有似鬼神所为。<br />
<br />
　　赤芍药散方赤芍药 桂心 白术 甘草（炙微赤，锉） 川大黄（锉碎，微炒）上各等分捣，细罗为散。每服一钱，以水一小盏，煎至五分。量儿大小加减温服。<br />
<br />
　　《圣惠》治小儿惊啼烦闷，壮热少得睡。<br />
<br />
　　牛黄丸方牛黄（半分） 牡蛎（烧为粉） 川大黄（锉碎，微炒） 黄芩 龙角（各一分）上件药捣，罗为末，炼蜜和丸如绿豆大。盈月儿以乳汁研破、服二丸。一岁儿以薄荷汤下五丸。余以意加减服之。<br />
<br />
　　《圣惠》治小儿惊啼，发啼即热，朝夕惕惕，大便或青、或黄、或赤白。<br />
<br />
　　雄黄丸方雄黄（细研） 牛黄（细研） 牡蛎（烧为粉。各半两） 真珠末（一分） 巴豆（三枚，去皮心，研出油）上件药都研为末，炼蜜和丸如黍米粒大。小儿一月或五十日，未发时饮服三丸，母抱卧炊一斗米顷，儿当寐，身体轻，汗出即解。一服不解可再服。若小儿伤乳不安，腹中有痰乳，当微下如 鸡子、鸟屎、鼻涕，勿怪，便住服药。<br />
<br />
　　《圣惠》治小儿惊啼及夜啼不止。服伏龙肝丸方伏龙肝 朱砂（各一分） 麝香（半分）上同细研，蜜和丸如绿豆大。候啼即以温水调一丸与服，必效。量儿大小以意加减服之。<br />
<br />
　　《圣惠》治小儿惊啼，状如物刺。<br />
<br />
　　柏子仁散方（《圣惠》亦收治躯啼）柏子仁（一两）上件药捣，细罗为散。一、二岁儿每服一字，用粥饮调服。三、四岁儿每服半钱，一日三、四服。更量儿大小，加减服之。<br />
<br />
　　《圣惠》治小儿寒热，惊啼不安。<br />
<br />
　　雷丸浴汤方雷丸 牡蛎粉 黄芩 细辛（各三分） 蛇床子（一两）上件药以水一斗，煎取七升，去滓，分为两度，看冷暖用。先令浴儿头，勿令水入耳目，次浴背膊，后浴腰以下。浴讫避风，以粉扑之。<br />
<br />
　　《婴孺》治小儿夜睡，忽惊啼不识母，母唤之摇头方。<br />
<br />
　　上小儿忽惊啼不识母者，是梦中见母弃之去，谓母实去故啼。但令人抱坐于暗中，令母从外把大火入来，唤之即止。所以然者，谓母去还来也。此方天下未之知，隐居效方。<br />
<br />
　　《婴孺》治小儿惊啼不安，此腹痛故也。至夜辄极，状如鬼祸。<br />
<br />
　　五味汤方五味子 当归 白术（各三两） 甘草（炙） 桂心（各二两）上以水二升，煮一升，为服三，量与之。<br />
<br />
　　《婴孺》治少小喜惊啼，脏气不足，或邪气所动。金匮银屑镇心丸方银屑 虎骨 城门上鸡头（炙黄） 细辛 雄黄（以上各一分） 独活 磁石（飞。各半分）上为末，蜜丸。儿生百日，丸梧子大，绛纱袋盛系，男左女右。十日以上儿惊者，左、右臂及两足俱系之，亦可涂手足心，合时面东。忌鸡犬、妇人见之。<br />
<br />
　　《婴孺》治少小惊啼，怕怖寒热。<br />
<br />
　　细辛膏方细辛 桂心 白蔹 蜀椒 乌啄（各三分） 浓朴（五分）上以猪脂一斤，煎药三沸，绞去滓，火炙，手摩腹背炊三斗米久，百痛寒热皆可用之。（药性稍温，须兼寒热方用之。）<br />
<br />
　　钱乙蝉花散 治惊风夜啼，切牙，咳嗽及疗咽喉壅痛。<br />
<br />
　　蝉花（和壳） 白僵蚕（直者，酒炒熟） 甘草（炙。各一分） 延胡索（半分）上为末。一岁一字，四、五岁半钱，蝉壳汤下，食后。<br />
<br />
　　钱乙安神丸麦门冬（去心，培） 马牙硝 白茯苓 干山药 寒水石（研） 甘草（各半两） 朱砂（一两，研） 龙脑（一字，研）上末之，炼蜜为丸鸡头大。每服半丸，沙糖水调下，无时。<br />
<br />
　　张涣：婴儿眠睡着，忽啼哭惊觉，面赤口干，状若神祟。即非夜啼，乃风热邪气乘于心脏，名曰惊啼。宜用牛黄膏方（常服除胎热）真牛黄（别研） 牡蛎（烧为灰，别研为粉。各一分） 人参（去芦头） 甘草（炙。各半两）以上并捣，罗为细末，次用：辰州 朱砂 水磨雄黄（并细研，水飞。各一分） 龙脑（研，半钱）上件诸药一处研细匀，炼蜜和成膏如鸡头大。每服半粒至一粒，薄荷汤化下，乳食后。<br />
<br />
　　《刘氏家传方》：小儿惊啼。<br />
<br />
　　写天心二字于囟门上，写泥丸二字于丹田上。<br />
<br />
　　长沙医者丁时发传治惊啼方。<br />
<br />
　　孩儿咬齿即因惊，唇赤饶干面色青。梦里有时频叫唤，青云散子早惺惺。<br />

                    <br>
                        <br />
　　青云散石莲心（一分） 天南星（炮） 僵蚕（取直者） 蝎 郁金（皂角煮。各一钱半） 雄黄（一钱） 粉霜（半钱）上件为末。每服一字、半钱，看大、小，蜜汤调下。<br />
<br />
　　卷第七<br />
<br />
　　躯啼第八《巢氏病源》小儿躯啼候：小儿在胎时，其母将养伤于风冷，邪气入胞，伤儿脏腑。故儿生之后，邪犹在儿腹内，邪动与正气相搏则腹痛，故儿躯张蹙气而啼。<br />
<br />
　　《婴童宝鉴》小儿躯啼歌：小儿胎里受风寒，生下啼呼不得安，腹痛躯张常蹙气，良工明候细寻看。<br />
<br />
　　《千金》治小儿胎寒躯啼，腹中痛，舌上黑，青涎下。<br />
<br />
　　当归丸，一名黑丸方。<br />
<br />
　　当归 野狼毒（各九铢） 吴茱萸（一作杏仁） 蜀椒（各半两） 细辛 干姜（炮） 附子（炮，去皮脐。各十八铢） 豉（七合） 巴豆（去皮膜，十枚）上九味捣七种，下筛，秤药末令足，研巴、豉如膏，稍稍内末捣，令相密和，桑 盛，蒸五升米饭下出，捣一千杵。一月儿服如黍米一丸，日一夜二，不知稍加，以知为度。亦治水癖。<br />
<br />
　　《千金》马齿矾丸 治小儿胎寒，躯啼惊痫，腹胀不嗜食，大便青黄，并大人虚冷、内冷，或有实不可吐下方。<br />
<br />
　　马齿矾一斤，烧半日，以枣膏和。大人服如梧子二丸，日三。小儿意减之，以腹内温为度，有实实去，为妙。<br />
<br />
　　《千金》治小儿忽患腹痛，夭矫汗出，名曰胎寒方。<br />
<br />
　　煮梨叶浓汁七合，可三、四度饮之。<br />
<br />
　　《外台》：《千金》小儿因宿乳不消，腹痛躯啼。<br />
<br />
　　牛黄丸方大附子（二枚，炮去皮） 牛黄（三铢） 巴豆（去心皮，熬） 杏仁（去皮尖，熬，别捣） 真珠（各一两，研）上五味捣附子、真珠下筛，别捣巴豆、杏仁令如膏，内附子及牛黄捣一千二百杵，若干，入少蜜成之。百日儿服如粟米一丸，三岁儿服如麻子一丸，五、六岁儿服如胡豆一丸，日二，先乳哺了服之。膈上下悉当微转，药全出者病愈，散出者更服。<br />
<br />
　　《圣惠》治小儿躯啼，腹胀胸满。<br />
<br />
　　牡蛎散方牡蛎（烧为粉） 伏龙肝（细研） 甘草（炙令微赤） 苍术（锉，炒熟。各一分） 麝香（半分，细研）上件药于木臼内捣，细罗为散。每服半钱，研陈米泔澄清，煎竹茹汤调服。量儿大小增减服之。<br />
<br />
　　《圣惠》治小儿躯啼不止。<br />
<br />
　　牛黄丸方牛黄（一分，细研） 代赭石 牡丹（各三分） 麝香（一钱，细研）上件药捣，罗为末，都研令匀，炼蜜和丸如绿豆大。每服以温水下两丸。<br />
<br />
　　《圣惠》又方烧猪粪，以沸汤淋取汁，看冷暖浴儿，并与少许服之。<br />
<br />
　　《圣惠》又方上以新马粪一块，绞取汁与服之。<br />
<br />
　　《圣惠》治小儿胎寒躯啼，温中止痛。<br />
<br />
　　雀粪丸方雄雀粪（一分） 牛黄（细研） 赤芍药 芎 （各半两） 当归（一两，锉，微炒）上件药捣，罗为末，炼蜜和丸如麻子大。百日儿每服以乳汁下一丸，日三服。量儿大小以意加减服之。<br />
<br />
　　《圣惠》治小儿胎寒，虚胀满，不嗜食，大便青夹白脓及欲发痫。宜服调中丸方当归（半两，锉，微炒） 细辛 川椒（去目及闭口者，微炒去汗。各一分） 附子（一枚，炮裂，去皮脐） 野狼毒（半分，炒黄） 巴豆（二十枚，去皮心，出油尽） 杏仁（十二枚，汤浸，去皮尖，炒微黄） 豉（四合，炒微焦）上件药捣，罗为末，炼蜜和捣三、五百杵，以器盛之。未满百日儿以温水下一丸如麻子大。一、二岁儿服两丸。量儿大小以意加减服之，以利为度。<br />
<br />
　　《圣惠》治小儿五十日以来胎寒腹痛，微热而惊，聚唾弄舌，躯啼上视。此痫之候，宜服此方。<br />
<br />
　　猪肾（一具，薄切，去脂膜） 当归（一两，锉，微炒）上只当归一味粗捣，二味相和，以清酒一升，煮至七合，去滓。每服取如杏仁大令儿咽之，日三服，夜一服。量儿大小以意加减良。<br />
<br />
　　《圣惠》又方衣中白鱼（二七枚）上以薄熟绢包裹，于儿腹上回转摩之，以瘥为度。<br />
<br />
　　《婴孺》治少小胎寒，腹痛躯啼。<br />
<br />
　　黄 散方黄 当归 芎 干姜（各四分） 甘草（三分） 黄芩（六铢）上为末，二十日儿用乳汁和一胡豆大，日三夜一。五十日一小豆大，百日二小豆大。药温中无毒，若无黄耆，可缺也。儿生便服，使寒气不得生，亦不吐，服之期年止服，妙。若寒气 痛，啼不可忍，以水煮饮之，如服理中丸法。服药补益之，可数十倍，节度无苦。<br />
<br />
　　《婴孺》治少小儿啼，夜不安欲惊，腹中风痛如中风，发有时，夜则甚，如有鬼祸方。<br />
<br />
　　当归 芍药（各一两） 甘草（半两，炙） 桂心 白术（各二两）上切，以水二升煮八合，服一合，日进三服，量与服之。一方无芍药，有五味子（二两。）《婴孺》治少小躯啼，掣缩吐哺。<br />
<br />
　　当归丸方当归 干姜 细辛 附子（各六铢） 野狼毒（二铢） 吴茱萸（半合） 豉（三合，炒） 杏仁（二十枚，去皮炒）上为末，蜜丸黍米大。小儿一丸，日进三服。大儿二丸，量与之。亦治胎寒。<br />
<br />
　　《婴孺》治小儿胎寒聚唾，弄舌躯啼，反张怒惊。<br />
<br />
　　当归散方黄 细辛 当归 黄芩 龙骨 桂心（各二分） 芍药（四分）上为末，乳汁调服一大豆许。日进三服，夜一服。<br />
<br />
　　张涣：婴儿在胎之时，其母将养，一切不如法；及取凉饮冷过度，冷气入儿腹胃，使胎气不强，致生下羸弱多病，俯仰多啼，名曰躯啼。宜用养脏汤方川当归（一两） 沉香 丁香 白术 桂心 川芎（各半两）上件捣，罗为细末。每服一钱，水八分，入生姜二片，煎至四分，去滓，放温时时滴口中。<br />
<br />
　　《刘氏家传》治小儿胎气弱，阴阳不调，昼夜躯啼不已。<br />
<br />
　　好乳香（水中坐，乳钵研细，秤） 没药（别研） 木香 姜黄（各四钱） 木鳖子仁（二十枚）上先将后三味同为细末，次研入上二味，炼蜜和成剂收之。每一岁儿可服半皂子大，余以意加减，煎钩藤汤化下，无时，次用魏香散。<br />
<br />
　　《刘氏家传》魏香散蓬莪术（半两，湿纸裹煨） 真阿魏（一钱）上先用温水化阿魏，浸蓬莪术一昼夜，切、焙干，为末。每服半钱，煎紫苏米饮空心调下。躯啼稍愈，服开胃丸。<br />
<br />
　　《刘氏家传》开胃丸方白术 木香 蓬莪术 人参 当归（细锉，炒。各半两） 白芍药（一分）上为细末，汤浸炊饼，为丸如黍米大。每服五、七丸，空心、食前，煎麝香汤下。<br />
<br />
　　《王氏手集》白术当归煎丸方 治胎寒腹痛，遇夜啼叫。身体躯张，有如痫状。吐 不止，大便酸臭。乳食虽多不生肌肤。<br />
<br />
　　白术 当归 木香上等分为细末，炼蜜为丸梧子大。每服一丸，煎木香汤化下。<br />
<br />
　　卷第七<br />
<br />
　　夜啼第九《巢氏病源》小儿夜啼候：小儿夜啼者，脏冷故也。夜阴气盛，与冷相搏则冷动。冷动与脏气相并，或烦或痛，故令小儿夜啼也。然亦有犯触禁忌，亦令儿夜啼，则可法术断之也。<br />
<br />
　　《茅先生方》：小儿生下三腊以前，有中夜啼，其候属阴。遇起灯前后发啼，至天明不住，如见此候用抹唇膏（方见本门中。）遇夜抹上下两唇，更用朱砂膏（方见惊积门中。）夜更无，啼止。<br />
<br />
　　汉东王先生《家宝》小儿夜啼候：（诸书皆以惊啼为热，夜啼为寒。独汉东王先生以夜啼为热，必以诸啼通言之也。）孩儿夜啼者，非是鬼神为祟，盖因胎热伏心。（其母怀妊时或值热月，或好吃热食，流入胞中，养后入于心脏，故使热入心而夜啼。）阴则与阳相刑，热则与阳相合。腹中躁闷，所以夜啼。（日属阳，夜属阴。日中不哭，夜便多啼。）《水鉴》先生论云：天苍苍，（天者上也。人以心为帝王，一身之主，故呼为于苍苍者，被外风所伤，故云：苍苍生其别物。地王王，地者土也。<br />
<br />
　　脾属中央戊己土，故云地也。王王者是盛也，王音旺也。此是脾脏热盛。）小儿夜啼疏客堂。（心是神之舍，亦呼为客堂。疏者即是转泻。）钱乙论夜啼云：脾脏冷而痛也，当与温中之药及以法禳之，花火膏主之（方见本门中。）《婴童宝鉴》论小儿夜啼，为腹有痛处并有神祟，故阴盛于夜而发也。或惊亦夜啼。<br />
<br />
　　《惠眼观证》：凡小儿生下一七至一百二十日，或至三、五岁才遇阴气，即便啼叫。大种夜啼，自有三说。<br />
<br />
　　一：心热者夜啼，只用朱砂膏及天竺黄散服之（方并见重舌门中，）兼以灯花涂乳上与吃。三、五岁者，宜以 汤丸疗之（方见急慢惊风门中。）二：脐下痛者夜啼，乃气血所滞，因而躁闷，以乌梅散（方见一切疳门中）及槐角丸服之。候有见灯愈啼者，乃心气热极。见灯不啼者，乃脐下痛，聊有所适，亦外作验也。三：无故而啼，夜中面目青色不识人，此邪气所畜，宜以符法及惊药相兼服食。有形证实者，以 汤丸通利。<br />
<br />
　　《婴童宝鉴》小儿夜啼惊啼歌：小儿生下有三啼，一一从头为说之。邪热在心心内躁，忽然惊哭没休时。或因脏冷阴寒搏，或者神祗鬼物随。夜里不眠啼至晓，夜啼根本各须知。<br />
<br />
　　《千金》治小儿夜啼，至明即安寐。<br />
<br />
　　芎 散方芎 白术（炮） 防己（各半两）上三味治下筛，以乳和与儿服之，量多少。又以儿母手掩脐中，亦以摩儿头及脊。若二十日儿未能服散者，以乳汁和之，服如麻子一丸。儿大能服散者，以意斟酌之。<br />
<br />
　　《千金》治少小夜啼，一物前胡丸方前胡随多少捣末，以蜜和丸如大豆。服一丸，日三服，稍加至五、六丸，以瘥为度。<br />
<br />
　　《千金》又方交道中土 伏龙肝（各一把）上二味治下筛，水和少许饮之。（陈藏器云：灶中土乃四交道土。）《千金》又方取马骨烧灰，敷乳上饮儿，啼即止。<br />
<br />
　　《千金》治小儿夜啼不已，医所不治者方。<br />
<br />
　　取野狼屎中骨烧作灰末，水服如黍米粒大二枚，即定。（《外台》云一枚。）《仙人水鉴》：孩子夜啼方。（上取小孩儿头发三、七寸，烧灰汤调灌。）丁钉屋角并没彻，不如来取铅中金，黄丹少许熬令熟，剪取发毛烧灌。灵之。<br />
<br />
　　《外台》文仲、隐居效方。小儿夜啼不安，此腹痛故，至夜辄剧，状似鬼祸。<br />
<br />
　　五味汤方五味子 当归 芍药 白术（各四分） 甘草（炙） 桂心（各二分）上六味切，以水一升，煎取五合。分服之，增减量之。<br />
<br />
　　《外台》：《古今录验》小儿夜啼如腹痛方。<br />
<br />
　　虫（熬令烟出） 芍药（炙） 芎 （熬。各等分）上三味捣末。服如刀圭，日三，以乳服之。（《婴孺方》以酒服。）《外台》：《古今录验》又疗小儿夜啼不止，腹中痛，宜以乳头散方黄 甘草（炙） 当归 芍药 附子（炮） 干姜（各等分）上六味为散。以乳头饮儿，丸可胡豆三丸，大小量之。（《婴孺方》以乳汁蜜丸。）《子母秘录》：小儿夜啼，胡粉水调三豆大，日三服。<br />
<br />
　　《经验方》治小儿夜啼。<br />
<br />
　　灯心烧灰，涂乳与吃。<br />
<br />
　　姚和众治小儿夜啼。<br />
<br />
　　取大虫眼睛一只为散，以竹沥调少许与吃。<br />
<br />
　　《圣惠》治小儿夜啼，不可禁止。<br />
<br />
　　人参散方人参（去芦头） 茯神 甘草（生锉） 川大黄（锉碎，微炒） 蛇黄 牛黄（细研） 犀角屑 白芥子（微炒）上各等分捣，细罗为散。每服用水煎柳枝、桃枝汤调下半钱，频服效。量儿大小加减服之。<br />
<br />
　　《圣惠》治小儿夜多啼不止，胸满气胀，膈中气逆，吐呕，腹痛。<br />
<br />
　　芍药散方赤芍药 桂心 芎 黄芩 薯蓣上各等分捣，细罗为散。一月及百日儿每服一字，粥饮调下。半年至一岁儿服半钱，连夜三、五服。随儿大小，以意加减服之，神效。<br />
<br />
　　《圣惠》治小儿夜啼，壮热惊惧。<br />
<br />
　　石膏散方石膏（一两） 人参 龙骨（各半两）上件药捣，细罗为散。每服一钱，水一小盏，煎至五分，去滓。量儿大小分减，温温服之。<br />
<br />
　　《圣惠》治小儿夜啼不止，腹中痛。宜以乳头散方黄 （锉） 甘草（炙微赤，锉） 当归（锉，微炒） 赤芍药 木香上各等分捣，细罗为散。每服取少许着乳头上，因儿吃乳服之。<br />
<br />
　　《圣惠》治小儿腹痛夜啼。<br />
<br />
　　牡丹丸方牡丹（三分） 代赭石 赤芍药（各半两） 麝香（一分，细研）上件药捣，罗为末，都研令匀，炼蜜和丸如麻子大。每服以蜜汤研下三丸，连夜四、五服。<br />
<br />
　　《圣惠》又方上以牛黄如小豆大，乳汁化破服之。<br />
<br />
　　《博济方》消积滞，顺三焦，利胸膈，定气刺、攻疰。胁腹胀痛，女人血气，小儿夜啼，多涎。并宜服万金丸舶上硫黄（一分） 巴豆（去皮，秤半两。二味同以生绢袋子盛，于浆水内，用文武火煮一伏时，令别研，令细） 附子（炮） 桔梗 当归 陈橘（去白。各一分） 柴胡（去苗） 青黛 干姜（各半两）上为末，以面糊丸如小豆大。每服二丸至三丸，温水下。血气，醋汤下。小儿夜啼，温水下一丸。水泻，生熟水下。血痢，地榆汤下。白痢，干姜汤下。化涎，生姜汤下。一切气，煎生姜橘皮汤下。<br />
<br />
　　《茅先生方》：小儿夜啼。<br />
<br />
　　抹唇膏蝉壳（一个，去足） 灯花（两朵） 朱砂（少许）上为末。如小儿夜啼，遇夜用鸡冠血调药，抹儿子上下两唇即止，夹朱砂膏与服。<br />
<br />
　　钱乙治夜啼花火膏方灯花（一颗）上取下涂乳上，令儿吮乳。<br />
<br />
　　钱乙当归丸 凡小儿夜啼者，脏冷而腹痛也。面青手冷，不吮乳是也，宜此方。<br />
<br />
　　当归（去芦头，切、焙，秤） 白芍药 人参（切去顶。各一分） 甘草炙，半分） 桔梗 陈橘皮（不去白。各一钱）上为细末，水煎半钱，时时少与服。又有热痛，亦啼叫不止，夜发面赤唇焦，小便黄赤与三黄丸，人参汤下。（三黄丸方见实热门中。）张涣：婴儿脏寒，禀气怯弱，或多囟解，面色青白，遇夜多啼，甚者烦闷，状若神祟，亦由触犯禁忌所致，此名曰夜啼。宜用万全散方沉香（锉） 丁香 人参（去芦头） 五味子 当归（洗，焙干。各一两） 赤芍药 白术（锉。各半两） 桂心（一分）上件捣，罗为细末。每服一钱，用淡温浆水一小盏，煎至五分，放温，时时滴儿口中，立效。<br />

                    <br>
                        <br />
　　《婴童宝鉴》治小儿体热夜啼，不乳食。<br />
<br />
　　红桃散方天南星（二个，中心作蜗，内入朱砂令满，用不咸之水调中心，末涂缝上。握地作坑，安天南星在坑内，灰盖定以火烧，色变取出为末） 全蝎（半分，末） 白附子（大者一个） 腻粉（一钱）上件研令匀。每服一字，用薄荷金银汤下。<br />
<br />
　　《万全方》治小儿夜啼及多肠痛，至夜辄剧，状似鬼祟。<br />
<br />
　　五味子散五味子 当归（微炒） 赤芍药 白术（以上各半两） 茯神 陈橘皮（去瓤） 桂心 甘草（炙微赤。各一分）上件捣，罗为散。每服一钱，用水一小盏，煎至五分，量儿大小分减，去滓温服之。<br />
<br />
　　《刘氏家传方》小儿夜啼。<br />
<br />
　　鬼箭末（半钱） 朱砂（一字）上末之，薄荷自然汁调下。<br />
<br />
　　《刘氏家传》又方生姜自然汁，临时涂背上、心头，愈。<br />
<br />
　　《孔氏家传》治小儿夜啼。<br />
<br />
　　归魂散当归不以多少为末。一钱，水六分，煎四分，温服。<br />
<br />
　　《吉氏家传》诸惊啼、夜啼。<br />
<br />
　　朱砂膏朱砂 人参 白茯苓 甘草（各一钱） 脑麝（各少许）上末，蜜为丸。每服一块如皂子大，金银薄荷汤下。<br />
<br />
　　《吉氏家传》治夜啼安神散 应惊啼皆治。<br />
<br />
　　犀角 雄黄 人参 车前子（各半两） 茯苓（一两）上五味为末。每服一钱，桃仁汤下。<br />
<br />
　　《吉氏家传方》睡洪散 治小儿夜啼不住。<br />
<br />
　　佛花（三朵，又名蔓陀罗花） 乳香 朱砂（各一分） 麝香上为细末。每服半钱或一字，红酒调下。<br />
<br />
　　穣厌法：《千金》治夜啼方。<br />
<br />
　　以妊娠时食饮偏所思者物，哺儿即愈。<br />
<br />
　　《外台》：《必效》小儿夜啼方。<br />
<br />
　　以日未出时及日午时仰卧，于脐上横纹中，屏气以朱书作“血”字，其夜即断声，效。<br />
<br />
　　陈藏器余云：井口边草主小儿夜啼，着母卧席下，勿令母知。<br />
<br />
　　《子母秘录》治小儿夜啼。<br />
<br />
　　甑带悬户上。<br />
<br />
　　孟诜：小儿夜啼。<br />
<br />
　　取干牛粪如手大，安卧席下，勿令母知，子母俱吉。<br />
<br />
　　《集验方》仙人杖，小儿惊痫及夜啼，安身伴睡良吉。<br />
<br />
　　日华子云：猪窠内有草治小儿夜啼，安席下，勿令母知。<br />
<br />
　　日华子云：乌雌鸡翼治小儿夜啼，安席下，勿令母知。<br />
<br />
　　《圣惠》方右脐下书田字，瘥。<br />
<br />
　　《圣惠》又方上取树孔中草着户上，立止。<br />
<br />
　　《圣惠》又方上以车辋，盗安母卧床下，勿令母知。<br />
<br />
　　《圣惠》又方上取荒废井中败草悬户上，良。<br />
<br />
　　《圣惠》又方上取牛粪灰，安母卧床下，勿令母知。<br />
<br />
　　《圣惠》治小儿夜啼，符法三道。<br />
<br />
　　图　（此符左、右手贴）图　（此符脐中贴之）图　（贴房门上）《婴孺》治小儿夜啼法。<br />
<br />
　　上令母脱去上衣，只着中衣，跪宅四角曰：西方白帝，东方青帝，南方赤帝，北方黑帝，中央黄帝。乞断某甲夜啼，荷恩之日，奉还酒哺，随意所用。还法安五畔，居中庭四角，故四角四畔，中央一畔，启颡胆五帝说曰：今日奉还，随意所吮愿之。<br />
<br />
　　《刘氏家传方》小儿夜啼。<br />
<br />
　　写：若以色见我，以音声求我，是人行邪道，不能见如来。烧灰吞之，男左一本，女右一本。<br />
<br />
　　《婴童宝鉴》灸法：小儿夜啼，灸幼宫三壮，又灸中指甲后一分。<br />
<br />
　　《万全方》灸小儿夜啼，上灯啼，鸡鸣止者。灸中指甲后一分，中冲穴一壮，炷如小麦大。<br />
<br />
　　卷第八（惊疾潮发）凡九门<br />
<br />
　　卷第八<br />
<br />
　　惊候第一《巢氏病源》惊候：小儿惊者，由血气不和，热实在内，心神不定。所以发惊甚者，掣缩变成痫。又小儿变蒸亦微惊，所以然者，亦由热气所为。但须微发惊以长血脉，不欲大惊，大惊乃灸惊脉。若五、六十日灸者，惊复更甚。生百日后，灸惊脉乃善耳。<br />
<br />
　　《小儿形证论》五脏惊传候：一肝脏惊风，令小儿非时窜上眼睛，手脚冷。二肾脏惊风，令儿啮齿，面色赤。<br />
<br />
　　三脾脏惊风，令儿夜啼，白日多睡。四心脏惊风，令儿发心热，四肢逆冷。五肺脏惊风，令儿口内热喘，出气细微。五脏惊邪，皆因惊风传受。缘初惊有涎，涎在膈上不发，或即涎潮脏腑入惊邪也。日久不医，致传邪气入于心、肺，或传肝、脾、肾等也。却被巫师皆言有祟妖祸，求神渐加深重，即令小儿枉丧性命。虽有名方千道，须晓病源，今具传入五脏于左。<br />
<br />
　　一惊邪入脾。郑冲虚云：令儿非时喷乳，呕逆翻吐，不思饮乳，故成慢惊也。二惊邪入心。周奇云：令儿非时面上赤红，恶叫，四肢缓慢，故成慢惊也。三惊邪入肝。郑冲虚云：令儿眼目上翻，眼多白，睛上窜，引饮，故惊痫也。四惊邪入肾。赵氏云：令儿忽然面上黑色，恶叫咬人，故惊啼也。五惊邪入肺。崔氏云：令儿夜多虚汗，狂言乱叫，或传下利，是虚惊也。<br />
<br />
　　《惠眼观证》论小儿惊候：急惊者，本内有风热，面色红赤。又因乳母不自调摄，酒食过度；或涌乳饮儿；或涎停膈中；或风感身内，故中此疾。遍身壮热，吊上眼睛，四肢搐搦，牙关不开。胎惊者，在母胎内八、九月时，母曾中惊，胎纳邪气，传之心脏，发时亦壮热吐涎，眼带翻张。此候生一月日或半月后发。慢惊者，荣卫皆受邪气，面无血色，脏腑久冷，或泻或吐，或自惊扑因而成之。<br />
<br />
　　《惠眼观证》论小儿元有惊候：白日多睡，遍身虚汗，是惊气纳脾；喘气微细，是惊气传肺，无故咬奶，是惊气传肾；非时忽然眼睛吊上，是惊气在脾；梦里多切牙，是惊气在骨；夜啼至晓，是惊气传心；面色非时红赤，是惊气在心；上喘吃水，是惊气在肝；恶声啼叫，是惊气在肾；前后心及四肢热，是惊气传脾，欲吐泻。<br />
<br />
　　凡小儿惊风，切忌爪甲青黑及吐出白虫有血，泻下啼叫无泪。与夫眼直，半开半闭，兼亦咬人时复鸦声，皆不可用药。<br />
<br />
　　《婴童宝鉴》惊痫死候：项软无力，鱼口开，气粗喉中如锯，头不直，面红如妆，目陷无光，啮衣并咬人，两目似开不开，泻下如瘀血，身体若无筋骨。<br />
<br />
　　卷第八<br />
<br />
　　胎惊第二张涣论：婴儿在母胎中之时，腑脏未具，神气微弱，动静喘息，莫不随母。母有所动，胎必感之。母若调摄失宜，食饮不节，喜怒不常，坐卧当风，遇酒房劳，一切禁忌，致生下儿形多怯弱，头颅开解；或乳食失理，洗浴当风，则令儿壮热吐 ，心神不宁，手足抽掣，身体强直，眼目张反，此乃胎惊风病也。<br />
<br />
　　《石壁经》三十六种胎惊候歌：未出胎中一月来，母惊成患子临胎。腰直哭时先口撮，面青拳搐缩双腮。眼闭切牙筋脉急，（《凤髓经》云：眼闭胶生。注云：眼有眵，此是受气之时，若阴气弱，则胎易惊而落也；阳气弱，则胎难惊而落也。阳弱则手足细，肌肉瘦；阴弱则肉消甚，然皆不能尽其天年。若日月满，因惊而落者，使口撮腮，脸起如拳，鼻多塞，口噤不开，甚不可作惊风医，先当微发汗，次治惊调气，乳母当服调气药，孩儿贴囟门去邪。）任唤千声眼不开。医者见形须问母，方知此患所从来。退却风涎为治疗，涎去惊邪自不回。（失次则目瞑不开，若先治惊则作吐或泻，在秋夏必作脾风。始初见之，亦不可作脾风治，恐汗不出，而作别候也。《凤髓经》云：歌括一同。仍注云：与乌犀膏，次与生银丸。二方与《玉诀》同并见急慢惊风门中。）《小儿形证论》四十八候胎惊歌一同，后说云：此患在胎中时母受惊，生下后二十五日发是也。若不定或三十五日、别日者不是胎惊。医人不识，多作惊风误矣。目闭腰直，腮缩拳握，只与 丸下涎（方见一切痫门中），或下半丸大青丹（方见急、慢惊风门中。）《飞仙论》胎惊候说云：凡母怀胎之日，曾受惊气传入胎中，致孩儿生下青红色，口唇时动，梦里多惊，五心常热，囟门不合，动多惊叫，身体壮热，此胎惊候也。<br />
<br />
　　《颅囟经》治小儿胎惊及痫，或心热。<br />
<br />
　　牛黄丸牛黄 龙齿 马牙硝 铁焰粉（各一分）上为细末，炼蜜丸如梧桐子大。每日乳食前，热水调破一丸灌下。令母忌口。<br />
<br />
　　张涣治胎惊圣星丹方 凡诸痫皆宜服之，曾经大效。<br />
<br />
　　天南星拣四十九个一般大者，五月五日取活蝎四十九个，用瓦器内盛之，以盐泥固济吊于静室中，至腊日取出。拣天南星蝎螫着处有小窍子者，其余不用。只将蝎螫天南星，以酒浸一宿，焙干，研为细末，次用：好辰砂（一分，细研、水飞） 真牛黄 麝香 龙脑（各一分，细研）上件再一处研，拌匀，用生姜汁和如梧桐子大。每服一粒至二粒，煎人参薄荷汤化下，神验。<br />
<br />
　　张涣治胎惊白金散方 又治诸痫，潮发不醒者。<br />
<br />
　　好白僵蚕半两，拣净，汤洗，炒微黄色，捣、罗为细末，次用：真牛黄（一钱） 麝香 龙脑（各半钱，并细研） 天竺黄（一分，细研）上件同拌匀。每服半钱，用生姜自然汁调，放温灌。<br />
<br />
　　张涣治胎惊乌金膏 又治胎痫，潮发频并。<br />
<br />
　　乌梢蛇（一条，水浸，去皮骨，酒浸一宿，焙干） 蚕纸（一张，烧灰） 蝉壳 全蝎（各半两）以上为细末，次用：好朱砂（半两，细研，水飞） 金箔（二十片，细研） 龙脑 麝香（细研。各半钱）上件一处研匀，炼蜜和成膏如皂皂大。每服一粒，煎人参薄荷汤化下。<br />
<br />
　　张涣治胎惊太一散方 凡病瘥亦宜常服。<br />
<br />
　　天浆子（干者微炒） 干蝎梢（各二十一个） 防风（锉） 天麻（各半两）以上捣，罗为细末，次用：朱砂（半两，细研，水飞） 麝香（一钱，细研）上件再细研。每服半钱，乳汁调下。<br />
<br />
　　张涣治胎惊天南星煎方 又治胎痫，潮发迟省。<br />
<br />
　　天南星（微炮） 白附子 白花蛇（酒浸，洗去皮骨，炙令黄。各一两） 干蝎（炒） 天麻（各半两）以上捣，罗为末，用好酒两大盏，搅令匀，于慢火上熬，不住手搅，以酒尽为度，次用：朱砂（半两，细研，水飞） 腻粉（一分） 牛黄 麝香 龙脑（各半钱，并细研）上件都入膏子内一处和，看硬软成膏如皂皂大。每服一粒，取竹沥化下，不计时候。<br />
<br />
　　张涣治胎惊祛风散方 又治胎痫多啼叫。<br />
<br />
　　胡黄连（半两取末） 全蝎（取细末） 犀角屑（取末） 天竺黄（别研） 麻黄（各一分，去节）上件都研令匀细末。每服半钱，研入麝香一字，乳汁调下。<br />
<br />
　　张涣治胎惊铁粉散方 （若惊风，或多面赤口干，大便不利尤宜服）铁粉（半两，研） 郁金（研） 牛黄（研） 真珠末（别研） 胡黄连（取末。各一分）上件拌匀，研细。每服一字，温蜜汤调下。<br />
<br />
　　张涣治胎惊羌活方 又治胎痫昏困不省。<br />
<br />
　　羌活 独活（各一两） 天麻 全蝎 人参（去芦头） 白僵蚕（微炒。各半两） 乌蛇肉（一两，酒浸一宿，焙干）上件捣，罗为细末，炼蜜和成膏。每服一皂皂大，用麝香荆芥汤化下。<br />
<br />
　　张涣治胎惊麝香膏方 又治胎痫不得安卧。<br />
<br />
　　麝香（研） 牛黄（研） 白附子（取末） 蚕蛾（微炒取末） 白僵蚕（微炒取末。各一分） 全蝎（二十一个，取末）上件都拌匀，研细，炼蜜和膏如皂皂大。每服一粒，煎人参荆芥汤化下。<br />
<br />
　　张涣治胎惊银朱丹方 又治胎痫昏困涎盛。<br />
<br />
　　干蝎（微炒） 天浆子（微炒） 露蜂房（各一分，微炒）以上三味捣，罗为细末，次用：朱砂（半两，细研，水飞） 水银（一分，用黑铅一分同结为砂子，细研） 牛黄（细研） 麝香（细研。各一钱）上件都一处拌匀，研细，用白面糊和如黍米大。每服五粒，煎金银薄荷汤化下。<br />
<br />
　　乳后三十六种治胎惊。<br />
<br />
　　朱砂膏朱砂 粉霜 轻粉 水银砂子（各一钱） 乳香 牙硝（各半钱）上为末，入麝香少许，枣肉为膏如皂角子大。前胡汤化下。<br />
<br />
　　《孔氏家传》治小儿胎惊，涎盛不饮乳。<br />
<br />
　　半夏一枚，炭火内炮令黄色，研令细，生姜自然汁取为丸如粟大。乳汁下一丸，无时服之。<br />
<br />
　　《王氏手集》如圣消惊丸方 治新生儿在胎中之时，其母宿挟惊、忧、喜、怒，举动惊胎，致儿生后常饶惊悸，眼睡不稳，精神恍惚，摇头上视，温壮多睡，反折啼叫，口眼相引。<br />
<br />
　　羚羊角屑 犀角末 麝香（各一分） 牛胆囊 天南星（四两） 天麻 人参 白茯苓（各一两） 白僵蚕（炒） 全蝎（炒。各半两） 朱砂（一两三钱半） 龙脑（一钱）上件为细末，炼蜜为丸，一两作八十丸。一方加朱砂一两，牛黄一分。每服一丸，麝香汤化下。儿小涂乳上，令吮之。常服消磨一切惊痫。<br />
<br />
　　卷第八<br />
<br />
　　惊热第三《圣惠》论：夫小儿惊热者，由血气不和，热实在内，心神不定，所以发惊，甚者掣缩变成痫也。又小儿变蒸亦微惊。所以然者，亦热气盛所为者也。<br />
<br />
　　《颅囟经》治孩子惊热入心，拟成痫疾，面色不定，啼哭不出，潮热无度，不吃乳食，大假眼翻露白，手足逆冷，呼唤不应。<br />
<br />
　　牛黄丸牛黄（研） 大黄 独活（各一分） 升麻 琥珀（炙，别研） 绿豆粉 大麻仁（别研。各半两）上为末，蜜丸如梧子大。空心熟水下一丸，顿服之，食后再服一丸。至十岁加金银箔各五片。忌爆炙毒物。<br />
<br />
　　《外台》刘氏疗小儿眠睡不安，惊啼不吃乳。<br />
<br />
　　虎睛丸方（小儿热甚效）犀角（十二分，屑，《圣惠》用一两） 子芩（二分，《圣惠》用半两） 栀子仁（十分，《圣惠》用半两） 大黄（十分，《圣惠》用半两） 虎睛（一枚，《圣惠》用二枚）上五味捣、筛，蜜和如梧桐子大。每服七丸，大小量之。乳母忌热面。小儿热风痫，以乳汁或竹沥，研三丸服之。渐增，以瘥为度。小儿百日以下，蓐内壮热，以奶汁研四丸与服即瘥。<br />

                    <br>
                        <br />
　　陶隐居治小儿惊热，时气烦闷，止渴。<br />
<br />
　　瓦屋上青苔衣，名屋游，剥取煮服之。<br />
<br />
　　陶隐居《本草》疗小儿惊热。<br />
<br />
　　取鸡子煎，用发杂熬，良久得汁，与儿服。<br />
<br />
　　陈藏器《本草》治小儿心热惊痫，止消渴，除痰唾。<br />
<br />
　　荆木取茎截，于火上烧，以物盛取沥，饮之良。<br />
<br />
　　《食疗》治小儿惊热。<br />
<br />
　　犀牛角可以水磨取汁，与小儿服。<br />
<br />
　　《圣惠》治小儿夜啼，多惊烦热。<br />
<br />
　　牛黄丸方牛黄（细研入） 朱砂（细研入） 芦荟（细研） 麝香（细研） 龙齿（细研） 当归（锉，微炒） 赤芍药 钩藤蜗牛（麸炒令黄） 代赭 牡蛎（烧为粉。各一分） 白僵蚕（半两，细研）上件药捣，罗为末，入研了药令匀，炼蜜和丸如麻子大。一月及百日儿，每服用薄荷汤下三丸。半年至一岁儿，每服五丸，连夜三服。量儿大小加减服之。<br />
<br />
　　《圣惠》治小儿惊热，睡卧不安，筋脉抽掣。宜服犀角散方犀角屑 人参（去芦头） 茯苓 黄芩 甘草（炙微赤，锉。各半两） 龙齿 麦门冬（去心，焙。各半两）上件药捣粗为散。每服一钱，以水一小盏，煎至五分，去滓，入生地黄汁半合，不计时候。量儿大小分减服之。<br />
<br />
　　《圣惠》治小儿惊热。<br />
<br />
　　钩藤散方钩藤 蝉壳（微炒） 马牙硝 黄连（去须） 甘草（炙微赤，锉） 川大黄（锉，微炒） 天竺黄（细研） 以上各等分。<br />
<br />
　　上件药捣，细罗为散。每服半钱，以水一小盏，煎至五分，去滓，不计时候，温服。量儿大小，以意加减服。<br />
<br />
　　《圣惠》治小儿惊热，心神烦乱，手足缩掣不定。<br />
<br />
　　龙齿散方龙齿（细研） 犀角屑 茯神 人参（去芦头） 赤石脂（各一两） 牛黄（细研） 蝉壳（微炒。各一分） 黄芩牡蛎粉 川升麻（各三分）上件药捣，细罗为散。不计时候，以荆芥薄荷汤调下半钱。量儿大小加减服之。<br />
<br />
　　《圣惠》治小儿惊热烦闷。<br />
<br />
　　天竺黄散方天竺黄（细研） 甘草（炙微赤，锉） 川大黄（锉碎，微炒） 马牙硝（各一两） 腻粉 藿香（各一分） 蒲黄（半两）上件药捣，细罗为散。不计时候，以熟水调下半钱。量儿大小，加减服之。<br />
<br />
　　《圣惠》治小儿惊热，下泻不定，兼渴。<br />
<br />
　　龙齿散方龙齿 芦荟 朱砂（以上各细研） 黄连（去须） 赤石脂 铁粉 牡蛎（烧成粉。各一分）上件药捣，细罗为散，都研令匀。不计时候，以温水调一字。<br />
<br />
　　《圣惠》治小儿惊热，心烦不得睡卧。<br />
<br />
　　龙脑散方龙脑（细研） 麝香（细研。各半钱） 甘草（炙微赤，锉） 牛蒡子（微炒） 栀子仁 马牙硝（细研） 郁金（各一分） 牛黄（细研，半分）上件药捣，细罗为散。不计时候，以温薄荷汤调下半钱。量儿大小以意加减。<br />
<br />
　　《圣惠》治小儿惊热，烦躁不得眠卧。<br />
<br />
　　虎睛散方虎睛（一对，酒浸，炙令微黄） 芦荟（细研） 朱砂（细研） 黄连（去须） 铁粉 赤石脂 牡蛎粉（各一分）上件药细罗为散，都研令匀。不计时候，以暖水调下半钱。量儿大小以意加减服之。<br />
<br />
　　《圣惠》治小儿惊热烦躁，手足抽掣，心悸。宜服茯神散方茯神 龙齿 川升麻 犀角屑（各半两） 寒水石 石膏（细研，水飞过。各一两） 牛黄（半分，细研）上件药捣，细罗为散。不计时候，以竹沥调下半钱。量儿大小加减服之。<br />
<br />
　　《圣惠》治小儿惊热，心神烦闷。<br />
<br />
　　朱砂散方朱砂（细研，水飞过） 铁粉（各半两） 远志（去心，为末） 马牙硝 腻粉 牛黄（各一分） 龙脑 麝香（各半分）上件药都细研如粉。不计时候。以冷水调下半钱。看儿大小以意加减。<br />
<br />
　　《圣惠》治小儿惊热，客忤烦闷。<br />
<br />
　　牛黄散方牛黄（一两，细研） 麝香（半两，细研） 雄黄（细研） 朱砂（细研） 子芩 栀子仁 人参（去芦头） 川大黄（锉碎，微炒） 肉桂（去粗皮） 甘草（炙微赤，锉。各一分） 龙脑（半分，细研） 虎睛仁（一对，细研）上件药捣，细罗为散。入研了药，更研令匀。不计时候，以薄荷汤调下半钱。量儿大小，以意加减服之。<br />
<br />
　　《圣惠》治小儿惊热。<br />
<br />
　　延龄散方钩藤（一两） 硝石（半两） 甘草（一分，炙微赤，锉）上件药捣，细罗为散。每服以温水调下半钱，日三、四服。量儿大小加减服之。<br />
<br />
　　《圣惠》治小儿惊热。<br />
<br />
　　铁粉丸方铁粉 猪粪（烧灰） 麝香（细研） 地黄（以火 后，着冷水泼三五遍，捣，研细末。各一两） 朱砂（半两，细研，水飞过） 端午日大蝉（一枚，生姜汁浸，炙令黄焦，为末）上件药都研为末，用糯米饭和丸如麻子大。一二岁儿每服用金银汤下三丸，人参汤下亦得。三四岁儿每服五丸，每日三四服。量儿大小以意加减。<br />
<br />
　　《圣惠》治小儿从盈月至百日以来，五脏多热，夜间惊搐。<br />
<br />
　　牛黄丸方牛黄 白龙脑 干蝎末（各一分） 乌犀末 朱砂（细研，水飞过） 黄芩（各半两）上件药都研如粉，以粟米饭和丸如麻子大。一二岁儿，每服以温水下三丸。三四岁每服五丸，日三服，夜一服。量儿大小，以意加减。<br />
<br />
　　《圣惠》治小儿惊热，化涎除烦渴。<br />
<br />
　　铁粉丸方铁粉（半两，细研） 牛黄（细研） 朱砂（细研） 黄芩 人参（去芦头） 川大黄（锉碎，微炒） 犀角屑 甘草（炙微赤，锉。各一分） 金箔 银箔（细研。各三十片）上件药捣，罗为末，都研令匀，炼蜜和丸如绿豆大。不计时候，以薄荷汤研破三丸服之。量儿大小以意加减。<br />
<br />
　　《圣惠》治小儿惊热，烦躁多渴，少睡。<br />
<br />
　　镇心丸方牛黄（细研） 麝香（细研。各一分） 金箔（细研，三十片） 银箔（细研，二十片） 龙齿（细研，一两） 犀角屑 川大黄（锉碎，微炒） 茯神 子芩 马牙硝（细研） 朱砂（细研，水飞过） 天竺黄（细研。各半两）上件药捣，罗为末，都研令匀，炼蜜和丸如绿豆大。不计时候，以竹沥研三丸服之。量儿大小以意加减。<br />
<br />
　　《圣惠》治小儿惊热，镇心。<br />
<br />
　　犀角丸方犀角屑 川升麻 子芩 龙齿（细研） 铁粉（细研） 麝香（细研。各半两） 蚺蛇胆 牛黄（细研。各一分）上件药捣，罗为末，都研令匀，用软饭和丸如绿豆大。每服以粥饮下五丸。量儿大小以意加减。<br />
<br />
　　《圣惠》治小儿惊热，心神忪悸，痰涎壅滞。宜服铅霜丸方铅霜 巴豆霜（各半分） 滑石 腻粉 真珠末 麝香 光明砂（各一分）上件并都细研，以蒸饼和丸如粟米大。二岁，以薄荷汤下一丸。<br />
<br />
　　《圣惠》治小儿惊热，喘粗，腹胀，有食壅滞不消。<br />
<br />
　　青黛丸方青黛（细研） 木香 麝香（细研） 续随子（各一分） 虾蟆（一个，炙令黄色） 槟榔（一颗大者）上件药捣，罗为末，入研了药令勾，用糯米饭和丸如绿豆大。每服以温水化破一丸服之。其水于银铫子内煎，不得犯铁器，甚效。<br />
<br />
　　《圣惠》治小儿惊热，口干烦闷，眠卧不安及变蒸诸疾。<br />
<br />
　　真珠丸方真珠末 牛黄 雄黄 龙齿（各一分） 犀角末 朱砂（细研，水飞过。各半两） 麝香（二钱） 金银箔（各三十片）上件药同研如粉，以糯米饭和丸如绿豆大。不计时候，煎金银汤下。三丸。<br />
<br />
　　《圣惠》治小儿惊热，镇心神。<br />
<br />
　　铅霜丸方铅霜（细研） 人参（去芦头） 茯神 朱砂（细研，水飞过。各半两） 麝香（细研，一分）上件药捣、罗为末，都研令匀，炼蜜和丸如绿豆大。不计时候，以薄荷汤下五丸。量儿大小以意加减。<br />
<br />
　　《圣惠》治小儿惊热，乳食积聚不消。<br />
<br />
　　朱砂丸方朱砂 腻粉 麝香 雄黄（各半分） 巴豆（七粒，去皮心，研，以纸裹压去油）上件药都研为末，炼蜜为丸如黍粒大。每服以温荆芥汤下一丸，三岁以上加丸数服之。<br />
<br />
　　《圣惠》治小儿惊热，化聚滞乳食，坠涎利大肠，宜服真珠丸方真珠 天竺黄 朱砂（各一分） 丁头代赭 雄黄 麝香（各半两） 杏仁（三十粒，汤浸去皮尖、双仁，麸炒微黄） 巴豆（十粒，去皮，用油煎令黄褐色，与杏仁同研）上件药都细研为末，炼蜜为丸如绿豆大。每服以生姜汤下一丸，二岁以上加丸数服之。<br />
<br />
　　《圣惠》治小儿惊热及疳气。<br />
<br />
　　保童丸方牛黄（细研） 赤芍药 赤茯苓 甘草（炙微赤，锉） 牡蛎（烧为粉） 犀牛角屑 熊胆（细研。各一分） 麝香（细研） 杏仁（汤浸，去皮尖、双仁，麸炒微黄。各半分） 虎睛（一对，微炙） 真珠（细研） 朱砂（细研，水飞过。各三分） 芦荟（细研） 胡黄连（各半两）上件药捣，罗为末，入研了药更研令匀，炼蜜和丸如绿豆大。每服以温水下三丸。量儿大小加减服之。<br />
<br />
　　《圣惠》治小儿惊热不退。<br />
<br />
　　胡黄连散方胡黄连 牛黄（细研） 犀角屑（各一分） 麝香（半分，细研） 朱砂（半两，细研，水飞过）上件药捣，细罗为散。不计时候，用乳汁调下一字，二岁以上用温水调下半钱。<br />
<br />
　　《圣惠》治小儿惊热，发歇不定。<br />
<br />
　　半黄丸方牛黄（细研） 蝉壳（微炒。各一分） 川大黄 子芩 龙齿（细研。各半两）上件药捣，罗为末，炼蜜和丸如麻子大。不计时候，煎金银薄荷汤下三丸。量儿大小，加减服之。<br />
<br />
　　《圣惠》治小儿惊热，心神烦闷，多啼。<br />
<br />
　　铁粉丸方铁粉 青黛（细研） 茯神 羚羊角屑（各三分） 朱砂 麝香（细研。各半两） 蛇蜕皮（一条）上件药捣，罗为末，都研令匀，以粟米饭和丸如绿豆大。不计时候，以粥饮下五丸。看儿大小以意加减。<br />
<br />
　　《圣惠》治小儿惊热不退，变为发痫。<br />
<br />
　　龙胆丸方龙胆（去芦头） 龙齿（各三分） 牛黄（细研，一分）上件药捣，罗为末，入麝香二钱，炼蜜和丸如黄米大。不计时候，荆芥汤下五丸。<br />
<br />
　　《圣惠》治小儿惊热至甚，必效方。<br />
<br />
　　天竺黄 马牙硝 铅霜上件药等分，同细研为散。不计时候，以熟水调下半钱。量儿大小临时增减。<br />
<br />
　　《圣惠》治小儿惊热。<br />
<br />
　　川硝散方川硝（半两）上件药细研为散。每服以鸡子清调下半钱，量儿大小加减服之。<br />
<br />
　　《圣惠》治小儿心热多惊，宜服解心热，止虚惊土瓜丸方土瓜根（五两）上捣、罗为末，以粳米饭和丸如麻子大。每服以薄荷汤生姜汤下三丸。量儿大小以意加减。<br />
<br />
　　《博济方》治小儿惊涎壅热，睡中惊搐，惊叫。解心脏，安神魂。<br />
<br />
　　紫霜散朱砂（一两半，好者） 铁粉（半两） 铅霜 天竺黄（各一钱） 龙脑（半钱。以上五味，并用细研） 甘草（炙，一钱） 人参（一分） 使君子（一钱面裹，煨）上件八味，后三味先捣为末，细罗了，却入前五味，同研令极细，和匀后，以银器或新瓷器内贮之。每服一字，蜜水调下。看儿大小加减用之。<br />
<br />
　　《博济方》治小儿惊热有痰及多温壮，夜卧不稳，吃食过多。<br />
<br />
　　真珠丸天南星（末） 半夏（末） 腻粉 滑石（末。各一钱） 巴豆（二十四枚，去心膜，以水浸一宿，研细，不出油用）上件五味，先研巴豆令熟，次下众药，以糯米粥为丸如绿豆大。随儿年岁服之。泻痢用饮米下，取食葱汤下。如膈上有食即吐出；如在中脘即泻下。惊悸，薄荷荆芥汤下。<br />
<br />
　　《博济方》治小儿惊热，化痰利膈。<br />
<br />
　　金花散川大黄（纸裹煨） 干葛 甘草（炙） 川甜硝（别细研。各等分）上件同为细末。每服半钱，水一盏，煎至六分，食后温服。<br />
<br />
　　《灵苑》牛黄膏 退小儿夹惊积热，心闷烦躁，赤眼口疮，遍身壮热，大小便多秘。或生疮癣，咳嗽顽涎，睡卧惊叫，手足搐搦，急慢惊风，渴泻等疾。<br />
<br />
　　牛黄（一分，研） 朱砂（研） 雄黄（研） 黄芩 山栀子仁 栝蒌根 白药子 甘草（炙） 天竺黄（研。已上各半两） 马牙硝（研） 川大黄（饭上蒸三度） 郁金（用皂角水浸三宿，煮令软，切作片子，焙干。各一两） 麝香（研） 脑子（研。各一钱）上十四味研，捣、罗为细末，拌合令匀，用白沙蜜炼熟，捣为锭子。每服一黑豆许，量儿大小，加减与服，用金银薄荷汤下。<br />
<br />
　　《灵苑》甘遂丸 搜疳取恹食，疏脏腑积滞，风热惊热。<br />
<br />
　　甘遂（洗二度） 汉防己 槟榔（各半两） 轻粉（二钱） 干姜（锉碎，微炒令黄色） 青橘皮（汤浸去瓤）巴豆（去壳，水浸，冬五日，夏三日，遂日用两度换水，去心膜，研。各一分）上件七味内，除轻粉、巴豆外，并各细锉相拌和，同焙令干得所，杵、筛为末。先研巴豆如泥，次入软饭再研令极细，次下轻粉并诸药末，搜和，杵合为丸如绿豆大，晒干。如是吃食不着及风热积滞，或大假惊，用煎生姜汤下，空心服。三岁、四岁每服七丸；五岁、六岁九丸；十岁以上十丸；十五岁以上十二丸。取下积伤粘液恶物为度，后更服和气药补之。如未转快，再用三丸至五丸，投之取快为度。膈上有风壅，吐出粘涎物勿疑。如春间要疏转，看风热可甚，临时加减一两粒，勿令嚼破。如有急疾惊热，不拘早晚服用，忌生冷油腻等物。<br />
<br />
　　《灵苑》桃红散 压惊。治风化涎，解伤寒，退惊热方。<br />
<br />
　　半夏（四两，用水浸。每一日一度换水，从夏至前五日，浸至立秋后五日即止。待自成粉，曝干，用细罗子罗去粗者不用，细者取二两） 龙脑（研） 朱砂（研。各一钱） 石膏（细研，以水飞过，用一两半）上四件并用，一处拌合，再研令匀。每服用生姜熟水调下一字。<br />
<br />
　　《灵苑》至宝丹方生犀角 生玳瑁屑 琥珀（研） 牛黄（研） 朱砂（研，水飞过） 雄黄（研，水飞。各一两） 金银箔（各五十片） 龙脑（研） 麝香（研。各一分） 安息香（一两半，去石，酒浸，重汤煮，直候化成水，再滤去滓石，约取净数一两熬成膏）上件药末，同入安息香膏内，研杵为丸如梧桐子大。以新瓷器内盛，具病汤使下。项急中风，阴阳二毒，伤寒，卒中热 ，卒中恶，产后血晕迷闷，卒中疫毒，中诸毒，产后诸疾，山岚毒瓦斯，卒暗风，胎死不下，误中水毒，卒气绝，中风不语，中蛊毒，梦中惊厌，以上诸疾以童子小便入生姜汁少许，同暖令温化下。心肺壅热，霍乱吐泻，神梦不安，头目昏眩，不得睡卧，伤寒发狂，积痰 疟，邪气攻心，小儿惊风，小儿诸痫，小儿心热，卒中客忤，以上诸疾，以人参汤化下。大人三丸至五丸，小儿只一丸至二丸。更量疾状大小服食。<br />

                    <br>
                        <br />
　　《太医局方》牛黄清心丸 治诸风缓纵不随，语言謇涩，心忪健忘，恍惚去来，头目眩冒，胸中烦郁，痰涎壅塞，精神昏愦。又治心气不足，神志不定，惊恐怕怖，悲忧惨戚，虚烦少睡，喜怒无时，或发狂癫，神情昏乱。<br />
<br />
　　牛黄（研，一两二钱） 金箔（一千二百片，内四百片为衣） 麝香（研） 龙脑（研） 羚羊角末（各一两） 犀角末（二两） 干山药（七两） 雄黄（八钱，飞研） 薄黄（炒） 人参（去芦头） 神曲（研。各二两半） 桂（去粗皮） 大豆卷（炒香） 阿胶（炒碎。各一两七钱半） 当归（去芦头） 防风（去苗） 黄芩 麦门冬（去心） 白芍药 白术（各一两半） 甘草（锉，炒，五两） 柴胡（去苗）桔梗 白茯苓（去皮） 芎 杏仁（去皮尖、双仁，麸炒微黄，别研。各一两二钱半） 白蔹 干姜（各七钱半） 大枣（一百枚，蒸热去皮核，研成膏）上除大枣，杏仁、牛黄、脑、麝、金箔、雄黄七味外，为细末，同以研药拌匀，用炼蜜与枣膏为丸，每两作一十丸，用金箔为衣。每服一丸，温水化下，食后服之。小儿惊痫，即酌度多少，用竹叶温汤化服。<br />
<br />
　　《太医局方》五福化毒丹 治小儿蕴积毒热，惊惕狂躁，颊赤咽干，口舌生疮，夜卧不宁，谵语烦渴，头面身体多生疮疖。<br />
<br />
　　元参（洗，焙） 桔梗（各六两） 茯苓（去皮，五两） 人参（去芦头） 牙硝（枯过） 青黛（研。各二两）甘草（锉，炒，一两半） 麝香（研，半钱） 金银箔（各八片，为衣）上为细末，入研药拌匀，炼蜜为丸，每两作十二丸。每一岁儿一丸，分四服，用薄荷水化下。及疮疹后，余毒上攻，口齿鲜血宣露致生臭气，以生地黄自然汁化一丸，用鸡翎扫在口内；热疳肌肉黄瘦，雀目夜不见物，陈粟米泔水化下，食后临卧服。<br />
<br />
　　《太医局方》辰砂金箔散 治小儿心膈邪热，神志不宁，惊惕烦渴，恍惚忪悸，夜卧不安，狂语咬齿及痰实咳嗽，咽膈不利。<br />
<br />
　　辰砂（水飞过，七十两） 桔梗（五十两） 金箔（二百片，入药） 人参（去芦头） 茯苓（去皮） 牙硝（枯，研。各三十两） 蛤粉（水飞，八十两） 甘草（炙，锉，二十五两） 生脑子（二两，研）上为细末。一岁儿每服半钱，薄花汤调下。未满百 儿，腑脏多热，睡卧不稳，大便不利，用蜜汤调下一字，更量儿大小加减。如大人、小儿咽喉肿痛，口舌生疮，每用少许，掺在患处，咽津立效。大人膈热，每服一钱，新水调下，食后临卧服。<br />
<br />
　　《太医局方》牛黄膏 治惊化涎，凉膈镇心，祛邪热，止痰嗽。<br />
<br />
　　人参（去苗，二十五两） 甘草（ ，五十两） 牙硝（研，枯过，十两） 雄黄（水飞，七十五两） 蛤粉（水飞，二百两） 朱砂（水飞，十两） 生龙脑（四两，研） 金箔、银箔（各二百片，为衣）上为细末，炼蜜搜和，每一两八钱作二十丸，以金箔、银箔为衣。一岁儿每服如绿豆大。薄荷温水化下。<br />
<br />
　　量岁数临时加减，服之食后。<br />
<br />
　　《太医局方》虎睛丸 治小儿惊风壮热，痰涎壅滞，精神昏愦，睡多惊啼或发搐搦，目睛直视。<br />
<br />
　　朱砂（水飞，二两） 麝香（研） 天南星（炮） 白附子（炮。各三两） 天浆子（微炒，一百四十个） 使君子（一百个） 胡黄连 天麻（去苗，秤） 茯神（去心木） 腻粉（研） 天竺黄（研。各五两） 青黛（七两，研）上为细末，以面糊为丸如梧桐子大。每一岁儿服一丸，薄荷汤化下，更量虚实加减，乳食后服。<br />
<br />
　　《太医局方》惊风积滞，夜卧惊叫，涎热痰嗽。<br />
<br />
　　金箔镇心丸紫河车（二两半） 人参 茯苓 甘草（锉， 。各五两） 山药（十五两） 朱砂（飞，十两） 牙硝（一两半）金箔（二十片） 生脑（一两） 麝香（半两）上为末，炼蜜丸鸡头大，金箔为衣。每服半丸，薄荷水化下。<br />
<br />
　　《谭氏殊圣方》治小儿痰涎惊热。<br />
<br />
　　寒水石 滑石 甘草（炙）上各等分，为末。每服一字，薄荷汤化下。<br />
<br />
　　《婴孺方》治小儿惊热欲发疹。<br />
<br />
　　消热定惊煎柴胡（十分） 寒水石（十二分） 升麻 栀子仁 芍药（各七分） 子芩 知母（各八分） 竹叶（一升，切）杏仁（六分，去皮尖，炒） 钩藤皮 甘草（炙。各二分） 生葛汁（三合） 蜜（四分）上以水四升七合，煎取一升半，去滓，纳蜜，葛汁，慢火上煎，勿住手搅，存一升二合。一二岁服二合，日再服，夜一服，冬夏过服。<br />
<br />
　　钱乙治肝外感邪风，呵欠烦闷，口中气热，当发散，宜大青膏方天麻末（一分） 白附子末（一钱半，生） 蝎尾（去毒，生） 乌蛇梢肉（酒浸，焙干，取末。各半钱） 朱砂（研） 麝香 天竺黄（研匕谓起也。各一字匕） 青黛（一钱，研）上同再研细，生蜜和成膏。每服半皂子大至一皂子大。月中儿粳米大，同牛黄膏温薄荷水化一处服之。五岁以上同甘露散服之。（牛黄方膏见后。）<br />
<br />
　　钱乙玉露散（一名甘露散）寒水石（软而微青黑，中有细纹者是） 石膏（坚白而有墙壁，手不可折者是好，无，以方解石代之。坚白以石膏敲之段段皆方者是。各半两） 甘草（生，一钱）上同为细末。每服一字或半钱、一钱，食后温汤调下。<br />
<br />
　　钱乙治惊热，上窜切牙。<br />
<br />
　　导赤散方生干地黄（焙，秤） 木通 甘草（炙。各等分）上同为末。每服三钱，水一盏，入竹叶同煎至五分，食后温服。（一本不用甘草，用黄芩。）钱乙治肝热，手寻衣领及乱捻物，泻青丸主之。壮热饮水喘闷，泻白散主之（泻白散方见喘咳上气门中）。<br />
<br />
　　泻青丸方当归（去芦头，切，焙，秤） 龙胆（焙，秤） 川芎 山栀子仁 川大黄 湿纸裹，煨） 羌活 防风（去芦头，切，焙，秤）上件等分为末，炼蜜和丸如鸡头大。每服半丸至一丸，煎竹叶汤同沙糖温水化下。<br />
<br />
　　钱乙牛黄膏 治惊热。<br />
<br />
　　雄黄（小枣大，用独茎葡萝根水并醋共一大盏煮至尽） 甘草末 甜硝（各三钱） 朱砂（半钱匕） 龙脑（一字匕） 寒水石（研细，五钱匕）上同研匀，蜜和为剂，食后薄荷汤温化下半皂子大。<br />
<br />
　　钱乙牛黄膏 治惊热及伤风温壮，疳热引饮。<br />
<br />
　　雄黄（研） 甘草末 川甜硝（各一分） 寒水石（生，飞，研，一两） 郁金末 脑子（各一钱） 绿豆粉（半两）上研匀，炼蜜和成膏，薄荷水化下半皂子大，食后。<br />
<br />
　　钱乙五福化毒丹 治惊热，凉心脾。<br />
<br />
　　生熟地黄（焙，秤。各五两） 元参 天门冬（去心） 麦门冬（去心，焙，秤。各三两） 甘草（炙） 甜硝（各二两） 青黛（一两半）上八味为细末，后研入硝、黛，炼蜜丸如鸡头大。每服半丸或一丸，食后水化下。<br />
<br />
　　钱乙软金丹 治惊热，痰盛壅嗽膈实。<br />
<br />
　　天竺黄 轻粉（各二两） 青黛（一分） 黑牵牛（一粒，取末） 半夏（用生姜三分，捣成面，焙干，再为细末。<br />
<br />
　　各三分）上同研匀，熟蜜剂为膏。薄荷水化下半皂子大至一皂子大，量儿度多少用之，食后。钱乙镇心丸凉心经，治惊热痰盛。<br />
<br />
　　甜硝（白者） 人参（切去芦头，取末） 朱砂（各一两） 甘草（炙，取末） 寒水石（烧。各一两半） 干山药（白者） 白茯苓（各二两） 龙脑 麝香（与前脑并研。各一钱）上为细末，熟蜜丸鸡头大。如要红，入坯子胭脂二钱（即染胭脂），温水化下半丸至一二丸，食后。<br />
<br />
　　《良方》小儿之病，因惊则心气不行，郁而生涎，逆为大疾。宜常服，行小肠去心热。儿自少惊涎，惊亦不成疾。<br />
<br />
　　寒水石膏寒水石（二两） 滑石（水研如泔，扬取细者，沥干，更研无声及止，二两） 甘草末（一两）上量儿大小，热月冷水下，寒月温水下。凡被人惊，心热不可安卧，皆与一服，加龙脑更良。<br />
<br />
　　《良方》治小儿惊热，多涎，身热痰疟，久痢，吐乳，或午后发热，惊痫等疾。<br />
<br />
　　辰砂丸辰砂 粉霜 腻粉（各一分） 生龙脑（一钱）上软粳饭为丸绿豆大。一岁一丸，甘草汤下，大人七丸。<br />
<br />
　　《万全方》治小儿血脉盛实，寒热时作，四肢惊掣，发热大吐。儿若已能进哺，中食不消，壮热及变蒸不解，中风，客忤人鬼气并诸痫等。并宜服龙胆散方龙胆（择去芦头） 钩藤 柴胡（去苗） 甘草（微炙） 赤茯苓 黄芩 桔梗 赤芍药 川大黄（锉，炒。以上各一分）上杵，罗为末。每服一钱，以水一小盏，煎五分温服。<br />
<br />
　　《万全方》治小儿惊热至甚。<br />
<br />
　　郁金散郁金 天竺黄 马牙硝 铅霜（各半两） 龙脑（一分）上捣、罗为末。每服半钱，以热水调下。<br />
<br />
　　《惠眼观证》牛黄散 大解惊热。<br />
<br />
　　郁金（半两，皂角水浸） 牙硝 甘草（炙） 石膏（各一分） 雄黄（一钱，用米醋煮，别研） 龙脑 麝香（各少许）上为末。每服五分，以熟水调下。<br />
<br />
　　《惠眼观证》朱砂膏 治襁褓内牙儿等，因惊风后，余涎响。及初生下，患鹅口重舌 ，心热夜啼，发病搐搦，项背强直，痰涎壅并目带上翻，进退无时。<br />
<br />
　　朱砂（好者，别研） 硼砂（通飞者，研。各半两） 甘草（炙，一分） 牙硝（一两半， 过，少分生，别研） 麝香（研） 龙脑（研。各一字）上先研朱砂四五百转，又别研硼砂同前数，入诸药再研，出，方研脑子，再入诸药末，滚合滴水、研成膏，摊一宿以油纸单内。每服皂皂大，更加减吃。若更滚涎，用鸡子清化下，常服甘草汤。<br />
<br />
　　《刘氏家传方》惊热风涎，前后不通。<br />
<br />
　　大黄（二钱） 甘草 牙硝（各一分）上生锉为粗末。每服半钱，水半盏，入蜜少许，煎至五分，去滓，冷服。入脑、麝尤妙。<br />
<br />
　　《刘氏家传方》天竺黄散 治惊风热。<br />
<br />
　　天竺黄 郁金 山栀子 白僵蚕 蝉蜕 甘草上等分，生用，日干末之。每半钱或一字，冷生水、熟水亦得调下。量儿大小加减。<br />
<br />
　　《刘氏家传方》镇心丸 治惊风热积，惊泻痰涎，壅滞咳嗽，善退壮热，逐恶涎。<br />
<br />
　　朱砂（研） 雄黄（通明者，研。各一钱） 干蝎（全者，七个，生，末之） 脑麝（各半字） 巴豆（七粒，去皮，研，以纸出油尽成霜，同众药和匀，出油了，取十二字）上研匀，白水糊丸粟米大，阴干。一岁一丸，二岁二丸，三岁三丸，随年数。用煎金银薄荷汤下，常服二丸，不拘时候。<br />
<br />
　　《刘氏家传方》阿胶丸 治上焦风壅，咽喉涩痛。镇心脏，去邪气，化痰涎，解伤寒烦热兼小儿惊涎，五般潮热。<br />
<br />
　　阿胶（麸炒焦，三分） 人参 甘草 朱砂（各一两） 脑（一分）上除砂、脑别研，前三味末之和匀，再砂炼蜜丸○大，每服一丸，细嚼麦门冬，温熟水下，食后夜卧服。<br />
<br />
　　解烦热，研薄荷，井花水下。小见一丸分两服，煎荆芥薄荷汤化下。看儿大小加减。<br />
<br />
　　《刘氏家传方》安神丸 治惊镇心脏，退热化涎，小儿常服，永无惊悸之疾。<br />
<br />
　　琥珀如无用茯神 人参 远志（去心） 天麻 花蛇肉（酒浸，去皮骨） 白附子 麻黄（去节） 羌活 大川乌（炮，去皮脐） 蝉蜕（洗去泥土，去内白筋） 南木香（不见火） 真珠末 白僵蚕（直者，去丝，净洗） 全蝎（生姜自然汁炙。各半两） 朱砂（二钱，研极细） 金银箔（别研入。各三十片） 麝香肉（一钱，别研入）上为细末，炼蜜和为丸龙眼大，以朱砂为衣。一丸作四服，用薄荷煎汤化下。<br />
<br />
　　《刘氏家传》睡惊丹 治小儿惊邪，风热痰壅，咽膈不利，夜卧不安，睡中啼哭，惊风搐搦，常服安神镇心，定惊控疾。<br />
<br />
　　铁粉（重罗） 使君子肉 茯苓 蛇含石（炭火烧令红，用米醋淬，凡五遍再捣，醋煮干为度） 天南星（研为粉，用薄荷汁搜和为饼，炙熟）上五味各半斤，为末。金银箔各一百箔，麝香一两，脑子半两拌匀，糯糊丸，皂皂大，朱砂为衣。五岁以下一丸，分二服。三岁以下一丸，分三、四服，薄荷汤磨下。<br />
<br />
　　《张氏家传方》治小儿惊热。<br />
<br />
　　 丸全蝎（一两，炒香，熟） 地龙（去土净，半两，炒香熟）上捣为细末，酒面糊为丸如豌豆大，荆芥汤下。更随儿加减大小丸数。及治大人小儿诸病，发搐无 等。<br />
<br />
　　（丸了朱砂为衣）《庄氏家传方》治小儿惊热。<br />
<br />
　　水银丸水银 黑锡（火熔结为沙子。各半两） 天麻（一分） 干蝎（十个） 白附子（五个，炮） 半夏（十个，炮） 郁金（一个）上为末，烧饭为丸麻子大。每三丸薄荷汤下。<br />
<br />
　　《庄氏家传方》治小儿惊热。<br />
<br />
　　娄金丸牡蛎（左顾者） 黄芩 龙骨 川大黄（各半两） 龙脑（少许） 雄黄（一钱，用一半入药中，一半作衣）上件六味，各细为末后一处更研，炼蜜为丸如豌豆大，以雄黄滚作衣。每服一丸，金银薄荷汤化下，服温水下亦得，不拘时候。<br />
<br />
　　《庄氏家传方》治小儿惊风，镇心，退上焦热。<br />
<br />
　　生砂膏朱砂（三钱） 龙脑 牛黄（各一字） 大硼砂（一钱） 甘草 人参 白茯苓（各半两）上件为末，再研匀，入生蜜和丸如皂子大。每服一丸，新水化下服之。<br />
<br />
　　《庄氏家传方》治小儿惊热，消疳气。<br />
<br />
　　牛黄膏绿豆粉（二两） 光明雄黄 硼砂 甜硝 甘草末（各一分） 龙脑 牛黄（各少许）上件药同研匀，炼蜜为剂。薄荷水破一鸡头大下。<br />
<br />
　　《孔氏家传方》朱砂丸 治伤寒及小儿热，镇心压惊。<br />
<br />
　　天南星末（看牛胆大小，着未酿） 牛胆（一个，腊月黄牛者）上酿牛胆了，吊往透风处至四十九日取，合时用朱砂三钱、麝香一钱同研细，入前末拌和匀，浸牛胆皮子汤为丸，丸如鸡头大。每五丸用新汲水嚼下，薄荷汤亦可。<br />
<br />
　　《孔氏家传方》小儿辰砂膏 压惊化涎，理嗽利膈，退风热。<br />

                    <br>
                        <br />
　　天南星（炮熟） 辰砂（研。各一分） 蝎梢 僵蚕（炒，研） 乳香（研。各一钱） 麝香（研，半钱）上六味，并须制讫秤，再同研匀，炼蜜少许，和剂蜜不欲多。每服量度多少，煎金银汤或熟水化下，乳后。<br />
<br />
　　《王氏手集》治风邪惊热燥闷。<br />
<br />
　　雄珠丸方天麻（半两） 防风 全蝎（炒） 僵蚕（炒。各二钱） 甘草（炙） 牛黄（别入） 麝香（各半钱） 雄黄 朱砂（各一钱）上末之，炼蜜丸如鸡头大，煎皂儿汤化下半丸。<br />
<br />
　　《王氏手集》治小儿惊风，潮热涎盛，咳嗽吐逆，躁闷烦渴，疮疹不快，心胸不利，睡卧不安，惊怖大啼，虚风目涩，四肢不收。<br />
<br />
　　辰砂饼子（宋羲叔方）朱砂（一分） 胆星（腊月用牛胆一枚，天南星末填满，于风中悬干） 天麻 甘草（炙） 白附子（各半两） 蝎梢（二十一个） 梅花脑子（一字）上为末，稀面糊为丸桐子大，捻作饼子。每服一丸至两丸，薄荷汤化下。量儿大小加减。（仍留少朱砂为衣。）《赵氏家传》袖桃丸 镇心安魂魄，散小儿惊热方。<br />
<br />
　　桃奴（去毛） 辰砂（研） 人参（各半两） 真珠 犀角（镑） 玳瑁（各一分） 雄黄（研，一钱） 牛黄（研）生脑子（各半钱）上为末，外入乳钵同研，生蜜丸，随大小丸。麦门冬或人参汤化下。常服如鸡头肉大，小儿半之。<br />
<br />
　　《吉氏家传》治取诸惊气，风热由末退，脸赤唇红者， 散方（生） 白僵蚕（各半两） 白附子（生） 朱砂（各一钱） 甘草（一分，生） 麝香 脑（各少许） 羌活（半钱）上末。每服半钱或一钱，金银薄花汤化下。或有丹毒赤肿，以芸薹菜汤调下。忌猪肉、豉汁动风物。<br />
<br />
　　《吉氏家传》治惊，退风热，解伤寒。<br />
<br />
　　佛手散方川乌头（炮） 麻黄（去节。各一两） 大黄（煨） 甘草（炙） 天麻（生。各一分） 全蝎（七个）上末。每服半钱，水半盏，坯子两粒，煎温服。<br />
<br />
　　《吉氏家传》治小儿心脏惊热，睡卧不稳，膈实涎盛多惊。<br />
<br />
　　红饼子方朱砂（半两，细研） 乳香（三块，水研令匀，水浸，蒸饼心，同朱砂一处剂成） 龙脑 麝香（各半钱） 牛黄（一字）上将龙脑、麝香、牛黄一处研入剂内，和匀，丸如梧桐子大，捻作饼子。每服一二饼子，令薄荷汤下。如痰盛加半夏一分，洗七遍，姜制为末入之。<br />
<br />
　　《吉氏家传》治小儿惊热。<br />
<br />
　　郁金 黄连 甘草（炮。各二两） 蛤粉（三两） 蜜（一两生，一两炼）上将蜜和前药，研匀，更入脑麝各一钱，用熟水化开，入纳膏。每服半皂子大，薄荷汤化下。<br />
<br />
　　《吉氏家传》惊热及昼夜俱热，或往来不定者，宜服清凉膏甘草（炙） 大黄 红芍药 马牙硝（各等分）上末入麝少许，蜜为膏。每服一皂子大，含化，量虚实与服。<br />
<br />
　　《吉氏家传》惊热牛黄丸人参 茯神（各一钱） 郁金（四钱） 雄黄（半钱）上末，水化熊胆，煮糊为丸如绿豆大，以薄黄为衣。每服五七丸，淡姜汤下。<br />
<br />
　　《吉氏家传方》郁金散 退小儿一切惊热。<br />
<br />
　　川细郁金（半两，皂角水煮，切碎，焙干） 白芍药 天竺黄 甘草（炒） 硼砂（各一分） 朱砂（一钱）上为末。每服半钱至一钱，薄荷蜜水下。<br />
<br />
　　《朱氏家传》治惊退热。<br />
<br />
　　牛黄散郁金（半两，皂角半条同煮，俟郁金软去皂角，不用切） 大黄（蒸三度） 山槐 甘草（炙） 牙硝 朱砂 脑麝（各半两）上为末，一字半钱，蜜水调下。<br />
<br />
　　《朱氏家传》治小儿惊热。<br />
<br />
　　越桃散山栀子（去皮，炒） 石膏（生） 藿香（各一两） 甘草（炙，三分）上件为末。每服一钱，小儿半钱一字，水一盏，煎七分，麦门冬熟水下亦得。大小便痛涩皆治。<br />
<br />
　　《朱氏家传》治小儿心肺壅盛，口舌生疮，涩壅气促，惊热。<br />
<br />
　　牛黄膏郁金 葛粉（各一两） 甘草（炙，三分） 山栀子仁（半两） 雄黄（二钱）上件为末，炼蜜成膏。每服一皂角子大，薄荷汤化下。<br />
<br />
　　长沙医者丘松年传青龙膏 治惊风潮热昏困，涎盛全蝎（七枚，微炒） 白附子（炮裂） 人参 白茯苓 水银砂子（各一钱） 防风 天麻 独活 螺青（各二钱）上除螺青、水银砂子外为细末，次研入一处令匀，炼蜜为丸如梧桐子大。每服一丸，煎金银薄荷汤化下。<br />
<br />
　　长沙医者丘松年传镇心散 镇心安神，压惊涎，凉膈，祛一切风邪客热。<br />
<br />
　　人参 远志（去心，秤） 白茯苓 甘草（炙。以上各一分）上为细末，入朱砂一钱，牙硝一分细研匀。每服半钱，金银竹叶汤调下。<br />
<br />
　　长沙医者丁时发传治惊风热方。孩儿惊热或悲哀，咳嗽频频喘上来，奶乳相停胃膈上，转增虚汗用心猜。宜红桃散天南星（一个小者，开坑入朱砂半钱，入在土坑内，盖盖，少火 存性） 滑石 轻粉（各半钱） 脑麝（各少许）全蝎（二十一个，全者）上件为末。每服一字或半钱，薄荷汤调下。<br />
<br />
　　长沙医者丁时发传牛黄散 治小儿惊热、潮热、伤风风热，壮热夹惊，伤寒不解，涎潮发搐搦，退诸般热候。<br />
<br />
　　郁金（一两，皂角七寸，巴豆二十一粒，用水一升，煮干，去巴豆，焙干） 甘草（炙） 大黄 茯苓 朱砂 人参（各一分） 牙硝（半两） 轻粉（一钱半） 麦门冬（去心，焙干，一分）上为细末。每服半钱，麦门冬汤入蜜调下。<br />
<br />
　　长沙医者丁时发传小儿心惊，化涎退热。<br />
<br />
　　钩藤散钩藤 山栀子仁 防风 甘草（以上各半分）上件为末。每服一平钱，用水四分，煎二分与服。<br />
<br />
　　长沙医者王 传变蒸散 治小儿体性常热及变蒸惊热不解，夹热烦躁，时叫泣无歇。及骨热生疮，面色常黄瘦瘁，不进奶食。<br />
<br />
　　柴胡（去芦，洗，锉） 甘草（炙） 人参（去芦，洗，锉） 元参（净洗，锉。各一两） 麦门冬子（去心，一两半） 龙胆草（半两，若变蒸或常服只一分，随时加减）上件为末。每服一钱，水一小盏，煎至三五沸，温服，一日三、五服。常服去疳。若骨蒸烦热服尤妙。<br />
<br />
　　长沙医者郑愈传治小儿一切惊热，生涎方。<br />
<br />
　　龙骨（一钱） 龙齿（二钱） 铅白霜（三钱） 朱砂（半钱）上件为末。每服半钱，煎金银薄荷汤调下。<br />
<br />
　　长沙医者郑愈传压惊退热下涎。<br />
<br />
　　牛黄膏郁金（三钱） 雄黄 甘草（炙） 干葛（各二钱） 轻粉（半钱） 川消（一钱）上为末，炼蜜为膏梧桐子大。每服一粒，薄荷汤化下，加减用之。<br />
<br />
　　长沙医者郑愈传治小儿独体。<br />
<br />
　　朱砂膏 压惊镇心，化风涎，除温壮，益小儿，利荣卫，散膈热。<br />
<br />
　　朱砂 人参 茯苓（各二钱） 蝎梢（七个） 硼砂（一钱） 牛黄 脑麝（各少许） 金银箔（各七片）上件为末，入乳钵研，炼蜜为膏，梧桐子大。每服一饼，食后温薄荷汤化下。<br />
<br />
　　长沙医者郑愈传朱砂膏 治小儿惊热涎潮方。<br />
<br />
　　甘草（炙，四钱） 蝎（生用，一分） 脑麝（各少许） 朱砂（半两，一半入药，一半为衣） 半夏（二两，用皂角水、白矾水浸一伏时久取出，汤洗去滑为度，切作片子，焙草）上件为末，炼蜜为丸如皂角子大，朱砂为衣。每服一丸，薄荷汤下。<br />
<br />
　　长沙医者郑愈传牛黄散 治小儿惊热涎作方。<br />
<br />
　　郁金 白药 甘草（炙） 天南星（用浓即皂角水煮干为度。各一两）上为末。每服半钱，薄荷汤下。<br />
<br />
　　长沙医者郑愈传镇心丸 治小儿惊涎盛，发热，目上眼急。<br />
<br />
　　朱砂 铁粉（水飞） 天竺黄 钩藤（各半两） 麝香（一分）上件为末，生蜜为丸如绿豆大。薄荷汤化下一二丸。<br />
<br />
　　卷第八<br />
<br />
　　惊积第四茅先生小儿有惊积候：忽然地身热气喘，啼声低，夜睡觉腹里有物跳动，此候因惊久而不安，传此所治者、用牛黄膏（方见膈热门中）夹朱砂膏（方见本门中）调理即愈。<br />
<br />
　　《五诀》惊积候歌：（先真乌犀膏，取方见急慢惊风门中，次调气，镇心下涎。）小儿惊积每因涎，积热肝心腑脏传，哽气面青痰愈盛，胃虚频呕利多般。<br />
<br />
　　《石壁经》三十六种内惊风渐热候歌：渐热多因积在脾，泻如白土又如脂。朝来发内频生汗，次后多烦渴水啼。若取转虚其热盛，凉心此患始相宜。更看耳畔为形候，赤者为风黑热随。<br />
<br />
　　因积聚致深，故使腹肚热，手足心亦热。又发惊候：饮冷水，又多烦躁渴饮，至夜则多啼叫，其泻有如豆沙之状。若失治，则睡重仍加手足发搐搦也。治须分水谷调气，旋旋去其积，次止渴，发汗即愈。（《凤髓经》此候歌括一同，仍注云：有风与生银丸，有热与金叶散。生银丸方与《玉诀》同，见急慢惊风门，金叶散方见本门中。）《小儿形证论》四十八候惊风渐热歌一同，后云：此候是惊积相兼潮热，早晨额上有汗便是形证，只与丸（方见一切痫门中）与服便安。或不退，微似疏泻，次调气。<br />
<br />
　　《仙人水鉴》取小儿惊积，不动脏腑。<br />
<br />
　　乳香丸乳香 轻粉 白丁香 白附子（生用） 夜明砂（各一钱） 巴豆（二七粒，去油） 麝香（一字）上为末，研匀，面糊为丸如麻子大。每服三丸，淡姜汤下。<br />
<br />
　　《仙人水鉴》又犀角膏方 取惊积。<br />
<br />
　　犀角（一分） 天南星（一个） 干蝎 白僵蚕（炒） 铁粉（各一钱） 巴豆（三七粒） 白附子（生用、二个）轻粉 麝香（各少许）上为末，研匀，用蜜炼成膏，丸如黑豆大。薄荷汤下。<br />
<br />
　　茅先生治小儿惊积，惊热。<br />
<br />
　　朱砂膏朱砂（半两） 硼砂 马牙硝（各三钱） 真珠末（一钱） 元明粉（二钱。以上并别研） 脑麝（各一字）上件各为末，于一处拌和合，用好单角起，不久其药自成膏。如小儿诸般惊，用药一黄豆大，常用金银薄荷汤少许化开下；如遍身潮热，用甘草煎汤下；狂躁恶叫，用生地龙汁化下。一腊及一月日内小儿不通下药，可用药使乳调涂在奶上，令牙儿吮奶吮下。<br />
<br />
　　《博济方》治小儿惊积，镇心脏，化疾涎。<br />
<br />
　　小朱砂丸朱砂（一分，细研） 巴豆（三十粒，去皮膜，出油尽） 杏仁（五枚，于熟灰内过汤退皮尖。一本用杏仁五十粒）半夏（汤洗七遍，焙为末，二七钱）上件四味，一处同研令细匀，以面糊和为丸如绿豆大。二岁只服一丸，荆芥薄荷汤下。三岁加一丸，五岁服三丸。如有惊伏在内，即行尽仍旧药出；如无惊，药丸更不下，甚妙而复稳。<br />
<br />
　　《博济方》治小儿伏惊积在内，壅并痰涎及奶癖取虚，中积转惊。<br />
<br />
　　辰砂丸辰砂 腻粉（各一钱） 定粉（半两） 粉霜（一钱半） 麝香（少许） 白丁香（半字）上件六味，同研为细末，用粟米饭和为丸如绿豆大，捏作饼子，慢火内微炮令紫色。用粟米饭饮化一丸，微利为度。<br />
<br />
　　《博济方》治小儿惊积壮热。<br />
<br />
　　钱汤丸猪牙皂角（烧灰） 朱砂 滑石末（各一钱） 天南星（末，半钱） 轻粉（一分） 巴豆（二十四粒，去皮尖）上件六味，同研至细，以寒食面为丸如绿豆大。每服一岁一丸，二岁二丸，三岁三丸，煎钱汤下，临卧服。<br />
<br />
　　《灵苑》治脾积气及夹食，结胸伤寒，四肢逆冷，久患冷疾，兼小儿惊积食劳大效。<br />
<br />
　　水银丸水银 硫黄（与水银结成沙子） 巴豆（去心皮，不去油，与前二味沙子同研。各一两） 礞石 砂（同研。各半两）上五味，都更研令极细，以好米醋合和得所，先作一地坑如茶盏大，深四指，浮火 通赤，去灰火，以醋纸衬摊药在内，将碗子盖土培之一宿，取出浪干，又再研，用熟水面糊作丸如小豆大。每服二丸或三丸，用生姜枣子汤下。伤寒用橘皮生姜枣子葱汤下五丸至七丸。或四肢冷及时疾五七日不得汗者，用龙脑，麝香，腻粉、牛黄各少许研末，调冷水吞下五七丸。更看大人小儿虚实加减服。<br />
<br />
　　《灵苑》取小儿急、慢惊风热积大效。<br />
<br />
　　虎睛丸方干蝎 天南星 半夏 腻粉 白附子（各一分） 滑石末（一钱） 巴豆（二十五粒，去皮膜，细研入）上件七味药，并为末，用粟米饭研合为丸如绿豆大。每一岁一丸。如大肠风热，一岁二丸，并用薄荷冷熟水吞下。<br />
<br />
　　《灵苑》治小儿急、慢惊风，夜啼，虚积痰毒，宜用朱砂丹巴豆霜 干蝎 天南星 朱砂（别研。各一钱） 木鳖子（一个，炮去壳，研为末）上件并为末，用蒸饼心研合为丸如绿豆大。每一岁二丸，用桃白皮煎汤，令温吞之。<br />
<br />
　　《灵苑》治小儿惊风积，大效。<br />
<br />
　　软金丹白附子（大小二枚） 蝎尾（七个） 金汞沙子（豌豆大） 朱砂 铅白霜 粉霜 青黛（各一钱） 腻粉（一钱）白矾（一钱，烧令汁尽） 巴豆（二十个，细研，新瓦上油出）上件药，并为细末。用天南星劈破，浆水煮令软烂，和前药末研合为丸如梧桐子大。每用荆芥龙脑汤磨下半丸至一丸，便取下惊涎，并不挠人，有患者只一服取效。<br />
<br />
　　《谭氏殊圣》治小儿惊积。<br />
<br />
　　青龙丸青黛 轻粉（各一钱） 蝎梢（三个） 麝香（少许） 巴豆（二七粒，去皮膜油）上先将巴豆于钵内细研令如面泥，后入诸药研令极细，用朱砂为衣如粟壳大。看小儿肥瘦，加减五三丸，薄荷汤下。<br />
<br />
　　《三十六种》治惊风，渐热有积。<br />
<br />
　　羚羊角汤子芩 羚羊角屑（等分）上件为粗末。每服二钱，水一盏，煎至五分，去滓，分作二服，如未解加煎。<br />
<br />
　　《凤髓经》金华散 退小儿一切惊风，积实潮热方。<br />
<br />
　　郁金（皂角水煮） 天竺黄（各一钱） 牙硝（煨） 甘草（炒。各一分） 朱砂（一钱半）上为细末。每服半钱或一字，薄荷蜜水调下。<br />
<br />
　　《聚宝方》真珠丸 治小儿惊积、食积，温壮，喘粗痰滞。<br />
<br />
　　真珠末（半钱） 天南星（炮黄） 腻粉 白滑石 续荽子（去皮） 半夏（浆水煮软，切、焙。各一钱） 巴豆（二十一个，去皮膜，水浸一宿，留油）上七味为末，糯米饭为丸如绿豆大。二岁以下一粒，二岁以上二粒，三岁以上五粒，七岁以上七粒。取惊积，葱汤下。只惊，荆芥薄荷汤下，临卧服。<br />

                    <br>
                        <br />
　　《刘氏家传》香犀丸 治小儿惊积，镇心脏，化涎，一切无辜惊疾。<br />
<br />
　　金银箔（各三十片） 羌活 远志 使君子（炮） 京墨（烧过） 全蝎 白附子 麻黄（去根节） 犀角（各三钱） 青黛（细研） 滴乳（别研） 熊胆 芦荟（各汤化） 朱砂（别研） 陈腊茶（第一等好者） 天竺黄（别研。<br />
<br />
　　各二钱） 真麝香（别研，一钱）上件为细末，炼好蜜丸如小弹子大。一丸分作六服，用薄荷汤化下。<br />
<br />
　　《张氏家传》顺气丸 治小儿惊积及男子、妇人血气脐腹疼痛。大人、小儿或有所伤并宜服之。<br />
<br />
　　甘草（ ） 芍药（洗） 官桂（去粗皮，秤） 川当归（焙） 蓬莪术 干姜（各炮） 陈橘皮（去瓤，秤） 川大黄（湿纸裹，煨，切片子，焙） 巴豆（去皮，用醋五升，入巴豆在银石器中热，醋尽取出，研令细） 宣连上件等分为末，以糯米粥为丸如麻子大。常服三五丸至十丸，茶汤温水下。如要宣转，量虚实加至十丸或十五丸。食积、气积，生姜橘皮汤下。丈夫元气，炒茴香盐汤下。妇人血气，当归醋汤下。胸膈不快或泻痢，生姜汤下。小便淋沥，灯心汤下。小儿惊积，薄荷汤下。<br />
<br />
　　《庄氏家传》治积惊气。<br />
<br />
　　牛黄 夜明砂（各一分） 苦楝子（十个，去皮） 川大黄（一两） 胡黄连（半两）上为末，用蜜丸如桐子大。温水化一丸，取下为度。<br />
<br />
　　《庄氏家传》治小儿五惊积。<br />
<br />
　　朱砂丸常服方朱砂 雄黄（各二字） 麝香（一字） 槟榔（一分） 大南星末 白附子（各一字） 蝎梢（七个） 巴豆霜（五个，水浸，研出油，瓦上泣尽）上件为末，煮白糊为丸如粟米大。一岁二丸，常服，荆芥汤下。浑身热亦可服三五丸。<br />
<br />
　　《王氏手集》治惊积风涎，潮发不住，手足搐搦，不省人事。<br />
<br />
　　一醉膏方辰砂（上等好者） 人参（好者。各一两） 乳香（一两半，明者） 真珠末 生龙脑（各一分） 飞罗面（秤六分） 酸枣仁（温汤浸，去皮，二两）上件碾为细末，一处匀和，再研令细，以炼蜜和，新竹筒内盛，用 叶油纸封定，饭上蒸一时辰，取出丸如小弹子大。每服一丸，以法酒一大盏温化下。更以一盏投之，未愈再服，涎多即吐，小病大便出。小儿潮发搐搦，以薄荷水化皂角大。<br />
<br />
　　《吉氏家传》治惊风取积及慢惊，或才生下三、两日后，便宜服桃红散天南星末 白附子末 朱砂（各一钱） 全蝎（二十个） 麝香（少许）上同研为细末。每服一字，金银薄荷汤下。<br />
<br />
　　《吉氏家传》治惊积。<br />
<br />
　　青金膏水银 青黛（各一钱） 蝎（四个，全者） 轻粉 麝香（各少许） 巴豆（七粒，去油） 枣子（十个，去皮核，同水银入钵内研如泥）上将枣肉、水银一处为膏，丸如绿豆大。一岁一丸，金银薄荷汤下。<br />
<br />
　　《吉氏家传》治诸般积，或惊怯不通，取积。<br />
<br />
　　木香散 此药立取下。<br />
<br />
　　木香（一钱） 陈皮（去白，二钱） 巴豆（五粒，去皮膜）上三味炒巴豆黄色，只取五片，不用以前药，为末。每服半钱或一字，陈米饮调下。如吐泻，瓦瓶煎香附子汤下，大小加减服。<br />
<br />
　　《吉氏家传》治夹惊伤寒惊悸，食积泻等疾。<br />
<br />
　　青金饼子白附子 天麻 僵蚕 大附子（炮。各一钱） 全蝎 青黛（各半钱） 天南星（酒浸，煮熟，三钱）上件为末，入水银一钱、轻粉二钱、麝香半字、巴豆十五粒去心膜，同研细为饼子，如此○大。每饼用脑子薄荷汤化下。<br />
<br />
　　《吉氏家传》葱汤丸 取惊积、食积、潮热、烦躁面赤、气喘腹胀。<br />
<br />
　　南星（末） 白附子（末） 滑石（末） 朱砂（末。各挑二钱匕） 全蝎（十个） 轻粉（挑一钱匕） 麝香（少许） 粉霜（挑半钱匕） 巴豆（十四个，去皮心膜，出油）若作真珠丸，加朱砂为衣。<br />
<br />
　　上为末，稀面糊为丸如此○大。每服五七丸加减。取积，葱白薄荷汤，临睡时下。<br />
<br />
　　《吉氏家传》乌犀膏 治小儿急惊、风热、涎积。但是一切热积，宜用此药取。<br />
<br />
　　京墨（火 ） 水银砂 犀角屑（各一分） 轻粉 牛皮胶（蚌粉炒） 粉霜（各一钱） 朱砂（一钱半） 滑石（末，一钱） 白附子（一钱匕） 麝香（少许） 巴豆（三十粒，去壳，针穿，灯烧存性）上为细末，炼蜜为丸。每服一皂子大或半豆大，加减服，食后用薄荷汤化，下涎为效。<br />
<br />
　　《朱氏家传》惊积八宝散大天南星（一个，文武火炮微黄色、存性，勿太过，盖地上出火毒，为末） 轻粉（三钱） 雄黄（通明者） 脑子（研） 麝香 蝎（焙为末） 朱砂（各半钱） 生犀角（末，二钱）上件匀研。一月三岁以下一字，以上半钱。看大小加减，用金银薄荷汤下。重者连服，二服了睡，或泻或吐自止，用和气药。<br />
<br />
　　草果子（一个，去皮） 丁香 木香（各一钱 蒸一度） 青皮（五片，去瓢，炒）上件末。熟水下一字半钱。<br />
<br />
　　长沙医者丁时发传惊积方。孩儿惊积事难明，涎上时时不少停，眼畔山根如碧色，急须与取便醒醒。<br />
<br />
　　滚痰丸青黛 粉霜 水银 滑石（各半钱） 轻粉（一分） 蝎（十四个） 巴豆霜（二钱匕） 朱砂 乳香 百草霜（各一钱） 香墨（一寸） 脑麝（各少许）上件为末，蜜丸如此○大。三岁以上五丸，随年岁加减，用金银薄荷汤吞下。<br />
<br />
　　卷第八<br />
<br />
　　惊虚第五《小儿形证论》四十八候惊虚候歌：长虚啮齿面青黄，噎乳涎高胃气伤。 饶啼眠不得，上窜气急泻偏黄。风盛涎多应发搐，变异时时色不常。退取虚惊无别候，痰涎坠下病何妨。<br />
<br />
　　此候因虚成惊虚，涎上可下变涎丸，次补虚匀气。如切牙啼哭，微下，数服通心行小肠药即痊，宜服安神散。（方见本门。）《四十八候》变涎丸牙硝（一钱） 硼砂 南星 粉霜（各半钱） 半夏（十个，去皮脐） 朱砂（一分，醋面裹） 巴豆（不拘多少，同半夏、朱砂入水煮，去豆为膏用）上为末，皂角膏丸如绿豆大。每服十粒至七粒，取下惊涎。次补气，凡有涎，皆用此药。<br />
<br />
　　《四十八候》安神散 治惊虚。<br />
<br />
　　人参 茯苓 朱砂（各一钱） 真珠（半钱） 甘草（炙，三寸） 蝉蜕（七个） 麝香 犀角屑（各少许）上为末。薄荷汤下一钱，又解夜啼。<br />
<br />
　　《四十八候》定魂汤 治惊虚。<br />
<br />
　　人参 白术 茯苓（各一钱） 酸枣仁（半两）上为末，饭饮下一钱。如惊，薄荷汤下。<br />
<br />
　　《赵氏家传》治小儿因虚生惊。<br />
<br />
　　乌蛇丸乌蛇肉（炙） 全蝎 神曲（炒） 白僵蚕（各半两） 蝎梢（一分） 蝼蛄（细研，候诸药成末方用）上为末，酒糊丸如黄米大。每服二十丸，米饮下。<br />
<br />
　　卷第八<br />
<br />
　　搐搦第六钱乙论肝有风。目连扎不搐，得心热则搐。治肝泻青丸，治心导赤散主之。（泻青丸方见惊热门中，导赤散方见实热门中。）钱乙论肝有热。目直视，不搐，得心热则搐。治肝泻青丸，治心导赤散主之。（方见同前。）钱乙论肝有风甚，身反折强直，不搐，心不受热也，当补肾治肝。补肾地黄丸，治肝泻青丸主之。凡病或久皆引肝风，风动而止于头目，目属肝，风入于目，上下左右如风吹，不轻不重，儿不能任，故目连扎也。若热入于目，牵其筋脉，两 俱紧，不能转视，故目直也。若得心热则搐，以其子母俱有实热，风火相搏故也。<br />
<br />
　　治肝泻青丸，治心导赤散主之（方见同前。）钱乙论惊痫发搐。男发搐，目左视无声，右视有声。女发搐，目右视无声，左视有声，相胜故也，更有发时证。<br />
<br />
　　钱乙论早晨发搐。因潮热，寅卯辰时身体壮热，上视，手足动摇，口内生热涎，项颈急，此肝旺，当补肾治肝也。补肾地黄丸，治肝泻青丸主之。（地黄丸方见虚寒门中，泻青丸方见惊热门中。）钱乙论日午发搐。因潮热，己午未时发搐，心神惊悸，目上视，白睛赤色，牙关紧，口内涎，手足动摇，此心旺也，当补肝治心。治心导赤散、凉惊丸，补肝地黄丸主之。（导赤散方见实热门中，凉惊丸方见一切惊热门中，地黄丸方见同前。）钱乙论日晚发搐。因潮热，申酉戌时不甚搐而喘，目微斜视，身体似热，睡露睛，手足冷，大便淡黄水，是肺旺，当补脾治心肝。补脾益黄散，治肝泻青丸，治心导赤散主之。（益黄散方见胃气不和门中，泻青丸、导赤散方见同前。）钱乙论夜间发搐。因潮热，亥子丑时不甚搐而卧不稳，身体温壮，目睛紧斜视，喉中有痰，大便银褐色，乳食不消，多睡，不纳津液，当补脾治心。补脾益黄散，治心导赤散、凉惊丸主之。（方见同前。）钱乙论伤风后发搐。伤风后得之，口中气出热，呵欠顿闷，手足动摇，当发散，大青膏主之。小儿生本怯者，多此病也。（大青膏方见惊热门中。）钱乙论伤食后发搐。伤食后得之，身体温，多唾多睡，或吐不思食而发搐，当先定搐。搐退，白饼子下之。<br />
<br />
　　后服安神丸。（白饼子方见本门中，安神丸方见虚热门中。）钱乙论百日内发搐。真者不过三两次必死，假者发频不为重。真者内生惊痫，假者外伤风冷，盖血气未实，不能胜任乃发搐也。欲知假者，口中气出热也。治之可发散，大青膏主之，及用涂囟浴体法。（大青膏方见同上，涂囟及浴体法方见本门中。）钱乙论搐别真假云：李司户孙病生百日，发搐三五次。请众医治，作天 或作胎惊痫，皆无应者。后钱乙用大青膏如小豆许，作一服发之，复与涂囟法封之及浴法，三日而愈。何以然？婴儿初生，肌骨嫩怯，被风伤之，子不能任，故发搐。频发者轻也。何者？客气在内，每遇不任即搐。搐稀者，是五内发病，不可救也。搐频者宜散风冷，故用大青膏，不可多服，盖儿至小易虚易实，多即生热，止一服而已。更当封浴，无不效者。<br />
<br />
　　钱乙论发搐逆顺云：李寺丞子三岁，病搐自卯至巳，数医不治。后召钱氏视之。搐目右视，大叫哭。李曰：何以搐右？钱曰：逆也。李曰：何以逆？曰：男为阳而本发左，女为阴而本发右。若男目左视，发搐时无声，右视有声；女发时右视无声，左视有声。所以然者，左肝右肺，肝木肺金。男目左视，肺胜肝也。金来刑木，二脏相战，故有声也。治之泻其强而补其弱，心实者亦当泻之。肺虚不可泻，肺虚之候，闷乱哽气，长出气，此病男反女，故男易治于女也。假令女发搐，目左视，肺之胜肝，又病在秋，即肺兼旺位，肝不能任，故哭叫。<br />
<br />
　　当大泻其肺，然后治心续肝。所以俱言目反直视者，乃肝主目也。凡搐者，风热相搏于内，风属肝，故引见之于目也。钱用泻肺汤泻之，二日不闷乱，当知肺病退。后下地黄丸补肾三服，后用泻青丸、凉惊丸各二服。<br />
<br />
　　凡用泻心肝药，五日方愈，不妄治也。又言肺虚不大泻者，何也？曰：设令男目右视，木反克金，肝旺胜肺，而但泻肝，若更病在春夏，金气极虚，故当补其肺，慎勿泻也。<br />
<br />
　　钱乙论热必惊搐：广亲宅七太尉方七岁，潮热数日欲愈。钱谓其父二大王曰：七使潮热将安，八使预防惊搐。王怒曰：但使七使愈，勿言八使病。钱曰：八使过来日午间即无苦也。次日午前，果作急搐，召钱治之，三日而愈。盖预见目直视而腮赤，必肝心俱热，更坐石杌子，乃欲冷，此热甚也。肌肤素肥盛，脉又急促，故必惊搐。所言语时者，自寅至午，皆心肝所用事时，治之泻心肝补肾，自安矣。<br />
<br />
　　《石壁经》三十六种惊风搐搦候歌：多啼急搐更无偏，吐泻风传气不宣。先爱睡中微有汗，（《凤髓经》至此乃云：原看眼中微有泪，始见儿家本病源。<br />
<br />
　　此因胃气盛，乳食太过，又被物惊，是致作吐或即作泻，失治，即白日睡重至夜哭叫不休，手足或搐搦。）气粗眼急自当然，面红患在非为瘥，爱哭心中却聚涎，脸有红筋痫病作。乱纹生指病应传，（《凤髓经》此一句云：指内青纹病又传。）看形定色须明审，灵药除风不在言。（气粗发热当微凉胃气，次去惊候，后散其涎。若涎可更看两脸上有青色或紫红丝，如结螺之状者，其疾病未全效，当调气，次去其惊风候。两手第二指乱纹生如鱼刺之状者，亦同前治之也，当调气须去其惊。《凤髓经》惊风搐搦散句颇同。仍又有注云：与乌犀膏下涎，次与生银丸，二方与《玉诀》同，并见急慢惊风门中。）《石壁经》三十六种急惊偏搐候歌：先看孩儿面脸青，次看背上冷如冰。阳男搐左无妨事，忽然搐右便惊人。女搐右相犹可治，搐归左畔不须闻。更忌手心如水汗，皱眉高腹岂安存。（四十八候此末二句乃云：人忌闷涎传入肺，结在心中病转深。）此候因受寒邪所致也。若治则先调胃气，次当发汗。如背上复暖则可治，若根据前冷则不可治。更手中汗出或臭气或叫不止，乃内 也，不治。（《凤髓经》此歌并同。但有注云：如顺搐，与生银丸、镇心丸。生银丸方见一切惊门中。）《仙人水鉴》治小儿惊风搐搦。<br />
<br />
　　龙脑膏生白龙脑（半钱） 腻粉（一分） 石脑油（少许） 水银（一分，好酥一块如枣大，同研细） 白附子（一钱，轻炮过） 天南星（二钱，轻炮过）上为末，面糊少许，研令熟，于瓷石器内盛贮，不得透风，丸如绿豆大。一、二岁每服一丸，三、四岁以来每服二丸，煎金银薄荷汤下，乳香汤亦得。<br />
<br />
　　《博济方》治小儿惊风搐搦，化涎镇心。<br />
<br />
　　神效归魂丹使君子（二枚，以面裹于慢火中煨，候面黄为度，去面用之） 水银（结砂子） 香细墨 芦荟 真熊胆 腊茶 龙脑乳香（各一钱） 辰砂 天竺黄 青黛（各半钱） 蝎梢（二七枚） 轻粉（二钱） 寒食面（一钱半）上件十四味，同研令匀细，滴水和为丸如绿豆大。每服一丸，薄荷蜜水化下。如小儿稍觉惊着，化半丸与吃，若能常服永无惊疾。<br />

                    <br>
                        <br />
　　《博济方》治小儿惊搐不定，或因惊风已经取下，此病再作，气粗喘促。宜服此延寿散鸡舌香（大者，三枚） 朱砂（半钱） 五灵脂（一钱半） 黄 （一钱）上件四味，同研为细末。每服半钱，用研糯米泔调下。如孩子小只服一字。<br />
<br />
　　《博济方》治小儿惊风搐搦，痰塞在心，戴眼直视，或眼不开，口噤，四肢或冷或热，大便或秘或泄。神效龙脑膏生龙脑（一钱，用柳木槌子研，以熟脑代亦得） 腻粉（一钱） 水银（半两，用腊茶半钱，好酥一块如枣大，以水银一处揩磨，调涂杀研之） 天南星（二钱，先去皮脐，湿纸裹，热灰内煨、炮，取出为末用，同研） 石脑油（冬天用半两，夏天用一分将前末同研，候油入和调，硬软得所）上件五味，为丸如绿豆大。一岁、二岁、三四岁一服一丸、二丸，煎乳香汤下，不得化破。服后三五顿食久，取下恶物痰涎，大有奇功。<br />
<br />
　　《灵苑》治小儿惊风搐搦，宜服水银丸方白附子 天南星（各烧黑） 天麻 水银 白僵蚕（各一两） 干蝎 犀角 脑麝（研。各一分）上件九味细捣、罗，更研令极细。先用煮枣肉研，杀水银令无星后，却入诸药末同研，合作丸如梧桐子大。<br />
<br />
　　每服一丸，用薄荷汤化下，汗出瘥。如小可只用半丸，先滴好酒浸开，卧时温酒下，薄荷汤亦得。<br />
<br />
　　太医《局方》太一丹 治小儿诸风惊痫，潮热搐搦，口眼相引，项背强直，精神昏困，痰涎不利及一切虚风，并皆治之。<br />
<br />
　　天南星（炮） 乌蛇（酒浸，取肉。各三钱） 干蝎（微炒，一钱半） 白附子（炮，三钱半） 天麻（去芦头）麻黄（去根节） 大附子（炮，去皮脐。各半两） 白僵蚕（拣净，碎，炒，四钱）以上为细末，以水一升，调浸三日，以寒食面一斗拌匀，踏作曲，须六月六日以楮叶罨七日取出，逐片用纸袋盛挂当风，十四日可用。每曲末一两入下项：琥珀（研，一钱） 辰砂（飞，研，六钱） 雄黄（飞，研，三钱） 甘草（炙，锉为末，半钱）上合研匀，炼蜜和丸如鸡头大。每服一丸，温水化下，不计时候。<br />
<br />
　　《谭氏殊圣方》：小儿惊搐众疾先，且用红龙散半钱，分作三服根据使下，十个之中十个痊。龙珠龙齿铅霜末，天南星水浸七宵间，若获此方神妙理，他年功行满三千。<br />
<br />
　　红龙散龙脑（少许） 朱砂（半钱） 龙齿（二钱） 天南星（五钱，先须水浸七日，逐日换水，日满取出，切作片子，晒干为末） 铅白霜（三钱）上件并研令极细。每服一字，葱白金银汤下。此善治小儿急慢惊风及四时伤寒，浑身壮热，唇口焦干，两目翻露，手足搐搦宜服之。连吃三两服，候惊汗出为妙，忌一切毒物。<br />
<br />
　　《谭氏殊圣方》：小儿掣搐似痫风，眼白唾涎向后弓，聚气拥毒心脏热，看看大命即须终。雄黄犀角蛇黄等，用枣为丸气必通，轻粉蜜调倾入口，水银相共立神功。<br />
<br />
　　水银丸水银（一钱） 轻粉（二钱） 蛇黄 雄黄（各一大钱，研） 生犀末（半钱）上同研，令永星尽，以陈青州枣肉丸如大豆。看小儿大小加减。百日内儿，蜜水研下一丸，忌毒物。<br />
<br />
　　《谭氏殊圣方》：小儿偏搐一相频，《秘录》分明母受惊，忽若发时唇口动，刹那搦撮筑心神。潮来手脚皆牵动，退后皮肤面色青，但取茯苓参一分，雄朱和合便惺惺。<br />
<br />
　　宝寿散（一名金砂散）雄黄 茯苓 人参 马牙硝（研。各一分） 朱砂（半两，研，水飞过）上研末。热水下半钱，一岁以下一字。<br />
<br />
　　《谭氏殊圣方》：小儿头痛目无光，恍惚时便冷水浆，频吃水来不解渴，看看手足又翻扬。郁金寒水生犀角，和合沙糖服最良，更取金箔粳糯米，洗心除热便安康。<br />
<br />
　　罢搐散寒水石（半两） 英粉（三钱） 犀角（末，一钱） 郁金（一个。二味同为末）上为末。沙糖调下半钱，一岁以下一字。<br />
<br />
　　《谭氏殊圣》遗方治小儿惊搐。<br />
<br />
　　黑狗粪 青狗粪（不以多少。二味以火 白色）上二味同共研为细末，入麝香少许。每服一钱，冷水调下。<br />
<br />
　　《谭氏殊圣》遗方 治小儿惊风及痫疾，手足搐搦，涎潮不定，目睛直视，不醒人事，并宜服之。<br />
<br />
　　大惊丸朱砂（三钱） 虾蟆灰（一钱半） 青礞石（一钱半。《局方》用一钱） 铁粉（一钱。《局方》二钱半） 雄黄（一钱，好者。《局方》用一钱半） 蛇黄（一钱， 碎。《局方》用二钱）上为末，水浸蒸饼为丸如梧桐子大。每服一丸，薄荷磨剪刀水送下。《局方》云：此药治惊化涎，不用银粉。<br />
<br />
　　小儿脏腑、口齿、肠胃柔弱，凡用银粉药，切须慎之，则无他苫。<br />
<br />
　　钱乙涂囟法蜈蚣（末） 牛黄（末） 麝香 青黛（末。各一字匕） 蝎尾（去毒，为末） 薄荷叶（各半字匕）上同研匀，熟枣肉剂为膏，新绵上涂匀，贴囟上，四方可出一指许大，上灸，手频熨。百日里外儿，可用此涂浴法。<br />
<br />
　　又浴体法天麻（末，二钱） 蝎尾（去毒，为末） 朱砂（各半钱匕） 麝香（一字匕） 白矾 青黛 乌蛇肉（酒浸，焙为末。各三钱匕）上同研匀。每用三钱，水三碗，桃枝一握，并叶五、七枚，同煎至十沸，温热浴之，勿浴背。<br />
<br />
　　钱乙麝蟾丸 治惊风涎热潮搐。<br />
<br />
　　大干蟾（烧灰） 朱砂末（各二钱匕） 龙脑（一字匕） 麝香（别研，一钱匕） 铁粉 雄黄（末） 蛇黄（烧淬，取末） 青礞石（末。各三钱匕）上拌研匀，水浸蒸饼心，丸如梧桐子大，朱砂为衣。薄荷水化下半丸至一丸，无时。（与《谭氏殊圣》大惊丸方同，但此方有脑、麝，及分两不同尔。）<br />
<br />
　　钱乙白饼子 又名玉饼子巴豆（二十四个，去皮、膜。水一升，煮水尽为长） 滑石 轻粉 半夏（汤浸七次，切、焙秤，为末） 天南星（同上为末。各一钱）上研匀，巴豆后入，众药以糯米饭为丸小豆大，捏作饼子。三岁以上三、五饼子；以下一、二饼子，煎葱白汤下。临卧。<br />
<br />
　　《旅舍备用》麝香膏 治小儿诸风惊涎热、发搐。<br />
<br />
　　麝香（研） 乳香（研） 青黛（各半两） 防风（末） 朱砂（研） 龙胆（各三钱） 甘草（炙，四两） 龙脑腻粉（各一钱匕） 天南星（炮） 墨（烧。各半钱）上研匀，蜜剂成膏。每二岁儿服半皂子大，薄荷汤化下。<br />
<br />
　　张涣遗方大黄丸 治惊风潮搐，背脊强直，牙关紧急，发歇无时。<br />
<br />
　　白附子 全蝎（炒黄。各三分） 乌蛇（酒浸，取肉） 天麻（酒浸，焙干） 白僵蚕（直者，麸炒黄） 朱砂（研半日，各一两） 麝香（与朱砂同研） 雄黄 牛黄 真珠（末） 脑子（各一分） 金箔（三十片） 天南星（十个，水浸三日，逐日换水。取出慢火煮一复时，切作片子，焙干麸炒黄色，用一两）上件同研，前药一处研一、二日许，须要极匀，炼蜜为丸如鸡头大。每服一丸，荆芥茶清化下。<br />
<br />
　　张涣遗方龙脑散 治脾胃虚弱，生风发搐。<br />
<br />
　　全蝎 白附子（各二钱半） 乌蛇（酒浸，肉焙干） 天南星（各三钱） 白僵蚕（四钱） 天麻（半两，酒浸焙干） 附子（一个半两者，炮去皮脐）上 咀一处，用水一升，浸三日，取出焙干，为细末。每服一钱，脑子汤调下。<br />
<br />
　　张涣遗方呼魂丹 治惊风潮搐。<br />
<br />
　　乌蛇（一寸，生用） 全蝎 白附子（末） 干蟾（各一分） 天浆水（半分，去壳） 青黛（二钱） 白僵蚕（直者，二十一枚）上为细末，用 猪胆汁和丸如绿豆大。每服一丸，冷水化，滴鼻内，候嚏喷是效。然后薄荷汤化下一、二丸服之。<br />
<br />
　　《张涣遗方》朱砂丸 治身热涎盛，发惊潮搐。<br />
<br />
　　天浆子（一十四个，七个去壳） 朱砂（半两，细研） 脑麝（各一钱） 胡黄连（一分）上为细末，炼蜜为丸如绿豆大。每服一、二丸，薄荷汤化下。<br />
<br />
　　《聚宝方》黑散子 化风涎，定搐，开口噤，利膈，正狂躁。<br />
<br />
　　雄猪指甲（白黑二色，各拣取空甲洗浴，各人通泥罐子内放干，旋炙烧通赤，上留小穴子，候烟出才止，去火，用黄土盖一宿，别研三伏时） 青礞石（好者为末，各入小合子，通泥后，烧通赤，冷各细研水飞，纸隔候干，各收之）金星石（末） 银星石（末）上四味，每料用钱，抄黑白甲末各五匕，三石末各抄一匕，同研。每服二钱匕，浆水半盏许，生油一、两滴，打匀调下，入口即瘥。并不吐泻，自然压下，风涎。小儿亦根据此减服，立效。<br />
<br />
　　《惠眼观证》生犀丸 治急惊风，发搐涎壅。<br />
<br />
　　水银砂子（半两，用枣四个结之） 天麻 犀角屑（各一分） 脑麝（各少许，研） 干蝎 天南星（烧过） 白附子（飞过，各一两）上八味为末，用枣砂肉为丸如此○大。若惊颇甚，以酒研下一丸。常服降涎压惊，薄荷汤下半丸。<br />
<br />
　　《三十六种》治惊风搐搦。<br />
<br />
　　梨汁丸水银（半两） 真蜡茶（末，半钱）上件研匀，梨汁为丸如粟米大。每服五丸或十丸，薄荷汤吞下，连三服。<br />
<br />
　　《三十六种》治惊搐。<br />
<br />
　　蝎梢丸蝎梢 巴豆（各半两） 青黛（一两） 木香（一钱） 轻粉（半分）以铫子炒，仍以物覆，勿令气出，用慢火于铫下，使豆黑裂取出，去壳用。<br />
<br />
　　上五味，先以蝎梢同研轻粉于乳钵内，煞极细入余三味药，末用糊丸如小绿豆大。一岁一丸，薄荷汤下。<br />
<br />
　　《凤髓经》玩月散 治小儿惊风搐搦，眼目上视。此药搐鼻，目睛便下，搐搦便定。才搐鼻如嚏喷，可治。不尔死。<br />
<br />
　　独角仙（一个，用利刀对中切作二片，轻粉拌和炙令干） 大全蝎（一个，酒浸软，利刀对中切为二片，轻粉拌和炙令干）上右边蝎共右边角仙同为细末，入细辛末匕半钱，麝一豆大，研匀成药。左边蝎、角仙同前法，却与贴药。<br />
<br />
　　上书左右二字，记认男左女右用起。<br />
<br />
　　《刘氏家传》治小儿惊风，眼上搐。<br />
<br />
　　金花散川郁金（慢火炮热，打入地内，候冷取出）上末之。二岁以下用半钱，二岁以上用一钱。金银薄荷汤调下，微利。<br />
<br />
　　《刘氏家传》治小儿惊风，定搐搦，去涎喘。<br />
<br />
　　朱砂 腻粉 天麻 白僵蚕（炒） 白附子（炮。各半分） 金箔（四片） 干蝎（七个，全者） 半夏（汤浸，煮洗七遍，焙，半分）上前二味同金箔研，外五味末之，和匀，炼蜜丸绿豆大。每服二丸，荆芥薄荷汤化下。或如饼，以金箔为衣。（张涣治慢惊方同，用枣肉为丸。）《张氏家传》治小儿急慢惊，涎潮，热搐不定者。<br />
<br />
　　褊银丸水银（铅结砂子） 腻粉 牛黄 全蝎 黄明胶 铅白霜 青黛 香细墨（各一分） 川巴豆（一两，去皮、心，用米醋煮令黄色，干为度）上件合和研令匀，以粟米煮饮和为丸，如细小绿豆大，捏褊丸。每服三粒至五、七粒。五岁以来三粒。八、九至十岁五粒。分减虚实用之。如二、三岁发之，盛时三、五粒，取下涎，正气决效。如小儿常时有虚积，看大小分减用，取惊涎积，乃妙不误尔！薄荷金银汤下。<br />
<br />
　　《张氏家传》治小儿、孩儿肝经壅，目直视，手足拳挛，伸舒立地，不得宽筋。定搐。<br />
<br />
　　羌活膏牛膝 羌活 蝎梢 防风 天麻 人参 干木瓜（老者） 当归 紫苏根（净洗，焙干） 真麝香（各一分） 朱砂白附子（各半钱）上件除麝香外细锉，用酒浸一宿，来日慢火焙干，捣为细末，入麝香令匀，用沙糖和为膏，常服一皂子大。<br />
<br />
　　如筋急作搐及疮子螈 ，每服龙眼大，浓煎荆芥汤化下。先搐鼻，后下药，若不嚏，难医。<br />
<br />
　　《张氏家传》治惊痫风痉，搐搦不知人事，及治小儿惊风，搐搦坠涎。经验灵砂丹银（错末，一分） 水银（一分，二味研作母砂子，分为七处） 真铅丹（半钱，为七处）上用净热白绢七片，各包铅丹一分，银母砂子一块，以熟白绢系之，紧慢得所。却于净水中浸少时，候浸透取出，置在一净砖上，各相离HT ，小后用熟炭三斤许 过，令药包子通赤色去火，停冷收之，药自成块子。大人急病，一服一块。小儿分四服，用蛇皮煎汤磨化下。服后便睡勿怪，或痢下恶物更妙。<br />
<br />
　　《张氏家传》把搐膏 治小儿一切惊风方。<br />
<br />
　　藿香叶（三钱） 天南星 白附子 麻黄（去节） 天麻（各二钱） 白僵蚕（一钱半） 蝎梢（十两） 脑麝（各少许） 蜈蚣（一枚）上件为末，炼蜜为丸如鸡头大，每服一丸，葱白汤化下。<br />
<br />
　　《庄氏家传》治急慢惊，搐搦。<br />
<br />
　　定命丸蝎（七个） 芦荟 熊胆 龙脑（各半钱） 瓜蒂（七个） 蟾酥（一皂大） 腻粉 牛黄（各二钱） 麝香（一钱） 朱砂 蛇蜕皮（烧灰） 雄黄（各一钱）上研如粉，用汤浸蟾酥软，用薄面糊同搜丸如黍米大。如有惊，用倒流水化二丸，滴在鼻内，良久嚏则搐搦定。如人行一、二里，更化二丸灌。常服一岁一丸，临卧以金银薄荷汤下，不化也。<br />
<br />
　　《孔氏家传》治小儿惊风，四肢搐搦。<br />
<br />
　　五灵脂丸方五灵脂 白附子（生用） 天南星（生用） 干蝎（生用） 蝉壳（各半两）上为末，以酽醋二大盏，药末一两熬成膏，入余药末和匀，丸如绿豆大。未过百 ，乳汁化破一丸。二岁以下二丸。渐大以意加减丸数，并用金银薄荷汤化下。鼻上汗出为效。<br />
<br />
　　《王氏手集》治小儿虚风潮搐。<br />
<br />
　　一捻散方赤足蜈蚣一枚，寻脊分开，各令为末，左右搐入鼻中。左边用左，右边用右。<br />
<br />
　　《王氏手集》治小儿一切惊风夜啼，搐搦潮发。<br />
<br />
　　辰砂丹朱砂 天麻 南星（炮） 僵蚕 白芷（各一分） 牛黄 脑麝（各少许）上同末，研匀，粳米饭丸桐子大。每服一粒，金银薄荷汤化下。<br />
<br />
　　《王氏手集》治小儿惊风搐搦。<br />
<br />
　　大惊丸方蛇含（一个） 天麻（半两） 乳香（一分） 犀角（屑，半钱） 真珠（末，一钱） 蝎梢（四十九个） 白附子（二个） 莲心（四十九个）上为细末，粟米粽为丸小鸡头大，金银箔为衣。薄荷汤磨下，甚者煎乳香汤送下。<br />

                    <br>
                        <br />
　　《吉氏家传》雄朱丸 治惊风、潮热发搐，睡卧不稳，涎痰滞塞等疾。<br />
<br />
　　干蝎 白僵蚕（炒。各半两） 天南星（炮去皮、脐） 天麻 附子（炮裂，去皮脐） 朱砂 雄黄（同朱砂作一处，别研和匀。各一分）上为细末，炼蜜和丸如梧桐子大，以瓷合贮之。每服一丸或二丸，金银薄荷汤化下。量儿大小加减与服。<br />
<br />
　　及治感寒咳嗽等疾，或丸如鸡头子大亦得，朱砂为衣。<br />
<br />
　　《朱氏家传》治惊搐鼻。<br />
<br />
　　定命散麝香（少许） 芦荟 蝉蜕 瓜蒂 蚯蚓 蛤粉 葶苈子上等分为末，吹入鼻中。<br />
<br />
　　长沙医者丁时发传治搐搦方：孩儿搐搦渐加频，见母摇头转被惊，忽尔发时唇眼动，面还土色救无因。<br />
<br />
　　惺惺散白附子（一个，炮） 蝎（三十个，全者） 轻粉（二钱匕） 僵蚕（三个，直者） 白姜（二块，皂子大） 铅白霜（一钱匕） 蝉蜕（七个，全者）上件为末。每服一字或半钱，荆芥汤调下。<br />
<br />
　　长沙医者丁时发传朱砂丹 治小儿惊风。定搐搦，主上喘咳嗽。<br />
<br />
　　朱砂 铁粉 干蝎 天麻（酒浸） 半夏（汤浸十，炮、焙干） 白姜 白附子（各一分） 金箔（十四片）上为细末，蒸枣肉为丹。每服一饼或半饼，荆芥薄荷汤化下。<br />
<br />
　　长沙医者丘松年传乳香丸 治惊风潮搐。<br />
<br />
　　白附子 白僵蚕 天南星（姜汁制） 半夏（姜汁制） 琥珀 全蝎（薄荷自然汁浸一宿，焙干。各二分） 白术人参（各一分） 乌蛇（酒浸取肉，半两）以上九味为细末，次入：真珠末（半两） 朱砂（半两，别研） 脑麝（各一字，别研上件一处为细末，研令极匀，面糊为丸如梧桐子大。每服一丸，煎人参葱白汤化下，不拘时候服。<br />
<br />
　　长沙医者丘松年传针头丸 治惊风潮搐。<br />
<br />
　　韭菜地上地龙（一条，白颈者佳，活，放盘子内用） 轻粉（炒一钱，掺于地龙上盖定，候地龙死，刮下体上粉，不用地龙） 朱砂（一钱，细研） 全蝎（七个，取末）上一处研匀，乳汁为丸如粟米大。每服三、五丸，量岁数加减，煎金银灯花汤送下。<br />
<br />
　　长沙医者毛彬传蝎梢丸 治小儿惊风生涎，时作搐搦，壮热惊掣，夜卧不安，牙关紧急。<br />
<br />
　　麝香（研） 芎 羌活（各洗） 天麻（洗） 当归（去芦） 胆酿南星 半夏（汤洗七次，姜汁煮一伏时。各半两） 蝎梢 白僵蚕 辰砂（各一分。研一半入药，一半为衣）上件同为末研，再拌匀，糯米清糊为丸鸡头大。用一丸，荆芥汤化下。如口噤，用药擦牙。<br />
<br />
　　长沙医者毛彬传朱砂丸 治小儿惊风搐搦，涎潮发作，睡中不安，气急喘闷。<br />
<br />
　　朱砂（研） 僵蚕（直者。各一分） 干蝎（全者） 白附子（炮） 人参（各一钱半） 南星（半个，炮裂，锉）牛黄 麝香（研匀。各半字）上件为末研，再拌匀，白面糊为丸如黍米大。每服十五丸或二十丸，薄荷汤送下，无时。<br />
<br />
　　长沙医者毛彬传夺命散 治小儿惊风，涎潮搐搦，眼上不下，喘急，急慢风搐，皆可用。<br />
<br />
　　赤头蜈蚣（一条，去足生用） 瓜蒂 藜芦（去须、葱头者。各一分）上件为细末，每发搐，笔管子抄一字，吹入鼻中极妙。<br />
<br />
　　长沙医者郑愈传 治小儿惊搐，朱砂散白僵蚕（七个） 脑麝（各一字） 天南星（一个） 朱砂（二钱） 轻粉（抄一钱匕）上为末。每服半钱或一字，以金银薄荷汤调下。小儿常服理惊毒。<br />
<br />
　　卷第八<br />
<br />
　　狂语第七《圣惠》论：夫心者，火也。主于血，神之所舍。小儿蕴积邪热，脏腑壅滞，则令气血不和，心神烦乱，故夜卧多狂语也。<br />
<br />
　　《婴童宝鉴》云：小儿心中有客热者，即睡中语也。<br />
<br />
　　姚和众方。小孩夜后狂语。<br />
<br />
　　竹沥，每一岁儿，连夜二合服，令尽之。<br />
<br />
　　《圣惠》治小儿心脏壅热，夜卧狂语，及手足多掣。<br />
<br />
　　犀角散方犀角（屑） 川升麻 黄芩 柴胡（去苗。各三分） 茯神 川大黄（微炒） 钩藤 麦门冬（去心，焙） 甘草（炙微赤，锉。以上各半两）上件药捣，粗罗为散。每服一钱，以水一小盏，煎至五、六分去滓。量儿大小，分减温服。<br />
<br />
　　《圣惠》治小儿心热多惊，睡中狂语，烦闷。<br />
<br />
　　赤茯苓散方赤茯苓 龙齿 黄芩 甘草（炙微赤，锉） 钩藤 元参 石膏（以上各半两） 川升麻（三分） 麦门冬（一两，去心焙）上件药捣，粗罗为散。每服一钱，以水一小盏，入竹叶七片，煎至五分去滓。量儿大小以意加减。<br />
<br />
　　《圣惠》治小儿热，夜卧狂语，烦渴。<br />
<br />
　　黄连散方黄连（去须） 川升麻 黄芩 犀角（屑） 川大黄（锉碎，微炒） 麦门冬（去心，焙） 甘草（炙微赤，锉。<br />
<br />
　　以上各半两） 茯神（三分）上件药捣，细罗为散。每服以竹沥调下半钱，日三、四服。量儿大小以意加减。<br />
<br />
　　《圣惠》治小儿心热，不睡多惊，狂语。<br />
<br />
　　犀角散方犀角屑 茯神 人参（去芦头） 天竺黄（研） 朱砂（研） 川升麻 麦门冬（去心，焙） 葛根（锉） 子芩黄（锉） 羚羊角屑 赤芍药 甘草（炙微赤，锉。以上各一分） 柴胡（去苗） 龙齿（细研。以上各半两）上件药捣，细罗为末，入研了药，都研令匀。每服以温水调下半钱。量儿大小临时加减。<br />
<br />
　　《圣惠》治小儿心脏风热，神思恍惚，夜多狂语，不得安眠。<br />
<br />
　　牛黄散方牛黄（细研，飞过） 白龙脑（一钱） 金箔（五十片。各细研） 朱砂（细研，飞过） 寒水石（各半两） 真珠（末） 铅霜（细研） 犀角屑 甘草（炙） 防风（去芦头） 黄芩（以上各一分）上件药捣，细罗为散，入研了药，都研令匀。每服以蜜水调下半钱。量儿大小加减服之。<br />
<br />
　　《圣惠》治小儿壮热，心神烦躁，夜卧狂语。<br />
<br />
　　龙脑散方龙脑 牛黄（并细研。各一钱） 黄连（去须，一分） 犀角屑 羚羊角屑 琥珀末 甘草（炙微赤，锉） 真珠末铁粉（细研。各半两）上件药捣，细罗为散。每服用蜜水调下半钱。量儿大小以意加减。<br />
<br />
　　《圣惠》治小儿心肺积热，黄瘦毛焦，睡卧多惊，狂语。<br />
<br />
　　朱砂丸方人参（去芦头） 马牙硝（各半两） 脑麝（细研。各一钱） 牛黄 天竺黄（各细研） 麦门冬（去心，焙） 犀角屑 茯神 升麻 子芩 甘草（炙赤，锉，以上各一分） 朱砂（三分，细研，水飞过）上件药捣，罗为末，炼蜜和丸如绿豆大。不计时候，以温水研下五丸。量儿大小以意加减。<br />
<br />
　　《圣惠》又方铅霜 牛黄（各半分） 铁粉（一分）上件药，用细研令匀。每服以竹沥调下一字。<br />
<br />
　　《圣惠》又方朱砂（半两） 牛黄（一分）上件药同研如面，每服以水磨犀角调下一字。<br />
<br />
　　卷第八<br />
<br />
　　惊悸第八《圣惠》论：夫小儿惊悸者，由心脏壅热，为风邪所乘。邪搏于心，则令多惊不安。惊不已，则悸动不定也。<br />
<br />
　　《外台秘要》钩藤汤 疗小儿壮热，时气，惊悸，并热疮出方。<br />
<br />
　　钩藤 人参 蚱蝉（炙） 子芩（各一分） 蛇蜕皮（炙，三寸） 龙齿（四分，碎） 防风 泽泻（各二分） 石膏（一两，碎） 竹沥（三合）上十味切，以水二升，并竹沥煎取七合，细细服之，以瘥为度。<br />
<br />
　　《外台秘要》又方茯神 蚱蝉（炙。各二分） 人参（三分） 钩藤（一分） 牛黄（两大豆许，研） 杏仁（十二枚，去皮，研）龙齿（碎） 麦门冬（去心。各四分） 蛇蜕皮（三寸，炙，末之）上九味切，以水三升，煎取六合，去滓，下牛黄末，分六服。消息服之，令尽瘥。<br />
<br />
　　《圣惠》治小儿心惊悸、烦乱。<br />
<br />
　　茯神散方茯神 川升麻（各三分） 龙齿 甘草（炙微赤，锉。各半两） 寒水石 石膏 麦门冬（去心焙。各一两）上件药捣，粗罗为散。每服一钱，以水一小盏，煎至五分，去滓，入竹沥半合，更煎二沸。量儿大小，以意加减。<br />
<br />
　　《圣惠》治小儿惊悸，情思不安。<br />
<br />
　　人参散方人参（去芦头） 甘草（炙微赤，锉） 犀角屑（各半两） 麦门冬（去心焙） 龙骨（各一两） 茯神（三分）上件药捣，粗罗为散。每服一钱，以水一小盏，煎至五分去滓，入地黄汁半合，更煎一两沸。量儿大小以意加减，温服。<br />
<br />
　　《圣惠》治小儿风热惊悸。<br />
<br />
　　蚱蝉散方龙齿（细研） 人参（去芦头。各三分） 钩藤 杏仁（汤浸，去皮尖、双仁，麸炒微黄。各二分） 牛黄（二钱，细研） 蛇蜕皮（五寸，烧灰） 蚱蝉（去翅、足，微炒） 茯神 麦门冬（去心焙。各半两）上件药捣，细罗为散。入研了药都研令匀。每服以新汲水调下半钱。量儿大小加减服之。<br />
<br />
　　《圣惠》治小儿身体壮热，惊悸神不宁。安心神。<br />
<br />
　　远志煎方远志（去心） 羚羊角屑 茯神 甘草（炙微赤锉） 杏仁（汤浸，去皮尖、双仁，麸炒微黄） 紫菀（洗去苗土）龙骨 防风（去芦头。各半两） 龙胆（去芦头） 蚱蝉（去翅足） 百合 牛黄（细研） 麝香 川升麻（三分） 川大黄（一两，锉，微炒） 酥（三两） 蜜（半斤）上件药先研牛黄、麝香二味为粉，除酥、蜜等二味粗捣，用水三升入银锅内煎至半升，以新绵滤去滓，却入锅内，下牛黄、麝香、酥、蜜等，以柳篦不住手搅，慢火熬如稠饧方止，瓷合内盛。每服取两豆许大，用温水调服。量儿大小加减服之。<br />
<br />
　　《圣惠》治小儿热多，惊悸，昼瘥夜甚，象鬼神所着。<br />
<br />
　　铁粉煎方铁粉（一两） 牛黄（细研，一分） 菖蒲（三分） 酥（三两） 犀角屑 人参（去芦头） 茯神 百合 防风（去芦头） 川大黄（锉碎） 青黛（细研） 细辛 远志（去心） 芎 麻黄（去根节） 薯蓣 甘草（炙微赤，锉。以上各半两） 蜜（半斤）上件药先粗捣诸药，用水三升入银锅中，煎至半升，以新绵滤去滓，却入银锅内入搅如稠饧，收瓷合中。<br />
<br />
　　每服以温水调二大豆许，日三、四服。量儿大小加减服之。<br />
<br />
　　《圣惠》治小儿心热，多惊悸。<br />
<br />
　　金泥煎方金箔（七十五片） 水银（一两半） 远志（一两，去心） 青黛 麝香 牛黄（各一分） 蚱蝉（三枚，去翅足）虎睛（一对，微炙） 酥（四两） 蜜（半斤） 菖蒲 钩藤 龙胆（去芦头） 龙齿 人参（去芦头） 赤茯苓 甘草（炙微赤，锉。各三分）上件药水银、金箔同研如泥；又别研麝香、虎睛、牛黄、青黛四味如粉，其余药捣、筛为散，入银锅中。先以水二升，慢火煎取半升，以新绵滤去滓，再入锅内，下酥、蜜及金泥并研了药等，慢火煎，不住手以柳篦搅如稠饧，入瓷合内盛。每服取二大豆许，以温水调服。日三、四服。量儿大小以意加减服之。<br />
<br />
　　《圣惠》治小儿惊悸，壮热黄瘦，不思乳食。<br />
<br />
　　天竺黄丸方天竺黄（细研） 黄连（去须） 柴胡（去苗） 羚羊角（屑） 蔓荆子 犀角屑 防风（去芦头） 子芩 川升麻麦门冬（去心，焙） 甘草（炙微赤，锉） 元参 白蒺藜（微炒，去刺） 朱砂（研） 木香（以上各一分） 脑麝（研） 牛黄（研。各一钱）上件药捣，罗为末，与研了药都研令匀，炼蜜和丸如绿豆大。每服以温水化下五丸。量儿大小，以意加减。<br />
<br />
　　《圣惠》治小儿惊悸壮热，黄瘦发立。<br />
<br />
　　牛黄丸方犀角屑 天竺黄（细研） 白附子（炮裂） 茯神 黄连（去须） 羚羊角屑 防风（去芦头） 元参 枳壳（麸炒微黄，去瓤） 甘菊花 人参（去芦头） 黄 （锉） 甘草（炙微赤，锉） 黄芩（以上各一分） 牛黄（细研，一钱） 朱砂（细研，水飞过，半两）上件药捣，罗为末，入研了药，都研令匀，炼蜜和丸如绿豆大。每服以淡竹叶汤研下五丸，日三、四服。<br />
<br />
　　量儿大小以意加减服之。<br />
<br />
　　《圣惠》治小儿壮热惊悸，不得眠睡。<br />
<br />
　　天竺黄丸方天竺黄（细研） 黄连（去须） 川大黄（锉碎，微炒） 牡蛎粉 黄芩 栀子仁 远志（去心。以上各半两）上件药捣，罗为末，炼蜜和丸如绿豆大。每服以新汲水下五丸。量儿大小加减服之。<br />
<br />
　　《圣惠》治小儿心热惊悸。<br />
<br />
　　竹沥磨犀角饮子方竹沥（二合） 犀角上件药，将犀角于竹沥内磨，令浓。量儿大小分减服之，日三、四服。<br />
<br />
　　《灵苑》抱龙丸 解一切热，化风痰。治大人、小儿风痫、惊痫，阳毒狂躁；及心热惊悸，夜卧不安，胸膈壅痰，厥头痛，心神恍惚等疾。（翰林院方。）天南星（一斤，生） 朱砂（细研，水飞） 紫石英（研、飞） 白石英（研、飞） 犀角（锉末。各一两） 牛黄（研） 阿胶（锉碎，炒如珠子） 藿香 麝香（研。各半两） 金箔（五十片） 雄黄（水磨通明者，四两，研）上件一十一味捣，罗、细研为末，更入乳钵内研如粉，以黄牛胆四十五个，取汁和丸如樱桃大。每服一丸，以盐一捻，和药细嚼，新水吞下。如牛胆少，以煎水相和。诸疾服之，心膈清凉如冰雪，便觉精神爽快也。<br />
<br />
　　《灵苑》辰朱虎睛丸 压惊悸，镇心脏，兼治小儿诸惊痫。（此方柏温恭进过，甚有功效）辰锦朱砂 白茯苓 黄芩 山栀子仁 人参（各一两） 虎睛（一对，用人） 牛黄 脑麝 犀角屑（各一分） 钩藤大黄（用湿纸裹，煨熟。各四两）上件一十二味并捣，罗为细末，以炼蜜为丸如鸡头肉子大。每服一丸至二丸，用金银汤下。人参汤亦得。<br />
<br />
　　卷第八<br />
<br />
　　多困第九《博济方》治小儿久患，转泻过多，脾胃虚弱，不进饮食，眼涩饶睡。<br />
<br />
　　脾困散天南星（末，半钱，生用） 冬瓜子（二十七粒）上件二味，用浆水一盏半，同煎至四分，空心温服。<br />
<br />
　　《谭氏殊圣方》：小儿多睡患心中，渐困沉沉转疾浓，乳食昏昏全不吃，四肢无力改形容。莫怨灶神并家鬼，《秘录》分明内印风，求取真珠琥珀散，灵方指授急宽通。<br />

                    <br>
                        <br />
　　琥珀散琥珀（末） 真珠（末。各一分） 朱砂 铅白霜（各半分） 红芍药（一分半）上为末。每服一字，金银薄荷汤下。<br />
<br />
　　《保生信效方》兰台散 治小儿骨蒸劳热，骨肉、五心烦躁。又大病后或大下后多睡，或全睡。<br />
<br />
　　乌梅肉（一两，焙干） 蛇黄（二两，醋淬二十遍）上同为末。每服二钱，以 汁调下。若小儿睡起不了了者，此为神不聚，此能收敛之。<br />
<br />
　　《凤髓经》神白散 治小儿脾困冷泻，多睡不醒，呕逆，心闷乱，喉内生涎。<br />
<br />
　　神曲（炙） 人参 茯苓 藿香叶 甘草（炒） 黄 （蜜炙，各一分） 白附子（炮，一钱） 大附子（一个，炮去皮、尖）上为细末。每服半钱，紫苏汤调下。<br />
<br />
　　《赵氏家传》六神汤 治小儿因病气弱，或因吐泻，胃虚生风，精神沉困，不思乳食，时时欲吐。养气、补虚、进食。<br />
<br />
　　人参 白术 白茯苓 干山药 绵黄 （炙，刮去皮，细锉。各一两） 甘草（炙，半两）上为细末，每服半钱，白汤点服。<br />
<br />
　　《吉氏家传》治泻后脾胃虚，四肢逆冷，眼慢多困，心躁吃水。<br />
<br />
　　惺脾散冬瓜子（去壳，一两） 桑白皮 硫黄（生。各半两） 腻粉上四味同研匀和，每服半钱至一钱，煎冬瓜皮汤调下，日进四服。服后体热可困，良久泻疏且住，却服芦荟丸。（方见疳泻门中。）《朱氏家传》治脾积冷多困。<br />
<br />
　　醒脾散天南星（一两） 大麦 白附子 良姜（用水煮天南星，煮干尽用南星，去良姜。以水一盏煮干，焙。各一两）草果子（去皮，用面裹，煨香，二两）上为末，每服半钱。用冬瓜子煎汤调，不去瓜子服。<br />
<br />
　　长沙医者郑愈传：治小儿惊风耽睡，然后取下惊涎。<br />
<br />
　　睡惊丸龙脑（半钱） 朱砂（二钱） 京墨 青黛 芦荟（各二钱半） 使君子（七个） 腻粉（二钱） 牛黄（一字）麝香（半字） 干蝎（三个） 金银箔（各五片为衣）上为末，以寒食面糊丸如梧桐子大，金银箔为衣。二岁、五岁以上二丸，薄荷汤化下。<br />
<br />
　　卷第九（惊风急慢）凡三门<br />
<br />
　　卷第九<br />
<br />
　　急慢惊风第一《养生必用》论：小儿惊痫，古医经方论但云阴阳痫，而今人乃云急慢惊。今立方一准古圣贤为治。阳痫属腑，于治痫方中去温药。阴痫属脏，于治痫方中用温药。寒温等药皆于治痫方中增损之，则无失。又小儿虫证与痫相类，学人审别之。<br />
<br />
　　钱乙附方论：小儿急慢惊、古书无之，惟曰阴阳痫。所谓急慢惊者，后世名之耳。正如赤白痢之类是也。<br />
<br />
　　阳动而速，故阳病曰急惊，阴静而缓，故阴病曰慢惊。此阴阳虚实寒热之别，治之不可误也。急慢由有热，热即生风。又或因惊而发，则目睛上插，涎潮，搐搦，身体与口中气皆热，及其发定或睡起即了了，如此故急惊证也。当其搐势渐减时与镇心治热药一、二服，（《直诀》中麝香丸、镇心丸、抱龙丸、辰砂丸及至宝丹，紫雪之类。）候惊势已定须臾，以药下其痰热。（《直诀》中利惊丸、软金丹、桃枝丸之类，或用大黄、朴硝等药。）利下痰热，心神安宁即愈。<br />
<br />
　　钱乙论：凡小儿急惊方搐，不用惊扰，此不足畏。慢惊虽静，乃危病也。急惊方搐，但扶持不可擒捉。盖风气方盛，恐流入筋脉或致手足拘挛。<br />
<br />
　　钱乙附方论治急慢惊，世人多用。一药有性温、性凉，不可泛用，宜审别之。又治慢惊药，宜去龙脑，纵须合使，必以温药为佐或少用之。<br />
<br />
　　《万全方》小儿诸风并天 客忤方论：小儿有急惊候，有慢惊候，又有天 候，又有客忤候，此数方大同而小异。夫身体壮热，忽然之间四肢抽掣，痰壅口噤，谓之急惊；身体壮热，心神不安，呕吐痰涎，睡中多惊，乍发乍静，荏苒经日，谓之慢惊。皆由内有积热，外感风邪，候有迟速，因而为名。其曰天 者，盖出于惊风之候也，以其手足搐搦，眼目上戴如鱼之着钓，遂以为名。大抵因惊而生热，因热而生风。指病则谓之惊风，指候则谓之天吊，治法亦同。其所谓客忤者，取其触忤之意。小儿未有所识，外人适至，因而惊忤，故曰客忤。古人论说：谓人从外来，衣服经履用气或牛马之气皆为忤也。其状：吐下青黄赤白，腹痛夭矫，面色变易，状貌似痫，眼不戴上，其脉弦急数者是其疾也。故治法有用粉丸并法术者。<br />
<br />
　　《玉诀》小儿惊风候歌：面青呵欠即因惊，KT 饶啼睡不宁。上爨喘粗频发热， 乳肠虚泻痢青。<br />
<br />
　　此患先除惊气，后退惊风，次下惊涎，后调胃气乃安矣。<br />
<br />
　　《玉诀》治惊风候云：此因惊积涎，实加胸膈，宜生银丸、乌犀膏行风下涎。（方并见本门中。）《仙人水鉴》治小儿睡惊丸天南星（一枚大者，酒浸，杵为末） 乳香 水银（结成砂子） 琥珀（末。各一钱） 牛黄 白龙脑（各半钱）青黛（三钱）上细研，入石脑油和。如有小儿患急慢惊风，丸如红豆大，薄荷汤化破一丸，令小儿服后睡觉，顿安。如大人伤风，亦用薄荷汤茶嚼下一丸，顿安。<br />
<br />
　　古方治小儿急慢惊风方：一瓮朱砂一瓮雪，一个大虫一个蝎。四味匀研化作尘，和时更用生人血。<br />
<br />
　　上以雀儿饭瓮儿空者一个，量飞过细朱砂一瓮儿、腻粉一瓮儿。雀儿饭瓮儿内取出者，虫子一个，全蝎微炒一个。四味研匀，用乳汁调一字，令儿服之。<br />
<br />
　　王氏《博济方》治小儿急慢惊风，涎潮，发搐不定。常服解心肺痰壅不利。<br />
<br />
　　褊银丸水银（二两） 黑铅（一分，同结砂子） 川巴豆（去皮、心，醋煮令黄色，研，一两） 黄明胶（一片，慢火炙令黄） 百草霜（二两，研） 香墨（一寸，研） 腻粉（研） 干蝎（全整者） 铅白霜（研） 青黛（研） 牛黄（研。各一分）上件十一味，除合研药外，细杵，罗为末，再一处细研千百下，用粟米饭为丸如绿豆大，捻褊。每服五、七丸。干柿汤下，薄荷汤亦得。更酌儿大小、肥瘦、虚实加减与服之。唯利下青粘滑涎为效。<br />
<br />
　　王氏《博济方》治小儿急慢惊风，搐搦不定，中焦壅热，化痰理惊。<br />
<br />
　　镇心丸金银箔（各三十片） 牛黄（研） 龙脑（研） 龙齿（各一钱） 茯苓（去皮） 人参 防葵 铁粉（研） 朱砂（研。各半两） 雄黄（研） 犀角（屑） 大黄（蒸。各一分）上件一十三味都研匀细，以炼蜜为丸如小鸡头大。每服看儿大小，薄荷汤化下。如大人心神不定及多怔忪，亦宜服之。<br />
<br />
　　《太医局方》定命丹 治小儿急慢惊风，天 ，撮口，潮发搐搦，奶痫壮热，昏塞不省。<br />
<br />
　　蟾酥（一钱，干者，酒浸一宿） 干蝎（微炒，七枚） 天南星（炮为末，一分） 麝香（研，一字） 白附子（炮为末，半分，刘氏、张氏方并用一分） 青黛（研，半钱）上件细研，令匀，以粟米饭和丸如绿豆大，别以青黛为衣。每服一丸，荆芥薄荷汤化下，后困睡无疑。但有患者，先化半丸，滴入鼻中，嚏喷者必瘥。<br />
<br />
　　《太医局方》大天南星丸 治小儿急慢惊风，涎潮发搐，目睛上视，口眼相引，牙关紧急，背脊强直，精神昏塞，连日不省。<br />
<br />
　　天南星（牛胆制者，半两） 滴乳香（研） 龙脑（研） 牛黄（研。各半钱） 朱砂（研极细，一钱） 麝香（研，一钱半） 天麻（去芦头） 人参（去芦头） 防风（去芦头。各一分） 干蝎（一十四个，以上杵，米汤浸闷，去腹内土，微炒）上件研杵，令匀，炼蜜和丸如大鸡头大。每服一丸，荆芥薄荷汤化下。量儿大小以意加减，不计时候服。<br />
<br />
　　《谭氏殊圣》治小儿急慢惊风，牙关紧急，眼睛上视，胃中胀，时发气，众药不可治。<br />
<br />
　　夺命散干蝎（一个，足、尾、头、甲全用，少皆不妨）上用大薄荷叶包定，上用麻绵缚之，用炭火炙薄荷连蝎香熟，为末，入麝香一字，再合研为末。每服一字，腊茶清调下。如病大吃半钱，更看儿女岁数多少加减。《经验方》不用麝香，用汤调下。《庄氏家传》方不用麝香，入生龙脑少许。如儿虚减脑子，去茶清，用薄荷汤下。《赵氏家传》方用竹沥水下。《元和纪用经》名至圣散，治小儿阴阳痫，手足抽掣，病后虚风百种惊生恶证悉主之。仍用紧小干蝎四十九枚，每一蝎以四叶薄荷包合，绵线系之，火炙焦，去绵，末之。金银汤调三豆许大，三岁倍之，量大小加至半匕。以麝香、牛黄少许调服益佳。又以四味饮、黑散、紫丸、五加皮治不能行，蜀脂饮，麝香丸并此至圣散七方谓之育婴七宝。紫阳道士一名保子七圣至宝方，转为一书者，此方是也。<br />
<br />
　　《谭氏殊圣》治小儿急慢惊风。<br />
<br />
　　麝朱散麝香（一字） 朱砂（二钱，细研） 赤头蜈蚣（一条） 蝎梢（七个） 棘冈子（七个，须是棘枝上者，炒，焙干，用肉不用壳）上为末。每服半钱，煎金银薄荷汤下。如常服一字。<br />
<br />
　　《谭氏殊圣》治小儿急慢惊风。<br />
<br />
　　真金箔 银箔（各十片） 辰砂（半两） 麝香（半钱） 白僵蚕（三十个，炒） 赤石脂（醋煮） 防风 远志（去心。各一两）上件四味捣，罗为细末，次入先四味，一处细研，拌和令匀，炼蜜和丸如鸡头子大，朱砂为衣。用蠹竹水吞下，每服一丸。忌死物之肉。<br />
<br />
　　《谭氏殊圣》治小儿急慢惊风。<br />
<br />
　　朱砂（一钱） 金头蜈蚣（不以多少） 全蝎（不拘多少）上件三味为末。每服半字，鼻内 之。<br />
<br />
　　白丁香（一钱） 腻粉（一字，用生姜自然汁和作饼子，慢火炙熟）每五岁以下至三岁，重者，气实用一字以上。三岁以下一字以下。以上各作一帖，临时旋合和。（一帖入后药一钱或半钱。）木鳖子仁（三钱） 密陀僧（二钱） 水磨雄黄（一钱）上三味同为细末。五岁以下至三岁一钱，三岁以下半钱以来。蜜水、米泔调下，临卧服。<br />
<br />
　　《茅先生方》治小儿急慢惊风。<br />
<br />
　　夺命散(大人急中用此妙。)铜青 朱砂（各二钱） 腻粉（半钱） 蝎尾（一十四个，去刺） 麝香（少许）上件为末。每服一字半钱，用薄荷腊茶清调下。此药治天吊、脐风、客忤、卒死、撮口、鹅口、木舌、喉痹、胙腮、风壅并皆要此药吐下风涎，然后根据形证调理。<br />
<br />
　　汉东王先生《家宝》治婴孩、小儿急慢惊风，手足搐搦、目瞪、口眼相引。<br />
<br />
　　睡红散方乌蛇（项下七寸用酒浸一宿，去皮、骨，炙黄色，秤一钱） 青黛（二钱） 蝎梢（十个，炒） 牛黄 硼砂 脑子水银砂子 真珠（末。各半钱） 麝香（一字） 金银箔（各一十片） 乌蛇尾（酒浸一宿，去皮、骨，炙黄色）蛇黄（入火内烧令红，于米醋浸入， ，如此三度） 京墨（烧烟尽） 天南星（末，用生姜汁浸） 半夏（末、用生姜汁浸一宿。各秤一钱）上牛黄、麝香、硼砂、脑子、金银箔先研极匀，次入水银砂子再研，将余药捣，罗为末，一处研匀。每服婴孩半字，半岁一字，一、二岁半钱，二、三岁一钱，以意加减，金银薄荷汤调下。如一服搐定，即便用调胃气观音散二、三服。（方见单伤寒门中。）如小儿再作气粗发搐，宜进鸡舌香散二、三服。（方见搐搦门中。）<br />
<br />
　　钱乙豆卷散 治小儿慢惊多用性太温及热药治之。有惊未退而别生热证，有病愈而致热证者，有反为急惊者甚多。当问病者几日，因何得之，曾以何药疗之，可用解毒之药，无不效。宜此方：大豆黄卷（水浸黑豆生芽是也，晒干） 板蓝根 贯众 甘草（炙。各一两）上四味同为细末。每服半钱至一钱，水煎，去滓服，甚者三钱。浆水内入油数点煎，又治吐虫。服无时。<br />
<br />
　　《良方》治小儿急慢惊风黑丸腻粉（一钱半） 墨 白面 芦荟（各一钱） 麝香 龙脑 使君子（去壳，面裹煨熟） 牛黄 青黛（各半钱）上面糊丸梧桐子大。每服半丸，薄荷汤研下，要利即服一丸。楚州小儿医王鉴卖此药致浓，《产鉴》神之，未尝传人。予得之，乃常人家睡惊丸，小不同耳。治惊风极效，前后用之，垂死儿一服即瘥。<br />
<br />
　　《保生信效方》治小儿惊风。<br />
<br />
　　芭蕉自然汁，时时呷一、两口，甚者服及五升，必愈。<br />
<br />
　　《旅舍备用》定命丹 治小儿急慢惊风，天 ，脐风，撮口搐搦，奶痫壮热方。<br />
<br />
　　天麻 青黛（各一分半） 天南星（炮、末） 腻粉（各一两半） 朱砂（研） 白附子（炮。各半两） 麝香（二字） 蝎尾（十四个，炮）上捣，研匀，用烧粟米饭为丸如绿豆大。薄荷汤化下一丸，急惊者水化滴入鼻中，啼即搐定。<br />
<br />
　　《旅舍备用》又方 通治小儿急慢惊风，手足搐搦，日数十发，摇头弄舌，百治不效，垂困方。<br />
<br />
　　蛇蜕皮（一分） 牛黄（一钱，研）上以水一盏，先煎蛇皮至五分，去滓，调牛黄，顿服，五岁以上倍服。<br />
<br />
　　《万全方》治小儿急慢惊风，并诸般风疾。<br />
<br />
　　白龙丸石膏（半斤，火 过如面，分为三停，留一停为衣） 川乌头（去皮） 天南星 甘草（各四两，生用） 肉桂 甘菊花（各二两） 防风 白僵蚕 京芎（各一两半） 牛膝 海桐皮（去皮，水浸） 麻黄（去节用） 甘松（洗） 川白芷 本（洗。各一两）上件捣，罗为散，研和令匀，用糯米拣择净，煮粥，研烂，旋旋入药和匀，杵为剂，丸如大鸡头大，微干上衣。每服一丸，空心，夜卧用煨葱酒嚼下。如中急风，用两丸，薄荷自然汁半盏，酒半盏磨化灌下，衣被盖出汗。妇人血风，当归酒下；伤寒头痛，葱酒下；常服，茶、酒任下；小儿急慢惊风，量儿大小金银汤磨下。<br />
<br />
　　《万全方》治小儿急慢惊风，化痰镇心。<br />
<br />
　　七宝丹方牛黄（研） 真珠（末，研） 铅霜（各一钱） 腻粉 朱砂（研入，留一半为衣。各二钱） 白附子 天麻 蝎尾（炒，三味各一分） 巴豆（十一粒，去皮、心、膜，纸裹压出油） 水银（三钱，入黑铅少许，火上熔结砂子入）上为末，研匀，煮枣肉研，和丸如粟米大，以朱砂为衣。荆芥汤下三丸，量儿大小加减服之。<br />

                    <br>
                        <br />
　　《聚宝方》定命丹生龙脑 真麝香（各二钱半） 桃柳心（各七个） 蟾酥（一皂大）上五味，端五日合。不得鸡犬、孝子、妇人、僧尼见。细研，丸如黄粟米大。小儿急惊、天 用中指点水四滴，研一丸，注在二鼻窍中，三嚏以上即效。如三嚏以下不在医限。慢惊用浓煎桃柳枝汤浑头洗浴，不得揩干，生衣裹之，用药如前，三嚏以上，一食久，虫子于百孔中出。如三嚏以下，亦不在医限。<br />
<br />
　　《聚宝方》治小儿急慢惊风。<br />
<br />
　　金箔膏金箔（二十二片） 赤足蜈蚣（全者一条） 铁粉 白花蛇（各三两，醋浸一宿，取肉焙） 水银（锡结砂子） 朱砂（研） 白附子 轻粉 白僵蚕（直者） 乳香（研。各一分） 半夏（生姜汁浸一宿，焙干，半两） 瓜蒂（四十九枚） 麝香（一钱，研）上一十三味为末，石脑油为膏。每服绿豆大一粒，煎金银薄荷汤化下。牙关不开增一粒，揩之自开。<br />
<br />
　　《聚宝方》虎睛丸 治小儿急慢惊风，搐搦不安， 上睛方。<br />
<br />
　　虎睛（一只，酒炙，取仁） 青黛（三钱） 棘冈子肉（二十个） 朱砂（研） 粉霜 轻粉（各一钱） 牛黄（一字） 香好墨（烧，一钱） 麝香 熊胆（各半钱） 半夏（七枚，汤洗七度，为末）上一十一味为末，汤浸蟾酥为丸如桐子大。三岁以下一粒。十岁以下至五岁二粒，用金银薄荷汤，剪刀左右各研七下灌之。常惊着半粒。<br />
<br />
　　《聚宝方》生姜丸 治小儿虚风，急慢惊风，搐搦，项筋紧强，手足逆冷，腰背拘急方。<br />
<br />
　　蜈蚣（一枚，酒浸一宿） 干蝎（全者，七枚） 蚕蛾（十枚） 白僵蚕（直者） 朱砂（各一分，研） 天南星白附子 麝香（当门子。各一枚） 薄荷心（七个） 龙脑（研） 水银（钱结砂子。各一钱） 棘冈子（二十个，炒）上一十二味为细末，研令匀，以石脑油和为膏，单子裹。每服一粒，如黍米大，冷水调下。须发前服，三服必效。<br />
<br />
　　《聚宝方》睡脾散方 治小儿急慢惊风。<br />
<br />
　　桑螵蛸（四个） 干薄荷叶 干蝎（全者） 人参 干山药 天南星（炮） 半夏（生姜汁浸，焙。各一分）上七味为细末。每服半钱，麝香粟米饮下。<br />
<br />
　　《聚宝方》玉蕊丸 治小儿急慢惊风。<br />
<br />
　　天南星（去皮、脐） 半夏（去脐） 白僵蚕（直者。各半两） 定粉（一钱） 腻粉 水银（同腻粉各半钱，研了）上六味为末，研匀，糯米粥丸如桐子大。头风、夹脑风、头旋、目晕、涎溢，用薄荷腊茶嚼下二丸，如要利加至五丸。急风，薄荷酒下十丸，以利为度。妇人血风，荆芥酒下二丸。小儿急慢惊风，金银薄荷糯米煎汤化下一丸至二丸，效。<br />
<br />
　　《聚宝方》青金丹 定小儿急慢惊风，神效。<br />
<br />
　　使君子（二枚，白面一匙和作饼子，通裹，烧面熟，去面取之） 芦荟（一分，研） 青黛 麝香（各一钱） 腻粉白面（各三钱） 蝎蛸（十四个）上七味为末，香墨水和丸，作三十丸。每服一丸，薄荷汤化下。<br />
<br />
　　《玉诀》治急慢惊风。<br />
<br />
　　生银丸方生银（半两，如无，以水银半两结砂子） 辰砂 铁粉（飞过。各半两） 全蝎 蝉（各十四个） 粉霜 巴豆霜（各二钱）以上末之，煮枣肉丸桐子大。每服一丸，用姜枣汤化下。二、三岁者一、二服。如要小，丸黍米大，服三、五丸。<br />
<br />
　　又方乌犀角膏 行风下涎。<br />
<br />
　　枣子（三枚，去核，每枚入巴豆三粒，针刺火上烧过，存性） 砂（三钱） 轻粉（一钱匕） 朱砂（飞过） 香墨（烧。各一钱） 粉霜（半钱匕） 甘遂（半钱，煨） 水银砂（二钱）以上末之，炼蜜为膏。豆大加减，薄荷水化下。看虚实，非时勿服。<br />
<br />
　　《四十八候》大青丹天麻 水银（只研） 朱砂 天南星（炮） 铁粉 白附子 砂 好墨 僵蚕（以上各一钱） 金箔（五片） 银箔（七片） 轻粉（半钱）黑附子 全蝎（麸炒） 粉霜（各二钱） 半夏（生姜汁浸，十八个） 脑子 麝香 雄黄（酒煮。各三钱） 蜈蚣（一条，盐汤洗，去）上件末，酒糊丸如桐子大。一服一丸，薄荷蜜水磨下。急慢惊痫等疾，量儿大小用。如寻常潮热、惊热、风热、温壮或变蒸，一丸可作二服。伤寒不得用。如惊风、搐搦、上视，以鹤顶丹。<br />
<br />
　　《惠眼观证》 汤丸 下涎。治急慢惊风，伤寒呕逆，壮热，大小便闭塞，腹胀，虚膨，渴水、疳虫攒心，赤白滞痢，惊膈，霍乱吐泻，脾风等疾。<br />
<br />
　　龙脑 麝香（各一字） 青黛（炒，末，抄三钱半） 白丁香（炒，末，抄三钱） 水银 轻粉 天南星（炒，末）滑石（炒，末。各抄二钱） 巴豆（三十六粒，浸去皮，烂研，用纸裹，去油，再研）上研合和，令匀，入巴豆霜内，一向研三、四百下，又倾出，研脑、麝，方入前药，都研，复倾出，研饭少许，如硬，入水数滴令匀烂，方却用药为丸如此○大。一岁下十五丸，二岁二十丸，三岁、四岁下二十五丸，五、六岁下三十二丸，余更随大小虚实加减。下疳虫攒心，用皂子二十一个炮，裹槌损，煎汤下；赤白滞痢，小鱼 煎汤下；其余候并以葱白煎汤下。一更时吃至天明，通下青白粘涎。候众人食时，先以淡粥补之，次进匀气散。忌生硬食两日，仍进此药。涎末下，次不得吃水。如患急惊，只以此药槌碎下，亦吐涎来，或慢惊至第二日、第三日补实脾气，下此药压涎亦得。不拘时候。<br />
<br />
　　《刘氏家传方》朱砂膏 治小儿急慢惊风，大人风狂，躁热风痫，伤寒中风，舌强风涎。<br />
<br />
　　桃仁（汤浸二遍，去皮、尖，麸炒干，一两，研烂） 真红花头（半两，焙，末之） 朱砂（研） 滴乳（研。各三钱）上同研至细，入麝香一钱，又研，炼蜜为丸。每服一丸鸡头大，煎薄荷汤半盏，化破和滓服。人参汤或茶调，或含化。<br />
<br />
　　《刘氏家传方》急慢惊风。<br />
<br />
　　葱汤丸滑石（末，一钱半） 白附子（半生半熟，一钱） 轻粉（挑，一钱） 天南星（半生半熟，用一钱半） 巴豆（七粒，去油，研烂在纸上，安于石片上，用火爆干） 蝎（半钱）上末之，蒸饼和丸青麻子大。每服三丸，对岁以上七丸，未出月一丸。热积，金银薄荷汤化下；惊积，葱汤化下，自然取下惊积。<br />
<br />
　　《刘氏家传方》软青膏 治小儿急慢惊风，搐搦，发病并一切惊积，坠涎。<br />
<br />
　　青黛（二钱） 轻粉（挑二大钱匕） 天南星（炮，末，一钱） 麝（一大钱匕） 乳香（三皂子大） 蝎梢（十四个，全） 水银（用银结砂子，二皂子大）上同研匀，用石脑油和为膏，以油单子裹。有患，一丸如绿豆大，薄荷水化下。重者，不过再服，与薏苡散间服。<br />
<br />
　　《刘氏家传方》薏苡仁散 治小儿惊痫等疾。<br />
<br />
　　薏苡仁 桑寄生 白僵蚕 蝎梢 人参（各一钱） 龙麝（各少许）上末之。每服一字，煎荆芥汤调下。<br />
<br />
　　《刘氏家传》治小儿急慢惊风，其效如神。<br />
<br />
　　保生丹天南星（炮） 白附子（炮） 朱砂（别研） 麝香（别研。各半两） 蛇黄（四个，辰地上， 铁色者，用楮叶研、自然汁涂却，火 全赤，用生甘草水洒出火毒，研令极细）上修事，用端午三家粽子尖为丸如梧桐子大。用淡竹沥磨下一丸。此方神圣，不可慢易，一粒可救一人。<br />
<br />
　　兼能治丈夫、妇人一切疾，薄荷酒嚼下二丸。《张氏家传》：竹沥磨下二丸。又《张氏家传方》兼治丈夫、妇人卒中，涎潮不语，两眼翻上，手足颤拽及瘫痪，手足不随，头旋眼晕，口眼 斜，暗风五痫，惟天南星用烧锻石内炮裂，去锻石不用，于水洒地上，盏盖出火毒，一复时，服药后，忌一切动风物，余并同。<br />
<br />
　　《刘氏家传》软红丸 治小儿急慢惊风，惊痫涎潮，搐搦直视，牙关紧，项背强，喘咳多睡，发热不时，可服此方。<br />
<br />
　　朱砂（飞研） 龙脑（别研。各一分） 半夏（修制如前） 黄蜡（各三钱） 粉霜（二钱） 水银（一钱，入金箔三片，结砂子） 牛黄 腻粉（各半钱） 蝎梢（四十九枚，微炒）上件杵，研极细，先炼蜡去滓，入油三、五点，离火纳诸药，和搅令匀，成剂。有病旋旋丸黍粒大，半岁儿可服二丸至三丸，荆芥薄荷汤下。大小量力加减，病愈为度。<br />
<br />
　　又《张氏家传》治小儿急慢惊风，不可细说，夺命丹(又名通天再造丹)真牛黄 蟾酥 辰砂 天麻 麝香（真者） 乌蛇（真者，以上各一分） 青黛 甜葶苈（微炒。各半两） 独角仙（一枚，去足，使羽翼） 桑螵蛸 夜行将军（蝎也。各十枚） 真脑子（少许）上为末，细研乳钵内，用 猪胆汁丸如黄米粒大。急慢惊风，天 ，用新水煎薄荷金银汤化下一粒。如小儿病极，药不下，以 小滴向鼻中，喷嚏，立灌下，万不失一，神效。<br />
<br />
　　《张氏家传》治头风，黑神丸(兼治小儿惊风。)乌头 草乌（并炮，去皮） 芎 香白芷 白僵蚕 羌活 甘草 灵脂（净洗）以上各一两，修事洗净，一处焙，碾为末。<br />
<br />
　　好墨（一寸，同药为末） 麝香（一字）上同为细末，用糯米二两碾为末，煮糊为丸如此大○，阴干。药使如后：头风，茶汤嚼下一丸；伤寒，生姜、葱、茶嚼下一丸；身上生疮，蜜酒嚼下一丸；肠风痔疾，煎胡桃酒嚼下一丸；妇人血气、血风，当归汤嚼下一丸；小儿惊风，薄荷水磨下，每一丸为两服；头痛，菊花酒嚼下一丸；老人常服以好酒嚼下一丸。<br />
<br />
　　《张氏家传》治小儿急慢惊风，兼治一百六十种风，身自摇动，半身不遂，积痰昏眩，疮癣瘙痒。<br />
<br />
　　天南星（炮，去皮） 腻粉（用一半拌药末，留一半丸药时过度为衣） 半夏（去心，皮） 南粉（各半两） 白僵蚕 干蝎 麝香（各一分） 龙脑（一钱）上件八味并生用，无风处捣，罗为末，煮糯米粥放冷和药，丸如梧桐子大。每服二丸，嚼破温酒下。如急风，口不开及口面 斜，研药三丸，以薄荷酒调，用葱青筒子灌入鼻内，须臾汗出，口自开。如伤寒，薄荷热酒下二丸，逡巡再服，瘥。妇人血气、产前、产后、瘫痪、风气，并用当归酒下二丸。小儿急慢惊风，用牛黄汤化下一丸，入口立瘥。<br />
<br />
　　《张氏家传》治小儿急慢惊风。<br />
<br />
　　嚏惊丸牛黄 芦荟 熊胆（各三皂皂大） 生蟾酥（眉间取有，可用十个） 朱砂（两皂皂大） 龙、麝（各用半皂皂大）雄黄（五钱） 全蝎（半两，轻炒） 白矾（枯过） 防风（焙） 荆芥穗（各一两）上除脑、麝外，一处细研匀，然后别研脑、麝细，入前药内，再研，用蟾酥，少添数粒粳米饭和匀，丸如芥子大。每服一丸，用倒流水化药。如小儿手足牵搐，灌鼻内，良久，打嚏即愈。如未定，再灌之，三次下嚏，恶候也，别用药治之。如疮疹倒靥及疮平黑色斑出，急用鸡子壳盛酒半壳，生猪血半壳，合盛一壳，用药两、三丸化在内，火灰内暖热温，时时服之。重午日取酥合药，灵验也。<br />
<br />
　　《张氏家传》矾皂丸 治小儿急慢惊风涎及去风痰，痢胸次，常服永无痰疾。妙方。<br />
<br />
　　北矾（一两半，如无北矾，只南矾亦可，使火飞过） 半夏（姜汁浸一宿，焙） 天南星（切作片，浓皂角水浸一宿，慢火熬合干，焙） 白僵蚕（择直者方可用，一半醋浸一宿，一半生用。各半两）上件药并用，碾、罗为末，姜汁煮糊为丸如梧桐子大。每十粒至二十粒淡姜汤吞下，如喉痹热痛，含化，烂嚼，薄荷新汲水冲下。甚者及缠喉风，皂角水一茶脚研一、二十粒灌下。小儿急慢风涎皂角水研碎揩齿上。<br />
<br />
　　常服，食后临卧姜汤下。不损津液，化涎为水。<br />
<br />
　　《张氏家传》治小儿急慢惊风及治破伤风。<br />
<br />
　　走马夺命散白附子 黑附子 天南星 半夏上等分为末，并生使。大人每服半钱，小儿半字，葱茶调下。大人中风不语，小儿急慢惊风皆可服。<br />
<br />
　　《张氏家传》治小儿急慢惊风。<br />
<br />
　　朱砂饼子方天南星（炮） 白附子 白僵蚕（洗。各一钱） 白花蛇（三钱，去皮、骨）上件为末，用天麻末、白面少许煮糊为丸如此○大。每服一饼子，朱砂为衣，用金银薄荷汤化下，不计时候。<br />
<br />
　　《张氏家传》治小儿急慢惊风服药未效。宜用神效贴凹散石燕（二个，醋一钱，烧红 干为度，细研） 艾心叶（七个） 生朱砂（一皂子大，细研） 蓖麻子（七粒，去壳，细研）上一处和合极匀。每用一钱匕，用薄荷自然汁调成膏子，贴在鼻山根凹中，少时睡着，候鼻尖头汗出，即便好安。<br />
<br />
　　《张氏家传》神仙丸 治小儿急慢惊风，兼治中风瘫痪。<br />
<br />
　　朱砂（六钱，用五钱，以一钱为衣） 人参 沉香 全蝎（微炒） 白僵蚕（微炒） 天麻（炙。各半两） 天南星（一个三两者，炮） 川芎（一两） 附子（一个六钱者，炮） 五灵脂（一两，只用八钱） 乳香（一钱半） 蜈蚣（二条，酒浸，和蛇头一处浸） 白花蛇头 乌蛇头（各一个，连皮骨酒浸三、四宿） 花蛇（项后由七寸以后一、二两，和皮，骨，取七钱净肉，连蛇头一处浸） 牛黄 麝香 脑子 没药 血竭 砂（细研。各一钱） 雄雀（一个，去膈胃，内 砂，用盐泥固济，文武火 ）上各事特净，为末，绝好酒为丸如弹子大。早晨用酒磨下。治中风瘫痪，大人每服半丸。小儿急慢惊风，一丸分四服，薄荷酒磨下。<br />
<br />
　　《庄氏家传》小儿急慢惊风。<br />
<br />
　　软金丹胡黄连 香墨 麝（各一钱） 使君子（三个） 天浆子（七个，炒） 青黛 腻粉（各一分） 寒食面（一匙匕。<br />
<br />
　　若是一百五日好）上为末，用上件面为丸小豆大。每服一丸，金银薄荷汤化下。<br />
<br />
　　《庄氏家传》虎睛丸 治小儿急慢惊风涎，实壮、实热。<br />
<br />
　　朱砂（一分，别研） 铅白霜 白僵蚕（末） 真珠末（各炒一钱） 轻粉 牛黄 犀角（屑） 青黛 乳香 胡黄连 白附子 香墨（烧。各一钱秤） 脑 麝（各秤半钱）上件捣，罗为末，研令极细，以糯米饭为丸如梧桐子大。若急惊，以薄荷汤蜜水化下；若慢惊，用乳香薄荷汤化下；心神烦躁，膈实喘粗，用轻粉龙脑水化下；若痫，用薄荷自然汁、金银汤化下；天 惊，水煎荆芥薄荷汤化下。若有上件患，每服一丸；若常服，一丸分作四丸，薄荷汤化下。<br />

                    <br>
                        <br />
　　《庄氏家传》四味散惊丸 治急慢惊风。<br />
<br />
　　腻粉 滑石 青黛 乳香（各等分）上为细末，滴水丸如麻子大。一岁一丸，金银薄荷汤下。亲见颖昌治曾元矩之子慢惊，立效。<br />
<br />
　　《庄氏家传》治小儿急慢惊。<br />
<br />
　　红心灰 （音桃，所在有之，烧炼家谓之鹤顶草）又取自然汁一茶脚许灌下，取下青黄涎，立效。两时辰以上未动，可再服。<br />
<br />
　　《庄氏家传》治小儿急慢惊，镇心脏。<br />
<br />
　　金箔丸金箔 银箔 蟾（各十片） 龙脑 川硝 铅霜 腻粉 粉霜 晚蚕蛾 天竺黄 白附子（末） 朱砂 胡黄连（各一分）上件一十三味并捣，罗为末，粳米饭丸如绿豆大。每服三丸至四丸。如有急惊风，化破三丸至五丸，薄荷汤下。<br />
<br />
　　《庄氏家传》治小儿急慢惊。<br />
<br />
　　睡惊丸水银（砂子） 朱砂（水飞） 牛黄（研） 雄黄（研） 麝香（研） 脑子（研） 芦荟（研） 轻粉（研） 天麻（末） 螺青（各一钱） 天南星（末，半钱） 天竺黄（末） 川大黄（末。各三钱） 石脑油（少许）上件一十四味为末，研匀，炼蜜和丸鸡头大。每服一丸，薄荷汤化下，睡是应。<br />
<br />
　　《王氏手集》钩藤散方 小儿虚风化涎，牙关紧，急慢惊风。<br />
<br />
　　钩藤 人参 白茯苓 川芎 蝎（炙） 白僵蚕（炒） 甘草（炙。各二钱） 羌活 黄芩 天南星（姜制） 半夏（姜制）上件为细末。每服半钱，金银薄荷汤调下。<br />
<br />
　　《王氏手集》治小儿急慢惊风。<br />
<br />
　　立效散藿香 蝎（略炒。各二两） 麻黄（去节，一两） 细辛（半两）上为末。每一字半钱至一钱，藿香汤调下。或先服至圣丸，次服此药。<br />
<br />
　　《王氏手集》治急慢惊风，天 似痫者，并皆神效。<br />
<br />
　　黑虎子惊药天麻 蝎尾 京墨 白附子 脑麝（以上各一钱） 真珠（末，半两） 金银箔（各十片）上件十味碾细，以白面十钱，滴井花水调作薄生糊，为丸如鸡头大或樱桃大。每服一丸，薄荷汤化下。<br />
<br />
　　《吴氏家传》治小儿急慢惊风。<br />
<br />
　　神效丸蛇蜕皮（头、尾全要，纹细者，新瓦上烧成灰，研为细末，用半钱） 人参（紧实者，一钱） 天南星（去皮、脐，生用五钱） 麝香（半钱）上面糊丸如绿豆大。每服二十丸，麝香米饮下，日午夜卧。<br />
<br />
　　《赵氏家传》赤龙丹 治小儿急慢惊风。<br />
<br />
　　牛黄 龙脑（各一钱） 犀角（末） 大黄（锦纹者，切作片子，湿纸煨熟，焙干） 腊茶 五灵脂（水飞，研细，焙干。各半两） 麝香（一钱半） 朱砂（一两，研细，一半入药，一半为衣）上为末，滴水为丸如梧桐子大。每服一丸，磨刀水化下。量儿大小加减与服。<br />
<br />
　　《赵氏家传》治小儿急慢惊风，退风温邪热，疗惊悸，筋脉跳掣，精神昏闷，涎不利。<br />
<br />
　　天麻防风丸大天麻 防风 人参（各半两） 干蝎（全者，炒） 白僵蚕（各二钱半） 甘草（微炒） 朱砂（研） 雄黄 麝香（各一钱钱字） 牛黄 天南星（切作片子，酒浸三日。各半钱） 白附子（一钱，炮裂）上件研，捣为细末，炼蜜为丸如梧桐子大。每服二丸，不计时，薄荷汤化下。<br />
<br />
　　《吉氏家传》治急慢惊风，眼目上视，手足搐搦，牙关不开。<br />
<br />
　　通顶散藜芦 不拘多少，为细末。用竹管吹少许入左右鼻，候苏，服三黄散并和气。<br />
<br />
　　《吉氏家传》治急慢惊风，喉中有涎。<br />
<br />
　　三黄散郁金 大者三个，以一个破作二边，用巴豆一粒去壳入在郁金内，用线系定。用水一盏，皂角七条截断，同郁金煮干为度，去皂角。又用一个如前入巴豆一粒，只以湿纸裹，入火炮，候纸干取出。又以一个生用，并巴豆一个亦生。通前共生熟三枚。先以郁金焙干为末，后以巴豆三粒入钵内研，入郁金令匀。每服一字，小儿半字，用冷茶调下。<br />
<br />
　　《吉氏家传》治急慢惊风。<br />
<br />
　　一字散雄黄（研） 朱砂（研。各一钱） 川乌（生） 藜芦（各半钱）上末，后入朱砂。急慢惊风，磨刀水下一字。<br />
<br />
　　《吉氏家传》生银丸 治小儿急慢惊风，浑身制掷，目睛上视，喉内涎响，手足螈 ，见人怕怖，宜服：生银矿（半两，次 七遍，醋淬七遍） 京墨（ ） 全蝎（十四个，薄荷叶裹，炙） 水银（砂） 生犀（屑）真珠（末） 麝香 板青（青黛洗下者） 轻粉 朱砂（各半钱） 龙脑（一钱） 粉霜（半钱） 大天南星（一枚，取脐为末，一钱）上为末，杵生薄荷自然汁煮糊丸如此○大。每服一丸，金银薄荷汤下。<br />
<br />
　　陶善化治小儿急慢惊风，天 。<br />
<br />
　　罢搐丸黑附子 白茯苓 蝎 白附子 僵蚕 天南星（各一两） 人参（二钱） 花蛇（一钱） 天麻（七钱） 乌蛇（四钱） 朱砂（六钱） 青黛（四两） 脑麝（各少许）水银与黑铅一处，火上熔结成砂子（二物等分，熔一料约用一分）急（入水银砂子） 慢（不用水银砂子，又不用龙脑）上用石脑油为丸如鸡头大。每用一丸，金银薄荷汤下，此急惊风。如慢惊风，烧青竹沥油化下。<br />
<br />
　　长沙《胡氏家传》治小儿急慢惊风，搐搦，目视上，不省人事，大小肠不通利。<br />
<br />
　　铁粉散铁粉（二钱） 荆芥穗 薄荷 天南星（常法制） 全蝎（各一钱） 脑子 麝香（各半钱）上为末了，同细研。每服一字，用鹅梨汁调下。<br />
<br />
　　安师传 治小儿急慢惊风药方。<br />
<br />
　　用大天南星一个，剜空，中入干蝎一个、朱砂一豆许在内，却倾上剜下者天南星末在上，以浓面裹，煨黄熟。未得开，留至来日，去面不用，取南星等并刮下面上南星末，同研细。儿小，用冬瓜子二十四个煎汤，调下半钱；儿大，即用水一盏半，药二钱同煎，放温，两次服尽。小儿不入食，每半钱，用冬瓜子汤调下，便进食。人家常服此药，进食。若专治慢惊风，即以乳香代朱砂。二方皆妙。<br />
<br />
　　长沙医者相 传铁刷散 治小儿急慢惊风，潮搐上视，不省人事。<br />
<br />
　　上用好者黄丹末，不以多少，用花叶纸三重包，以线系，又用生绢两重裹了，紧扎。长江水浸七日，一日一换，数足，漉控稍干，于重五日用炭火三斤一 ，药上有珠子为度，去火，吹去灰，研为末。每服一字或半钱，浓煎薄荷汤化下。其药倾是频用手指研灌方得。<br />
<br />
　　长沙医者丁时发传荆芥丹 治小儿一切惊风，夜卧多啼。急慢风并宜服。<br />
<br />
　　水银 青黛（炒。各二钱） 铅（一钱，同水银结砂子） 天南星（炮） 荆芥（各三钱） 蝎（一钱半） 朱砂乳香（炒，研。各半钱）上为末，细研匀，冷水再研为丸桐子大。每服一丸，大小加减，熟水化下。<br />
<br />
　　长沙医者丁时发传治小儿急慢惊风，手足眼搐，顽涎，壅聋，耳鸣。<br />
<br />
　　胆矾（煎白汤，浸一宿，漉干，细研） 石碌（细研，水淘泥去及石碌下面者，收干末） 白僵蚕（炒末。各一钱）雄黄 蝎（末。各半钱）上并细研如粉。每用一字或半钱，薄荷汤下，大小加减。<br />
<br />
　　长沙医者丁时发传红绵散 治小儿急慢惊风，痫疾，吐泻不安。<br />
<br />
　　天麻（炮） 麻黄（去节。各一分） 全蝎 破故纸（各一钱）上为末。每用半钱，水六分，红绵少许，煎四分，温服。<br />
<br />
　　长沙医者丁安中传搐鼻散 定小儿急慢惊风，搐搦不醒，用此药搐鼻。<br />
<br />
　　赤脚蜈蚣一条 用温汤浸软，竹切，分于两边，各分左右。次用螳螂一枚，亦分左右。各分螳螂、蜈蚣左右，共焙干，研为细末。男发搐，用左边药末，搐于左鼻内；女发搐，用右边药，搐于右鼻内；如两手搐，用左右药，搐左右鼻内。<br />
<br />
　　长沙医者丁安中传垂柳散 治小儿惊风，搐搦，涎潮及风热上壅，咽喉肿痛。<br />
<br />
　　大黄（炮熟） 郁金（皂角水煮五、七沸，焙干） 甘草（炙） 黄芩（洗） 全蝎（去土） 白附子（炮） 防风（洗） 桔梗（洗） 白僵蚕（直者） 雄黄（研。各一分） 胡黄连（一钱）上件根据法制，为细末。每服一少半钱，用垂杨柳煎汤，入蜜调下。<br />
<br />
　　长沙医者郑愈传治小儿急慢惊风，搐搦，涎盛，目睛直视，克时取效。<br />
<br />
　　救生一字散干蝎（四十九个，脚、手、头全，不用肚，为细末） 蜈蚣（一条全者，不用中节，为细末） 雄黄（半钱，细研为末） 脑麝（各少许，研为细末）上五味为细末。每服一字，用湿生虫七个研汁，薄荷汤少许同调匀与服，不计时候。忌一切毒物。绍兴己巳春，长沙排岸主忠翊幼子忽患慢惊，手足时搐，身令汗出，四肢皆若绵带。诊其脉极微细。其家以谓必死矣，但胸前微暖，口中微气，为不忍弃尔。其郑愈忽投此药，至午间已少醒，至夜精神渐出，不三日而平矣。<br />
<br />
　　长沙医者郑愈传匀气散 治小儿中急慢惊风，取转了，用补药。丁香白术除疳痢，豆蔻青皮定粉珠，甘草用和添药力，不消三度命重苏。<br />
<br />
　　丁香（七七个） 白术 青皮 甘草（炙。各一分） 豆蔻（一个）上为末。每服半钱，用白汤点服。<br />
<br />
　　长沙医者郑愈传 治小儿急慢惊，一切风，下药不得用。<br />
<br />
　　牛黄散煮巴半分切须真，一分烧矾三郁金，偏治小儿惊疾病，忧心须却喜惺惺。<br />
<br />
　　上三味为末。每服一字，薄荷荆芥汤调下。<br />
<br />
　　长沙医者郑愈传聚宝蛇头丸 治小儿急慢惊风，目睛上视，啮齿弄舌，面青口噤，背强啼叫，咽膈涎声，神昏不语，及内 诸痫，腹内泄泻，夜卧时惊，潮热气喘，并宜服之。<br />
<br />
　　蜈蚣（姜汁炙干） 花蛇头（酒浸一宿，焙干，碎。各二十枚） 全蝎（一十两，净） 天南星（十个，姜汁煮一宿，焙） 铅白霜（拣净，四十两） 铁粉（三十两） 蛇黄石（八十两，醋煮七次，飞研） 腻粉（二两，研） 脑子（细研） 真珠（末，水飞。各五两） 麝香（研） 百草霜（研。各三两） 朱砂（研，飞） 血竭（细研） 芦荟（研。各一两） 白附子（五十两，炮裂） 雄黄（一两半，醋煮，水飞，焙干。）上一十七味为末，三家粽子为丸如鸡头大。初生婴孩可服半丸，周 以上可服一粒，不以时候，并用薄荷汤化下。<br />
<br />
　　班防御治小儿急慢惊风，天 ，搐搦，痫病，应系风证，悉皆疗之。<br />
<br />
　　用鸱鹗一只，不去皮毛，于肚下小割破，取尽肠胃，却以白矾一斤许填于腹内，以满为度，却以麻线缝合，盐泥浑固济了，用炭火一秤烧通赤，烟尽拨去火，候冷，取去泥，细研成末。凡有前件证候，以温酒调下二钱，儿小量多少服。<br />
<br />
　　长沙医者易忠信传治小儿急慢惊痫，手足掣搐，上视，昏睡不省，角弓，偏 ，手足拘挛，潮搐，不时语涩，行步不能，一切风证。<br />
<br />
　　夺命丹乳香（研） 琥珀（研） 天南星 防风 白僵蚕（洗，炒） 麝香肉（别研） 茯神（各一分） 酸枣仁（去皮，炒，秤） 远志（去心，秤。各一两） 芸薹子（炒，半钱） 蝉壳（洗净，四钱） 全蝎（炒，半两） 天麻（酒浸，八钱） 白附子（三钱） 天浆子（二十一个） 蜈蚣（二条，炙） 木鳖子肉（二钱，研）上件为细末，水煮，白糊为丸如梧桐子大。每服量大小加减一两丸，金银薄荷汤磨化下。如急惊盛，加龙脑少许同磨；如慢惊，即加附子少许同磨化下。<br />
<br />
　　《王氏手集》灸小儿急慢惊风，于两足大指甲肉间灸三、五壮，须是立灸，即效。<br />
<br />
　　卷第九<br />
<br />
　　急惊风第二《巢氏病源》：小儿惊者，由血气不和，热实在内，心神不定，所以发惊，甚者掣缩变成痫。又小儿变蒸，亦微惊，所以然者，亦由热气所为。但须微发惊，以长血脉，不欲大惊，大惊乃灸惊脉。若五、六十日以灸者，惊复更甚。生百日后，灸惊脉，乃善耳。<br />
<br />
　　《圣惠》论：夫小儿急惊风者，由气血不和，内有实热，为风邪所乘，干于心络之所致也。心者，神之所舍，主于血脉。若热盛则血乱，血乱则气并于血，气血相并，又被风邪所搏，故惊而不安也。其候：遍身壮热，痰涎壅滞，四肢拘急，筋脉抽掣，项背强直，牙关紧急是也。<br />
<br />
　　茅先生论：小儿生下周岁以上至十岁已来，有中急惊风，客忤，卒死。些三种俱一般调理。各有初受起因：急惊风形候者，涎响双搐，双目直视，面口青黑，不记人事。此候因初生下儿浑阳，或将养剩有，衣被盖覆失理；或因放送儿子大小便被鸡犬触惊；或因人家闹唤，大声小叫惊着遂积，渐次第惊，成积在心，家被风邪虚，乃至此候。<br />
<br />
　　钱乙论：因闻大声或大惊而发搐，发过则如故，此无阴也。当下，利惊丸主之。（方见本门中。）小儿急惊者，本因热生于心，身热面赤，引饮，口中气热，大小便黄赤，剧则搐也。盖热甚则风生，风属肝，此阳盛阴虚也，故利惊丸主之。以除其痰热，不可与巴豆及温药大下之，恐搐，虚热不消也。小儿客忤，痰热于心胃，因闻声非常，则动而惊搐矣。若热极，虽不因闻声及惊，亦自发搐。<br />
<br />
　　张涣论：小儿心神多不定，胞络多积痰涎，遂生邪热。若热盛，干于心神，兼外伤风邪客搏，使遍身壮热，痰涎壅滞，四肢抽掣，牙关紧急，名曰急惊风病。<br />
<br />
　　《婴童宝鉴》论：小儿急惊风为惊痰灌于心，而眼上、手足螈 ，身热，牙关硬，口噤不开者也。<br />
<br />
　　《秘要指迷》论：凡小儿急惊风安痊，又经数日再发又安。如经三、四次，如此后发沉重，此乃惺惺形候，不足凭也。<br />
<br />
　　《玉诀》论：小儿急惊风，因风热干心，先遭惊怖，前后惊涎并入于经络之间，其状发搐，眼吊唇黑，口噤难开，手足搐搦。此病但以吐泻镇心调治方愈。若使冷热药相逼，恐损命也。<br />
<br />
　　《石壁经》三十六种内才发急惊风候歌：才发惊风看握拳，指内指外细须言。（《凤髓经》注云：大拇指也。） 阴内阳外为顺候，（是方始手足搐搦候，掌内红润握手指，男儿大指在外，女儿在内即顺。）男左女右搐宜先。（一云：搐令痊。）用药开关双眼下，（《献髓经》云：将药搐鼻。）又将形候再重看。（《凤髓经》云：如嚏喷者不妨。）大忌闷涎潮入肺，结向心中不解痊。（若男子搐右，女搐左，此为逆候，不治。颁涎如眼粘续续不断也，常利膈去涎。目若开，涎若散，则更当服去惊调气药，即止；若目不开，涎不断者，必死矣。）远与凉心为治疗，解惊下药始求安。（《凤髓经》此一句云：解经调气用汤丸。）脉逆阴阳须意（《凤髓经》此一句云：定搐疾时根据用意。）用，定知无命别人间。（男左女右搐搦顺也。《凤髓经》急风自发歌注云：先将睹月散搐鼻，方见搐搦门中，次镇心丸，方见一切惊门中，次生银丸，方见急慢惊风门中。）《石壁经》三十六种内急惊风候歌：七日归前被物惊，（在七日内，因惊作热，发惊也。若婴儿变蒸，亦主惊，慎勿冷药过多。）发直喉干泻又青。（发如麻直不润，但婴儿频吃乳，孩儿多饮水，所谓喉干，其泻多则青色也。）但看上唇微有汗，次观印内（一云：腹上）有青筋，掌中有似桃花嫩，怕物多涎听有声。会者镇惊为妙手，莫将风热一般名。<br />

                    <br>
                        <br />
　　此乃外证候也。若治，先当镇惊药，次定渴化涎，则其疾必痊。虽孩儿气实，亦当调胃气，方下惊药，慎勿过冷也。（《凤髓经》弱风急歌，一同云：宜服镇心丸，生银丸。方见同前。）《惠眼观证》急风说云：内有风积热涎，急潮口中，身背强直，双目闭，双手足搐，或目瞪而喉中涎响，不记人事，急以睡惊膏（方见本门中。）用蜜、糖、薄荷熟水磨下，须臾吐三、两口涎，眼即转低，即睡。少时，相次即泻三、四次青白粘涎，下调气药，次日多睡，只用醒脾散。（方见吐利门中。）如不思食，乃下安胃药。喉中余涎，乃下化涎汤药。相夹调治，三日安。至第四、第五日再有潮热，即是中风伤寒也。即麦汤散（方末见。）平胃丸（方见哕逆门中。）两日平复。<br />
<br />
　　《小方脉论》说：急风之候，皆起于心脏也。所是诸般惊疾，累积在心，及至发时，先壮热，次搐搦，体热极，四肢烦闷，浑身壮热，面颊赤色，口干舌躁。皆因惊扑所致也，治之在心。<br />
<br />
　　长沙医者李刚中说云：古书无惊候，阴阳痫而已。故阳受之曰急惊，阴受之曰慢惊。故阳动而躁，阳疾而速；阴静而缓，阴慢而迟。小儿急搐得之于热淫所胜，表里连运，久而不除，肝风心火，因热相合，二脏交争，其气蕃灼，而一肾水不能制二脏者也。又肝上筋及目，热则筋缩急，而风乘之则发搐，手足不能有所制，风相牵引而目上视也。其有左右搐者，各以其偏胜也。医便以乌蛇、蜈蚣等药，是治标而不治本也。故钱用泻青丸主肝风（方见惊热门中），导赤散泻心火（方见实热门中）。此医用之上药也。<br />
<br />
　　《圣惠》治小儿急惊风，四肢抽掣，拘急壮热，或则口噤。<br />
<br />
　　天麻丸方天麻 雄黄 天竺黄 麝香（此三味各细研） 乌蛇肉 蝉壳 干蝎 桂心 天南星 白芷 白附子 腻粉 半夏（汤洗七次，去滑。以上各一钱）上件药并生用，捣、罗为末，都研令匀，煮枣肉和丸如绿豆大。不计时候，以薄荷酒下三丸。量儿大小，以意加减。<br />
<br />
　　《圣惠》治小儿急惊风，遍身壮热，心多惊悸，睡卧不安，手足跳掣，胸膈多涎。<br />
<br />
　　犀角丸方犀角（屑） 牛黄 脑麝 天竺黄（并细研） 天麻 天南星 白附子（炮裂） 桂心 蝉壳 乌蛇肉 干蝎 铅霜水银 硫黄（与水银结砂子，细研。以上各一分）上件药并生用，捣、罗为末，入已研药，再研令匀，炼蜜和丸如绿豆大。不计时候，以薄荷汤下三丸。量儿大小临时加减。<br />
<br />
　　《圣惠》治小儿急惊风，遍身壮热，筋脉不利，手足抽掣，口噤面青，痰涎壅滞，及疳气所攻，肌体瘦弱。<br />
<br />
　　定生丸方雀儿饭瓮（内有物） 蟾头（涂酥，炙令焦黄。各一两） 乌蛇（半两，酒浸者，以去皮、骨、炙令黄） 猪牙皂角（去皮，涂酥，炙令焦黄，去子） 天麻 干蝎（微炒） 瓜蒂 天南星 青黛 朱砂 脑麝 雄黄 牛黄（以上六味细研） 蜣螂（微炒，去翅，足） 腻粉 曲头 棘针 熊胆（以上各一分） 藜芦（去芦头） 半夏（汤洗七遍，去滑。各半分）上件药捣，罗为末，以猪胆汁和丸如绿豆大。每先以温生姜汤研一丸，灌在鼻内，得嚏后，以生姜薄荷汤下三丸。量儿大小以意加减。<br />
<br />
　　《圣惠》治小儿急惊风，四肢搐搦，多涎沫，身热如火，心神惊悸，发歇不定。<br />
<br />
　　救生丹方龙脑 牛黄 雄黄 朱砂 芦荟 胡黄连（末） 铅霜 麝香 天竺黄 曾青 真珠 犀角 干蝎（末。以上各一钱） 金银箔（各五十片） 雀儿饭瓮（三七枚，内有物者）上件药都研为末，五月五日合和，用大活蟾十枚，于眉间各取酥少许，同研令匀，入饭和丸如弹子大。着瓷碗内，用黄梢活蝎四十九枚着碗内，令药弹丸触蝎，毒蜇入药内，候毒尽，放蝎，然后重研药弹令匀，丸如绿豆大。不计时候，以薄荷汁先研一丸，滴在鼻内，男左女右，候嚏，即以薄荷酒服两丸。量儿大小以意加减。<br />
<br />
　　《圣惠》治小儿急惊风，四肢抽掣，牙关紧急，头热足寒。<br />
<br />
　　雄黄丸方雄黄 乳香 朱砂 牛黄（各一分） 麝香 白矾（灰） 铅霜 熊胆 蝎梢（各半分，微炒） 蟾酥（半钱）上件药都研为末，以糯米饭和丸如绿豆大。不计时候，以温水化三丸服之。量儿大小以意加减。<br />
<br />
　　《圣惠》治小儿急惊风。<br />
<br />
　　神效蝎尾散方蝎尾（二十一枚，生用） 白附子尖（二十七个，生用） 腻粉（一钱，研入） 附子尖（二七个，生用） 半夏底（汤洗，去滑） 天南星底（生用） 乌头尖（去皮，生用。各一七枚）上件药捣，细罗为散。每服以薄荷汤调下半字。若儿在百日内者，一字可分为四服。如要作丸，即以枣肉和丸如绿豆大，以马兰草汤下一丸。临时看儿大小加减。<br />
<br />
　　《圣惠》治小儿急惊风。<br />
<br />
　　返魂丸子方独角仙（二枚，去翅、足，于瓷合烧，勿令烟出，研为末） 白僵蚕（微炒） 白附子 天南星 干姜（并炮裂）牛黄（细研） 青黛（研） 甜葶苈（炒令紫色） 乌蛇肉（炙令黄） 朱砂（细研，水飞过。各半两）上件药捣，罗为末，用猪胆汁并蟾酥如江豆大，和丸如粟米大。先以酒化一丸，滴在鼻中，即以酒或水下二丸。若不嚏，则不再下药。<br />
<br />
　　《圣惠》治小儿急惊风。<br />
<br />
　　定命丹方独角仙（去皮、翅、足，半钱） 蟾酥（江豆大） 桑螵蛸（一枚） 天浆子（七枚） 犀角（屑） 牛黄 雄黄天竺黄 青黛（各细研） 朱砂（细研，水飞过） 天南星 白附子 龙胆（去苗。各半两） 麝香（细研） 干蝎梢腻粉（各一分）上件药并生用，捣、罗为末，以 猪胆汁和丸如黄米粒大。每服先以温水化破一丸，吹鼻内，得嚏五、七声，即以薄荷水下二丸。量儿大小以意加减。<br />
<br />
　　《圣惠》治小儿急惊风，壮热，筋脉拘急，腰背强硬，时发搐搦。<br />
<br />
　　牛黄丸方牛黄 麝香（并细研） 干蝎 晚蚕蛾（并微炒） 波斯青黛（研入。各一分） 蜣螂（微炙） 蚱蝉（微炙，去翅、足。各三枚）上件药捣，罗为末，以糯米饭和丸如麻子大。一、二岁儿每服用薄荷汤下三丸。三、四岁儿每服五丸，不计时候。量儿大小，以意加减服之。<br />
<br />
　　《圣惠》治小儿急惊风。<br />
<br />
　　天浆子丸方天浆子（一七枚，内有物者） 牛黄 麝香（各细研） 白附子（炒） 犀角（屑） 半夏（汤洗七次，去滑。各一分） 蟾酥（一钱） 猪胆（一枚，取汁）上件药捣，罗为末，用面糊入胆汁同和丸如黄米大。不计时候，以薄荷汤下三丸。量儿大小以意加减。（此方与慢惊风门中《圣惠》麝香丸味同而分两不同。）《圣惠》又方白附子 天南星（并炮裂） 干蝎（微炒。各一分） 天浆子（二七枚，内有物者） 乌驴耳塞（皂角子大，别研）上件药捣，罗为末，研入驴耳塞，令匀，用糯米饭和丸如绿豆大。不计时候，以熟酒研三丸服之。量儿大小以意加减。<br />
<br />
　　《圣惠》治小儿急惊风，化涎镇心。<br />
<br />
　　牛黄丸方牛黄（细研） （微炒） 腻粉 半夏（汤洗七次，去滑） 天南星（炮裂） 麝香（细研。各一分） 朱砂（半两，细研，水飞过） 天浆子（三七枚，内有物者）上件药捣，罗为末，入细研药令匀。用烧粟米饭和丸如黍米大。不计时候，以荆芥汤下五丸。量儿大小以意加减。<br />
<br />
　　《圣惠》治小儿急惊风，手足抽掣。<br />
<br />
　　白附子丸方白附子（炮裂） 白僵蚕（微炒） 牛黄 麝香（并细研） 甜葶苈（隔纸炒令紫色） 蜣螂（微炒，去翅、足。<br />
<br />
　　各一分） 干蝎（微炒） 青黛（细研。各半两） 乌蛇肉（三分，酒拌，炙令黄） 蟾酥（半钱） 天浆子（二七枚，内有物者） 朱砂（半两，细研，水飞过）上件药捣，罗为末，以猪胆汁和丸如绿豆大。每先以冷水研一丸，滴入鼻中，候嚏一、两声，便以温水研三丸服之。或吐出粘涎，得睡便瘥。<br />
<br />
　　《圣惠》治小儿急惊风，身热口噤，四肢挛搐。<br />
<br />
　　龙脑丸方龙脑 雄黄 芦荟 牛黄 铅霜（以上各细研） 丁香 木香 犀角（屑） 天浆子 胡黄连 蝎尾 白花蛇（酒浸，去皮、骨，炙令黄。以上各一分） 蟾酥（半分，研入）上件药捣，罗为末，炼蜜和丸如梧桐子大。每服以桃心汤研下三丸。量儿大小加减服之。<br />
<br />
　　《圣惠》治小儿急惊风，口噤，手足抽掣，眼目直视，多吐涎沫，四肢壮热。<br />
<br />
　　鹤寿丹方天浆子（七枚，内有物者，微炒） 蝉壳（二七枚） 牛黄 青黛 麝香（各细研） 蟾酥（研入。各一两） 朱砂（细研，水飞过） 防风（去芦头） 乌蛇（酒浸、去皮、骨，炙令黄。各半两） 蚕纸（一张，烧灰） 地龙（三条，微炒）上药捣，罗为末，炼蜜和丸如黍米大。不计时候，以新汲水研下三丸。量儿大小以意加减。<br />
<br />
　　《圣惠》治小儿急惊风，壮热，吐涎。<br />
<br />
　　红丸子方朱砂（细研，水飞过） 蝎尾（微炒。各半两） 腻粉（一分） 巴豆（五枚，去皮、心，纸裹，压去油）上件药研为末，用面糊和丸如黍米大。不计时候，以桃仁汤下二丸。量儿大小加减服之。<br />
<br />
　　《圣惠》治小儿急惊风，搐搦不止。<br />
<br />
　　抵圣丸方白附子 白僵蚕 赤箭 半夏 天南星 （各一分） 腻粉（研入） 乌蛇肉（各半两）上件药并生捣，罗为末，用酒、薄荷汁各半盏，同熬为膏，和丸如绿豆大。不计时候，以温酒下三丸，看儿大小加减服之。<br />
<br />
　　《圣惠》治小儿急惊风，口噤搐搦，多涎闷乱。<br />
<br />
　　蟾酥丸方蟾酥（研入） 脑麝（并细研，半钱） 朱砂（细研，二钱） 青黛（细研，一钱） 白附子（炮裂） 干蝎（微炒。各一分）上件药捣，罗为末，都研令匀，以猪胆汁和丸如绿豆大。先用奶汁化破一丸，滴在鼻内，良久，如嚏得数声，即便以薄荷汁下一丸。不嚏者，难治。看儿大小临时加减。<br />
<br />
　　《圣惠》治小儿急惊风，痰涎口噤，手足抽掣。<br />
<br />
　　朱砂丸方朱砂（细研） 犀角（屑） 铅霜（研） 天南星 白附子（并炮裂） 半夏（汤浸七次，去滑） 细辛 桂心 白僵蚕（微炒） 干蝎（微炒。各一分） 乌蛇（三分，酒浸，去皮、骨，炙令黄） 巴豆（七枚，去皮、心，研，纸裹压去油）上件药捣，罗为末，一半用无灰酒一中盏熬为膏，入其余药末，同和丸如绿豆大。每服生姜自然汁少许，入竹沥一合，暖令温，下二丸。量儿大小加减服之。<br />
<br />
　　《圣惠》治小儿急惊风，心胸痰涎壅闷，口噤，手足抽掣。<br />
<br />
　　水银丸方水银（入少许枣肉，研令星尽） 腻粉 天南星（炮裂） 干蝎（微炒。各一分）上件药捣，罗为末，同研令匀。用枣肉和丸如黍米大。不计时候，煎乳香汤下五丸。量儿大小以意加减。<br />
<br />
　　《圣惠》治小儿急惊风，牙关紧急，筋脉抽掣，腰背强硬，口内多涎。<br />
<br />
　　雄黄丸方雄黄 麝香 朱砂 牛黄（各细研） 水银（用枣肉研，令星尽。各一钱） 腻粉（三钱） 巴豆（七枚，去皮、心，研，纸裹，压去油） 半夏（二钱，汤浸七遍，去滑） 天浆子（十枚，内有物者，微炒）上件药都研为末，以水银膏同研令匀，炼蜜和丸如黍米大。不计时候，以温酒下二丸。量儿大小加减服之。<br />
<br />
　　《圣惠》治小儿急惊风，化涎除搐搦。<br />
<br />
　　百灵丸方黑铅 水银（与黑铅二味同结作砂子，细研） 天南星 白附子（各炮裂） 干蝎 蝉壳（各微炒） 天麻 牛黄（细研。各一分） 麝香（细研，一钱）上件药捣，罗为末，糯米饭为丸如黍米大。不计时候，温酒下三丸。<br />
<br />
　　《圣惠》治小儿急惊风，多发搐搦，或夹食腹痛，面色变青、或大小便不通。<br />
<br />
　　真珠丸方真珠（末） 白附子（末） 天南星（末。各半两） 滑石（末） 腻粉（各一分） 巴豆（三十粒，去皮，水浸三日，取出曝干，研如膏）上件药都研令匀，以糯米饭和丸如黄米大。百日以上儿以葱白汤下一丸；一岁两丸；三、四岁儿三丸。更量儿大小，看病虚实加减服。<br />
<br />
　　《圣惠》治小儿初生及月内急惊风，客忤邪气，发歇搐搦，涎聚上壅。<br />
<br />
　　虎睛丸方虎睛（一对，酒浸，炙令干，先捣末） 牛黄 青黛（各细研） 腻粉（各一分） 麝香（细研，半分） 干蝎（七枚，微炒）上件药都细研令匀，用蟾酥半钱，以新汲水少许浸化如面糊，搜前药末，丸如麻子大。初生及月内即以乳汁化下一丸，百日以上儿二丸，足一岁儿薄荷汤下三丸。更量儿大小，加减服之。<br />
<br />
　　《圣惠》治小儿急惊风甚者，宜服追风丸方川乌头（炮裂，去皮、脐） 白僵蚕 干蝎（并微炒。各一分） 白附子 干姜 天南星（并炮裂。各半分）上件药捣，罗为末，煮槐胶和丸如黍米大。不计时候，以温酒下五丸。量儿大小以意加减。<br />
<br />
　　《圣惠》治小儿惊风，头热足冷，口噤面青，筋脉抽掣，多痰涎疾状甚者，宜服宣风丸方（张涣名祛风丹）巴豆（七枚，去皮、心研，纸裹，压去油，张涣用五个） 川乌头（一分，炮裂，去皮、脐。张涣用一枚） 白附子天南星（并炮裂） 腻粉（研入。各一分）上件药捣，罗为末，入巴豆、腻粉同研令匀，以枣肉和丸如黍米大。不计时候，以薄荷汤下二丸。量儿大小以意加减。<br />
<br />
　　《圣惠》又方牛黄 麝香 青黛（各一分） 硫黄（半分） 巴豆（三枚，去皮、心，研，纸裹压去油）上件药都研为末，以软饭和丸如黍米大。不计时候，以温水下二丸。量儿大小以意加减。<br />
<br />
　　《圣惠》治小儿急惊风，搐搦，口噤。<br />
<br />
　　干蝎丸方干蝎（微炒） 腊月紫驴护干（细切，炒令焦黄） 铅霜（细研。各一分） 真珠（末，一钱） 虎睛（一对，酒浸，微炙）上件药捣，罗为末，用鸱枭脑髓和丸如麻子大。不计时候，以乳汁下一丸，神效。二岁以上加丸服之。<br />

                    <br>
                        <br />
　　《圣惠》治小儿急惊风，化痰涎，定搐搦，利脏腑。<br />
<br />
　　青黛丸方青黛 半夏（汤洗七次，焙干，麸炒黄色，为末） 蟾酥（各一分） 甘遂（末） 腻粉 脑麝（各一钱）上件药都细研，用汤化蟾酥和丸如粟米大。每服以薄荷汤化二丸，微泻是效，未泻再服。量儿大小加减服。<br />
<br />
　　《圣惠》治小儿急惊风，痰涎壅毒，壮热腹胀。<br />
<br />
　　天南星丸方天南星（炮裂） 水银（以少枣肉研，令星尽） 朱砂（细研。各一分） 金银箔（并细研。各二十片） 麝香（细研，一钱） 巴豆（一枚，去皮，心，研纸裹压去油）上件药捣，罗天南星为末，都研令匀，炼蜜和丸如黍米大。一岁儿每服以暖水下一丸，取下恶物为效。二岁以上加丸服。<br />
<br />
　　《圣惠》治小儿急惊风。<br />
<br />
　　青黛丸方青黛（一分，细研） 蛇头（一枚，涂酥，炙令黄） 白僵蚕（一两，微炒） 半夏（半两，汤洗七遍去滑，张涣用一两） 蟾酥（三片，如柳叶大，铁器上焙）上件药捣，罗为末，以酒煮面糊和丸如绿豆大。不计时候，以薄荷汤化下三丸。量儿大小临时加减。<br />
<br />
　　《圣惠》治小儿急惊风，壮热烦乱，大便结涩。<br />
<br />
　　续随子丸方续随子（去皮，别研） 青黛 芦荟 胡黄连（末） 麝香（各一分）上件药都细研，以糯米饭和丸如梧桐子大。不计时候，以薄荷汤或温水化破一丸服。未瘥再服。<br />
<br />
　　《圣惠》治小儿急惊风，兼去心间涎。<br />
<br />
　　朱砂丸方朱砂 砒霜（各一分） 豉（三百粒） 皂角（一寸，炙黄焦） 巴豆（十五枚，去皮、心，研，纸裹压去油）上件药先研朱砂、砒霜为粉，次入豉、巴豆，都研令细，以枣肉和丸如黍米大。一、二岁儿每服以温水下一丸服，得吐泻为效。<br />
<br />
　　《圣惠》治小儿急惊风，喉中涎，吐不出，咽不入。<br />
<br />
　　坏涎丸方水银（以少枣肉研，令星尽） 雄黄 朱砂（并细研。各一分） 铅霜 甘草（各半分）上件药都细末研，以糯米饭和丸如黍米大。每服以梨汁下二丸，化涎尽为度。<br />
<br />
　　《圣惠》治小儿急惊风，化顽涎，利胸膈。<br />
<br />
　　水银丸方水银（以少枣肉研，令星尽） 天南星（生用。各一分） （半两，生用，去足）上件药捣，罗为末，以枣肉和丸如绿豆大。不计时候，以薄荷汤下两丸。量儿大小以意加减。<br />
<br />
　　《圣惠》治小儿急惊风。必效碧霞丹方硫黄（半分） 腻粉（一钱） 青黛（一分） 巴豆（七粒，研，去油）上件药都研令细，用软饭和丸如黍米大。不计时候，以薄荷汤下二丸。量儿大小加减服之。<br />
<br />
　　《圣惠》治小儿急惊风，搐搦，坠涎。<br />
<br />
　　抵圣丸方水银（半两） 麝香（半分） 天南星（一两，生用）上件药捣天南星为末，次入水银，又以石脑油同捣，硬软得所；又以麝香捣三、二百杵，丸如绿豆大。不计时候，以薄荷汤化破一丸服之。量儿大小加减。<br />
<br />
　　《圣惠》又方天浆子（三枚，生用） 朱砂（末，一钱） 干蝎（七枚，生用）上捣、罗为末，以软饭和丸如粟米大。不计时候，以荆芥汤下二丸。量儿大小加减服。<br />
<br />
　　太医局牛黄金虎丹 治小儿急惊风。<br />
<br />
　　牛黄（研，二两半） 雄黄（水飞，一百五十两） 天南星（为末，用牛胆汁和作饼子，焙干。如无牛胆，即申法酒蒸七昼夜） 白矾（水飞，细研） 天竺黄 腻粉（各研，二十五两） 天雄（炮裂，去皮，脐，一十二两） 生龙脑（研，五两） 金箔（八百片，为衣）上为末，炼蜜搜和，每一两半作十丸，以金箔为衣。治急中风，身背强直，口噤失音，筋脉拘急，鼻干面黑，遍身壮热，汗出如油，目瞪唇青，心神迷闷，形体如醉，痰涎壅塞胸膈，喉中如拽锯声。每服一丸，以新汲水化灌之，扶坐，使药行化。良久，续以薄荷自然汁更研化一丸，灌之，立愈。肥盛体虚，多涎有风之人，宜常以此药随身备急，觉眼前暗黑，心膈闷乱，有涎欲倒，化药不及，急嚼一丸，新汲水下。小儿急惊风，一岁儿服绿豆大一丸，薄荷自然汁化，灌之。更量岁数，临时加减。有孕妇人不得服。<br />
<br />
　　钱乙小惺惺丸 解毒。治急惊风痫，潮热及诸疾虚烦，药毒上攻，躁渴。<br />
<br />
　　腊日取东行母猪粪（烧灰存性） 辰砂（水研，飞） 蛇黄（西山者，烧赤，醋淬三次，水飞，研，干用。各半两）脑麝（各二钱） 牛黄（一钱。各别研）上以东流水作面糊丸桐子大，朱砂为衣。每服二、三岁两丸，钥匙研破，温水化下。小儿方生便宜服一丸，除胎中百疾，食后。<br />
<br />
　　钱乙利惊丸方 治小儿急惊风。<br />
<br />
　　轻粉 青黛（各一分） 天竺黄（二钱） 黑牵牛（末，生，半两）上同研匀，蜜丸豌豆大。一岁一丸，温薄荷水下，食后。<br />
<br />
　　钱乙金箔丸 治急惊涎盛。<br />
<br />
　　金箔（二十片） 天南星（锉，炒熟） 白附子（炮） 防风（去芦头，切、焙） 半夏（汤浸七次，切，焙干，秤。各半两） 雄黄 辰砂（各一分） 生犀（末，半分） 牛黄 脑麝（各半钱。以上六物研）上为细末，姜汁面糊丸麻子大。每服三、五丸至一、二十丸，人参汤下。如治慢惊，去龙脑，服无时。<br />
<br />
　　钱乙龙脑散方大黄（蒸） 半夏（汤洗，薄切，用姜汁浸一宿，焙干，炒） 甘草 金星石 银星石 寒水石 禹余粮 不灰木青蛤粉上各等分，同为细末，研入龙脑一字，再研匀。新水调一字至半钱，量儿大小与之。通解诸毒。本旧方也，仲阳添入甘松三、两枝，藿香叶末一钱，金牙石一分，减大黄一半，治药毒吐血。神妙。<br />
<br />
　　张涣已风丹方 祛风退急惊。<br />
<br />
　　白僵蚕 干全蝎 白附子（各半两） 防风 天竺黄（细研） 钩藤（各一两）上件为细末，炼蜜和丸鸡头大。每服一粒至二粒，点麝香荆芥汤化下。<br />
<br />
　　张涣急风膏方 截急惊风，利胸膈。<br />
<br />
　　好朱砂（半两，细研，水飞，焙干） 天浆子（炒为末） 干全蝎（为末。各二七个） 腻粉（一钱） 青黛（一钱，别研）上件都拌匀，入脑子半钱，研细，用软饭和成膏如皂子大。每服一粒，煎人参荆芥汤化下。<br />
<br />
　　张涣软红膏方 治急惊潮搐涎盛者。<br />
<br />
　　天南星（一两，生用，别捣，罗为细末） 朱砂（半两，细研，水飞） 水银（一分，用真石脑油半盏，同研极细）干蝎梢（四十九枚，为细末）上件一处拌匀，入脑、麝各一钱，再研枣肉，和于石臼中，捣三、五百下，硬软得所，成膏如皂皂大。每服一粒，煎薄荷汤化下。神验。量儿大小加减。<br />
<br />
　　张涣碧霞丹方 治急惊膈实涎盛者。<br />
<br />
　　硫黄 腻粉 青黛（各细研） 朱砂（细研，水飞。各一分） 巴豆（五粒，去心、膜、出油，别研）上件一处都研令细，滴水和如黍米大。每服五粒，以薄荷汤下，量儿大小加减。<br />
<br />
　　张涣金箔膏方 急治急惊大便不通者。<br />
<br />
　　金箔（十片，别研） 水银（以枣肉少许研，令星尽） 铅霜 水磨雄黄（细研） 干蝎（取末） 朱砂（细研，水飞。各一分）上件都研为细末，取鹅梨汁和如绿豆大。每服二粒至三粒，麝香汤化下。<br />
<br />
　　张涣银箔丹方 治急惊伏热潮发者。<br />
<br />
　　银箔（十片，别研） 续随子（去皮） 青黛 芦荟（四味各别研） 胡黄连（末。各一分） 麝香（末，一钱）上件同研匀细，以糯米饭和丸如绿豆大。每服一粒至二粒，煎薄荷汤下。量儿大小加减。<br />
<br />
　　张涣虎睛丹方 治急惊心膈挟痰者。<br />
<br />
　　虎睛（一对，酒浸一宿，微炙为末） 干蝎 粉霜（细研） 青黛（研） 续随子（研） 真珠（末，研。各一分）麝香（一钱，研）上件都拌匀，研细，以软粳米饭和丸如黍米大。每服五粒至七粒，薄荷汤下。更量大小加减。<br />
<br />
　　张涣追风丹方 治急惊，潮发至痫者。<br />
<br />
　　干姜（微炮） 白僵蚕（微炒黄。各半两） 白附子 天南星（炮裂。各一分） 大川乌头（一枚，炮裂，去皮、脐）上件捣，罗为细末，煮槐胶和丸如黍米大。每服十粒，温酒下。量儿大小加减。<br />
<br />
　　《四十八候》牛黄丸 治急惊，风热，夜啼。<br />
<br />
　　朱砂（二钱） 乳香 酸枣仁（各一钱） 雄黄（二钱，醋煮）上为末，滴水丸如梧桐子大。每服一粒，金银薄荷汤下。<br />
<br />
　　《石壁经》三十六种治急惊风。<br />
<br />
　　钩藤散方钩藤 天竺黄 犀角屑 蝉蜕 甘遂（煨） 甘草（炙黄）上各等分为末。每服半钱，金银薄荷汤调下，日进四服。<br />
<br />
　　《石壁经》三十六种治急惊又方。<br />
<br />
　　钩藤 胡黄连 硝石（别研，半钱） 甘草（炙，一分）上为末。每服半钱，麦门冬熟水下。<br />
<br />
　　《惠眼观证》睡惊膏 大治急惊，凡中惊后涎盛，亦宜服之。<br />
<br />
　　赤脚蜈蚣（一条） 轻粉（四匣子） 巴豆（七粒，不出油） 汞（用四个枣结，二钱） 白附子（尖，四十个）蝎梢（十四个） 青黛（抄二钱） 麝香（少许，研）上为末，于汞枣肉内都研匀。每服一皂大，薄荷汤磨下。如小儿近七岁，气盛涎多，须加倍服之。<br />
<br />
　　《刘氏家传》一星散 治急惊，如伤风亦可服。<br />
<br />
　　天南星（一个，炮，水浸一宿） 干蝎（生，二七个，全） 川乌尖（炮后取二七个） 朱砂（一钱）上为末。急惊不问大小，金银薄荷汤下半钱，见吐为验，如胃脘无涎，只见汗出为验，后用熟水洗奶与吃，后吃和气药。<br />
<br />
　　木香（生） 人参（各一钱） 丁香（七粒） 甘草（少许，炙）上末之，饭饮调下半钱。<br />
<br />
　　《刘氏家传》小儿急惊，手足抽缩，眼倒，奶不下。<br />
<br />
　　定命散郁金（二个大者，生，为末） 蝎梢（七个） 干全蝎（一个） 腻粉（炒，一大钱） 朱砂（一钱半） 麝（少许） 巴豆（七粒，去皮、心、脐，不去油，细研）上为末。急惊、痫疾，未满岁只一字，金银薄荷汤下，冷水调亦得。如初生至三、五月，皆可一字以下。<br />
<br />
　　服药后良久，有吐涎下来，与拭却口内涎。暖处盖卧，汗出为度，不得当风吹着，良久，泻一、两次即安。<br />
<br />
　　《孔氏家传》治小儿急惊风，只用银液丹下之，立效。<br />
<br />
　　黑铅（半斤，炼十遍，秤取三两，再于铫子内熔成汁，以水银三两投入汁中，结成砂子，分为块，以母草十两，水煮半日，候冷，取出，入乳钵内，研细为度）上色铁粉（五两，于乳钵内研，以浆水飞过，候干，秤取三两） 朱砂（半两，研） 腻粉（二两） 天南星（三两，为末）上件细研令匀，以面糊为丸如绿豆大。每服两丸，如有患，不计时候，薄荷蜜汤下，日可三服。大人丸如桐子，姜汤亦得。赤白痢，二宜汤下；小便不通，灯心汤下；霍乱，木瓜汤下。<br />
<br />
　　《孔氏家传》治阳证惊风。<br />
<br />
　　牛黄丸牛黄 片白龙脑 熊胆（各半钱） 水磨雄黄（半钱） 骐 蝎 朱砂 木香（各一钱） 真蟾酥 麝香（各一字）上一处研为细末，不入瓮，新粟米饭为丸小豆大。常服三丸，急病五丸，男左女右，鼻中灌为效。若五、七岁，五、七丸灌鼻内；一、二岁至三、四岁，三、四丸灌。先以新汲水量多少化磨破丸为汁，方灌鼻内。<br />
<br />
　　《王氏手集》治小儿急惊风方。<br />
<br />
　　猪粪上掘地坑深尺余，以猪粪搅和水，澄清，取一茶脚许，以麝香服之，立醒。慢惊不可用。<br />
<br />
　　《赵氏家传》治小儿急惊。<br />
<br />
　　龙齿膏龙齿（半两，水研，飞过） 干山药 川甜硝 人参 寒水石（炭火烧，水飞） 甘草（炙。各一两） 朱砂（二钱） 脑麝（各一钱）上件为细末。熟蜜和为三剂，三岁儿可服鸡头大，用薄荷汤化下。<br />
<br />
　　《吉氏家传》治小儿急惊。<br />
<br />
　　镇心散白附子 朱砂（研。各一钱） 全蝎 僵蚕（各七个） 琥珀（半钱，研） 天南星（一个，水醋同煮令熟烂，焙，一字）上细末，入脑、麝少许。每服半钱，薄荷水调下。<br />
<br />
　　长沙医者李刚中传治小儿因热急搐方。<br />
<br />
　　蛇黄（半两，火 末，入好醋中淬一十四遍，候冷，为细末） 雄猪粪（南方取者，火 ，候冷，杵，半两） 夜明砂（秤二钱半，细研）上四味合一处，细研极匀，净器收。周岁以下并用半平钱；两月婴儿一字；周岁已上一平钱，并用麝香汤放温，调灌下。少定，末退，再进一服，立效。<br />
<br />
　　长沙医者郑愈传桃红散 治小儿急惊风。<br />
<br />
　　大天南星（一个，去心，入朱砂二钱在南星内，用南星封口，上面再用生姜自然汁和面饼子裹，慢火内炒热，取出）蝎（一个，全者） 蜈蚣（一条，二味用酒少许，煮干，焙）上件为末。每服一字，用金银薄荷汤调下。<br />
<br />
　　长沙医者郑愈传水银丸 治小儿急惊诸药不治者。<br />
<br />
　　水银砂子 黄柏（末） 黄芩（末。各半钱） 风化朴硝 天南星（炮末） 青黛（各一钱） 全蝎（十四个，焙干）上件七味同研细，方入砂子令匀，浸，蒸饼和为剂，丸如黄米大。一岁儿服二丸，温薄荷汤下，不计时候服。<br />
<br />
　　长沙医者郑愈传问命散 治小儿急惊发搐。<br />
<br />
　　蜈蚣（一条） 白僵蚕（直者，比蜈蚣长）上件为末，男左女右，鼻内搐一字。<br />
<br />
　　《圣惠》灸法：小儿急惊风，灸前顶一穴，三壮，在百会前一寸。若不愈，须灸两眉头及鼻下人中一穴，炷如小麦大。<br />
<br />
　　卷第九<br />
<br />
　　慢惊风第三《圣惠》论：夫小儿慢惊风者，由乳哺不调，脏腑壅滞，内有积热，为风邪所伤，入舍于心之所致也。其候：乍静乍发，心神不安，呕吐痰涎，身体壮热，筋脉不利，睡卧多惊，风热不除，变化非一，进退不定，荏苒经时，故名慢惊风也。宜速疗之。<br />
<br />
　　茅先生论：小儿生下有中慢惊风者，双目上视，双手搐搦，上喘，喉中涎响，乍静乍发，心神恍惚，不记人事。此候因惊横心舍而成；有因吐泻而成；有大患痢而成；有久泻痢后脾虚，风邪所干，乘虚致此者。如见此候，急用小便和酒调睡惊膏（方见本门中）一服，须臾搐定，即吐两盏以来青沫粘涎，或三、五盏以来，方得少苏，急进匀气散两服（方见胃气不和门中，）喉中由有一、二分余涎，即下朱砂膏（方见惊积门中），次日下醒脾散三服、（有二方：一方见胃气不和门；一方见慢脾风门中。）镇心丸两服（方见一切惊门中）。若伏热不退，即下大附散（方见本门中，）三日内即安。如见背母，摇头，嘘舌退场门，咬奶，眼障泪出，偏搐，死候也，不治。<br />

                    <br>
                        <br />
　　钱乙论：慢惊因病后或吐泻，脾胃虚损，遍身冷，口鼻气出亦冷，手足时螈 ，昏睡，睡露睛，此无阳也，栝蒌汤主之（方见本门中）。凡急慢惊，阴阳异证，切宜辩而治之，急惊合凉泻，慢惊合温补。世间俗方多不分别，误小儿甚多。又小儿伤于风冷，病吐泻，医谓脾虚，以温补之，不已，复以凉药治之，又不已。谓之：本伤风，医乱攻之，因脾气即虚，内不能散，外不能解，至十余日，其证多睡，露睡睛，身温，风在脾胃，故大便不聚而为泻，当去脾间风，风退则利止。宣风散主之（方见本门中）。后用使君子丸补其胃（方未见）。亦有诸吐痢久不瘥者，脾虚生风而成慢惊。<br />
<br />
　　钱乙论：阴痫坏病云：东都王氏子吐泻，诸医药下之至虚，变慢惊。其候：睡露睛，手足螈 而身冷。<br />
<br />
　　钱曰：此慢惊也，与栝蒌汤，其子胃气实，即开目而身温。王疑其子不大小便，令诸医以药利之，医留八正散等，数服不利，而身复冷。令钱氏利小便，钱曰：不当利小便，利之，必身冷。王曰：已身冷矣。因抱出，钱曰：不能食而胃中虚，若利大小便，即死，久即脾肾俱虚，当身冷而闭目，幸胎气实而难衰也。钱用益黄散（方见胃气不和门中）、使君子丸四服（方未见）。令微饮食，至日午，果能饮食。所以然者，谓利大小便，脾胃虚寒，当补脾，不可别攻也。后又不语，诸医作失音治之。钱曰：既失音，何开目而能饮食，又牙不噤而口不紧也。诸医不能晓，钱以地黄丸补肾（方见虚寒门中）。所以然者，用清药利小便致脾肾俱虚，今脾已实，肾尚虚，故补肾必安。治之半月而能言，一月而痊也。<br />
<br />
　　钱乙论：慢惊得于大病之余，吐泻之后，或误取转致脾胃虚损，风邪乘之，（凡小儿吐泻不止，即成慢惊，宜速治）。<br />
<br />
　　似搐而不甚搐（此名螈 ），似睡而精神慢，四肢与口中气皆冷，睡露睛，或胃痛而啼哭如邪声，此证已危。盖脾胃虚损故也。<br />
<br />
　　张涣论：小儿急惊风不除，进退不定，荏苒经时，乍静乍发，呕吐痰涎，潮搐甚者，名慢惊风病，宜速疗之。<br />
<br />
　　《秘要指迷》论：凡小儿初生下，不问日数或忽患慢惊，醒后四肢厥冷，不知人事，但心中微暖。即用侧子汤服。<br />
<br />
　　《五关贯真珠囊》小儿慢惊风候：凡慢惊风，身体不大热，似困而不睡，间惊哭不止，不肯食乳。此为慢惊风之候，困风盛而生也。<br />
<br />
　　茅先生小儿受慢惊风候歌：眼睛上视是风惊，手足频频搐不定。喉内涎鸣先取转，化涎不下请量情。<br />
<br />
　　茅先生小儿慢惊死候歌：慢惊风候实难医，遍体昏沉壮热时，睡卧多惊心不稳，手牵脚搐喘相随。荏苒时多为此候，速令下药莫迟疑。<br />
<br />
　　《玉诀》小儿慢惊虚风候歌：长嘘啮齿面青黄， 乳涎高胃气伤，风盛涎高生搐搦，泻痢频频色不常。<br />
<br />
　　此患先调其气，后退惊风，次下涎，调脏腑。即无误也。<br />
<br />
　　《石壁经》三十六种慢惊将发候歌：未发惊时先好睡，（四十八候云：未发慢惊先重睡）。睡中吐舌又摇头，面青睹发如针立，（《凤髓经》云：惊发面红毛发立。）壮热通身脚似钩。（《凤髓经》四十八候云：更加手足一如钩。此候多因伤寒失治或奶母动作不定，是致发热或作吐泻，又复被寒邪苦楚，渐渐多睡，少汗，不食乳，手足软弱，或即曲硬，此当出汗，醒脾去风即愈。）吐乳作腥生气息，额中千颗汗珠流，通肠表汗儿当瘥，若取之时泻不休。（仍须先汗后下，其下旋旋，下之不可太猛，并两少温药生胃气。）此病冷气伤，腠理不通，蕴结为大患，未发先困，及发面青，头额有汗，吐乳腥臭。若有此疾，先解表，后用 螂丸（方见一切痢门中）一、二服。肥大者，微与下，次调气即安。如此不退，成慢脾风也。<br />
<br />
　　《凤髓经》与此歌亦同，有注云：先与HT 煎散表（方见夹惊伤寒门中），次乌犀膏散（方见急慢惊风门中。）《石壁经》三十六种慢惊正发候歌：恶心才作便生惊，吐泻频频气上侵，舌赤唇红双眼闭，（《凤髓经》此三句云：吐泻才生便恶心，霍乱吐乳汗柑侵，舌出唇绯双目闭。）摇头发直一如针。（此候亦主困伤，寒气已表发，毒瓦斯内淫伤于胃经，内热初感，所以多吐，或泻，渴不止。失治则主多困，困重则发搐，不至大，既紧，只是或时发手足微动，奈半月十日不愈，亦不能绝，多无汗，遍身干燥。当醒脾发汗去惊。）闷生气急搐双胁，口白生疮命不任，此候未生宜早治，涎潮肺腑更难禁。（《凤髓经》此一句乃云：有疮胃闭命沉沉。若气急则两胁微动，动则气短而喘也。更一句，用冷药太甚，逼毒瓦斯伤脾胃损，致令口中有疮出，若赤，犹可治。白疮满口如珠子者，目直视，睛不转，满面黑色无光，必死。）《凤髓经》此一篇云：小儿吐泻后成慢惊风，慢脾风。仍注云：如口未生疮，不妨先与白鹤丹（方见本门中，）次神白散（方见多睡门中。）《小儿形证论》四十八候：吐泻传慢惊歌后说云：此候发时先吐逆，医人不识，却将调荣卫药与服，致令口生疮成恶候，先将 丸（方见一切痫门中）下胸膈风涎，不吐后调气。<br />
<br />
　　《惠眼观证》说云：慢惊形候，乍静乍发，或吐或泻、或因着扑，或以患痢，脾胃乘虚而作，若见肉晕，啼声有泪，手足微微掣动，急下慢脾汤药及以 汤丸利之。（方见急慢惊风门中。）至次日，调气，兼进醒脾平胃化涎汤药调理。若先潮热，后口相牵一边，手足只搐一边，喉中作拽锯之声，不啼、无泪，此候不可治，三日中死，死后眼生障膜而五脏绝也。<br />
<br />
　　长沙医者李刚中说云：阴静而缓，阴慢而迟。钱述慢惊得于大病之余，吐泻之后，或误服冷药，取转而肠胃虚弱，风邪乘之，似搐而不甚搐，似睡而露睛，手足螈 ，或作鸦声者，此证已危，盖脾胃虚损故也。是足太阴脾、足阳明胃表里俱虚，相合受病，风淫所胜也。人皆以胃气为本。胃者，水谷之海，脾之大源，乘纳水谷，清者为荣，浊者为卫，脾气像土而居中洲，气血循环，以灌四傍。令小儿气血未定，五脏方成，复因乳哺不调，冷热相搏而致吐泻，久而不瘥，脾胃俱虚，风邪内乘，故面青，昏睛睡，口鼻气冷，手足螈 。医或以铁粉、水银、龙脑、朱砂之类，是抱薪而投火也。故钱用青州白丸子末、金液丹末量以轻重，参以分数，二物和合，米饮调之，以主脾胃，候手足温即渐减之，复投以醒脾驱风之药。此钱之垂教龟镜也。又有慢脾风，亦与慢惊相似，但分别轻重耳。亦由小儿脾胃俱虚，风邪内乘也。<br />
<br />
　　《圣惠》治小儿慢惊风，壮热，四肢拘急，痰涎壅滞，发歇不定。<br />
<br />
　　白僵蚕散方白僵蚕 蝎尾 蝉壳（各微炒） 芦荟 朱砂 雄黄（各细研） 五灵脂 白附子（炮裂。以上各一分） 蟾头（一枚，涂酥，炙令焦黄） 牛黄 麝香（各细研，半分） 辟宫子（二枚，涂酥，炙令黄）上件药捣，细罗为末，入研了药，令匀。不计时候，以薄荷汤调下半钱。看儿大小，加减服之。<br />
<br />
　　《圣惠》治小儿慢惊风，心胸痰涎上攻，咽喉如呀，身体壮热，筋脉拘急，或时发渴，抽掣。<br />
<br />
　　龙脑散方龙脑（细研，半分） 雄黄 麝香 芦荟 青黛 牛黄 天竺黄 朱砂（七味并细研） 胡黄连 木香 丁香 熊胆犀角屑 干蝎（生用） 腻粉（以上各一分）上件药捣，细罗为散，同研令匀。不计时候，薄荷汤调半钱服之。量儿大小以意加减。<br />
<br />
　　《圣惠》治小儿慢惊风，壮热，心烦，发渴，搐搦。<br />
<br />
　　牛黄散方牛黄 麝香 雄黄 芦荟 天竺黄 夜明沙（微炒） 犀角（末） 胡黄连（末） 白僵蚕（末。各一分） 干蝎（末，一分半） 熊胆（半分） 朱砂（半两，细研，水飞）上都细研为散。不计时候，以薄荷汤调半钱服之。量儿大小以意加减，兼用少许吹入鼻中，良。<br />
<br />
　　《圣惠》治小儿慢惊风，心神烦热，多惊，体瘦，四肢抽掣。<br />
<br />
　　犀角散方犀角屑 天麻 白附子（炮裂） 干蝎（微炒） 麝香 牛黄（细研。各一分） 朱砂（半两，细研，水飞） 腻粉晚蚕蛾（各半分）上件药捣，细罗为散。不计时候，煎龙胆汤，放温，调下半钱。量儿大小以意加减。<br />
<br />
　　《圣惠》治小儿慢惊风，发渴不止。<br />
<br />
　　牛黄丸方牛黄 天竺黄（并细研） 犀角屑 胡黄连（各半两） 芎 人参（去芦头） 白茯苓 丁香 钩藤 龙齿（细研。各一分） 龙脑（半钱，细研） 麝香（一钱）上件药捣，罗为末，用木蜜和丸如绿豆大。每服以粥饮下三丸。量儿大小以意加减。<br />
<br />
　　《圣惠》治小儿慢惊风，或发即戴眼向上，手足搐搦。<br />
<br />
　　乌犀散方乌犀角（屑） 驴胎耳（烧灰） 干蟾（烧灰） 白僵蚕（微炒） 朱砂 雄黄 麝香 牛黄 天竺黄 青黛（六味各细研） 丁香（以上各一分） 羌活（半两） 独角仙（三枚，微炙，去翅、足） 雀儿饭瓮（五枚） 蚕纸（一片，出子者，烧灰）上件药捣，细罗为散，都研令匀。不计时候，以温水调下半钱。量儿大小加减服。<br />
<br />
　　《圣惠》治小儿慢惊风及天 。<br />
<br />
　　麝香散方麝香 牛黄（并细研） 腻粉 干蝎 白附子（炮裂。各一分）上件药捣，细罗为散。不计时候，以薄荷汁调下一字。量儿大小，加减服之。<br />
<br />
　　《圣惠》治小儿一腊后月内，忽中慢惊风及无辜之候。<br />
<br />
　　朱砂散方朱砂 牛黄 麝香（细研。各一分） 干蝎（十四枚，微炒） 雀儿饭瓮（二十七枚，麸炒令黄，去壳）上件药细研为散。不计时候，以乳汁调下半钱，薄荷汤调下亦得。更看儿大小以意加减。<br />
<br />
　　《圣惠》治小儿慢惊风，坠涎。<br />
<br />
　　真珠丸方真珠 牛黄 朱砂 雄黄 腻粉（各一分）上件药都细研，用粳米饭和丸如黄米大。一、二岁儿，每服以薄荷汤下三丸，日三服。量儿大小以意加减。<br />
<br />
　　《圣惠》治小儿慢惊风，胸膈多涎，迷闷，口噤，发渴，搐搦，纵睡多惊。<br />
<br />
　　比金丸方牛黄 麝香 雄黄（各细研，一钱） 乌犀角（屑） 朱砂（细研） 乌蛇肉（炙令黄） 干蝎（微炒） 水银 天南星 羚羊角（屑。各一分） 雀儿饭瓮（三十枚，内有物者，微炒） 金银箔（各二十一片，与水银三味同研为砂子。）上件药捣，罗为末，都研令匀，炼蜜和丸如绿豆大。不计时候，以薄荷汁下三丸。量儿大小加减服之。<br />
<br />
　　《圣惠》治小儿慢惊风，搐搦。<br />
<br />
　　天竺黄丸方天竺黄 牛黄 麝香 朱砂（各细研，一分） 龙脑 雄黄 芦荟（各细研） 胡黄连 腻粉 熊胆 丁香 木香犀角屑（各半分） 雄蚕蛾（十四枚） 金箔（十四片，细研）上件药捣，罗为末，都研令匀，炼蜜和丸如绿豆大。不计时候，以粥饮下三丸。量儿大小加减服之。<br />
<br />
　　《圣惠》治小儿慢惊风热，筋脉跳掣，精神昏闷，风涎不利，宜服天麻丸方天麻 干蝎（生） 防风（去芦头） 白僵蚕（生用） 白附子（生。各一两） 甘草（炙微赤，锉） 朱砂 雄黄牛黄 麝香（各细研，并一分）上件药捣，罗为末，研入朱砂等四味，令匀、炼蜜和丸如绿豆大。不计时候，以薄荷汤化破三丸服之。看儿大小临时加减。<br />
<br />
　　《圣惠》治小儿慢惊风，体热多涎，发渴搐搦。<br />
<br />
　　青黛丸方青黛 牛黄（并细研） 蜗牛（炒令黄） 白附子（炮裂） 白僵蚕（微炒） 胡黄连（各一分） 乌蛇（一两，酒浸，去皮、骨，炙令黄） 干蝎（二七枚，微炒） 朱砂（半两，细研，水飞过） 麝香（一钱，细研） 蟾酥（三片，如柳叶大，铁上焙焦） 狗胆（二枚，取汁）上件药捣，罗为末，入狗胆汁与糯米饭和丸如黄米粒大。一、二岁儿，以薄荷汤下三丸，日三服；三、四岁儿服五丸。<br />
<br />
　　《圣惠》治小儿慢惊风及取风涎积聚。<br />
<br />
　　牛黄丸方牛黄（细研） 甘草（炙微赤，锉） 黄连（去须） 陈橘皮（汤浸，去白瓤，焙） 天南星 白附子（并炮裂）黑附子（炮裂，去皮、脐） 干蝎（微炒）半夏（汤洗七遍，去滑） 砂 朱砂（各细研） 犀角屑（各一分） 麝香（细研，半分） 水银（烧枣瓤一处，别研，星尽） 硫黄（细研。各半两） 金箔（二十片，细研） 巴豆（十枚，去皮、心、膜，别研，压去油）上件药捣，罗为末，都研令匀，以面糊和丸如黍米大。每服以甘草薄荷汤下三丸至五丸。<br />
<br />
　　《圣惠》治小儿慢惊风，兼有疳气，壮热及乳哺减少。<br />
<br />
　　丁香丸方母丁香（半钱） 胡黄连 腻粉 芦荟 雄黄 牛黄 铅霜（四味并细研。以上各半分） 朱砂 麝香 青黛 天竺黄（各细研） 蝎梢（微炒） 白附子（炮裂。以上各一分）上件药捣，罗为末，取五月五日粽子尖和丸如绿豆大。不计时候，以粥饮下三丸。量儿大小以意加减。<br />
<br />
　　《圣惠》治小儿慢惊风，四肢拘急，心胸痰滞，身体壮热。<br />
<br />
　　朱砂丸方朱砂（细研，水飞过） 麝香（细研） 天南星 白附子（并炮裂） 干姜（炮裂、锉） 巴豆（去皮、心，研，压去油，以上各半两） 牛黄（一分，细研） 天麻 干蝎（微炒。各半两）上件药捣，罗为末，炼蜜和丸如黍米大。每服以乳汁下一丸，荆芥汤下亦得。量儿大小以意加减。<br />
<br />
　　《圣惠》治小儿慢惊风及天 、惊热。<br />
<br />
　　保命丸方牛黄 青黛 朱砂 麝香（各细研） 干蝎 白僵蚕 蝉壳（各微炒） 白附子 天南星（各炮裂） 犀角屑 天浆子（麸炒令黄，去壳） 天麻（以上各一分） 蟾酥（半分，研入）上件药捣，罗为末，用 猪胆汁和丸如绿豆大。不计时候，用薄荷汤下三丸，又以水化二丸，滴入鼻中，令连连嚏，后再服。更在临时，量儿大小增减。<br />

                    <br>
                        <br />
　　《圣惠》治小儿慢惊风，搐搦，发渴不定，喉中涎聚，时作声，渐觉虚羸，不下乳食，眼涩多睡。<br />
<br />
　　朱砂丸方朱砂（细研，水飞过） 雄黄（细研） 干蝎（微炒） 水银（以铅一分结为砂子。各半两） 牛黄 龙脑 砂（各细研） 腻粉（以上各一分）上件药，先研水银砂子令细，与诸药同研，入枣肉和丸如绿豆大。百日以上儿以薄荷汤下一丸；一岁儿两丸；二、三岁儿三丸。取下粘涎、恶物为效。此药慢善不泻，但是虚困瘦悴，宜与服之，神效。<br />
<br />
　　《圣惠》治小儿慢惊风，精神昏迷，痰涎逆上，咽喉中作声，有时口噤，发渴搐搦。<br />
<br />
　　如圣丸方牛黄（二钱） 朱砂 龙齿（三味，并细研） 犀角屑 雄黄 人参（去芦头） 白茯苓 钩藤 羌活（各一分）麝香（一钱，细研） 蝉壳（二七枚，微炒） 甘草（半分，炙微赤，锉）上件药捣，罗为末，入研了药，同研令匀，以枣肉和丸如绿豆大。不计时候，煎犀角汤化下三丸，量儿大小以意加减。<br />
<br />
　　《圣惠》治小儿慢惊风，面青口噤，四肢拘急。<br />
<br />
　　七圣丹方朱砂 牛黄（并细研） 羌活（各一分） 麝香（一钱，细研） 白僵蚕 蝎尾（各七枚，微炒） 天南星（半两，炮裂）上件药捣，罗为末，用枣肉和丸如绿豆大。不计时候，以薄荷汤下三丸。看儿大小加减服之。<br />
<br />
　　《圣惠》治小儿慢惊风，多涎昏闷，或口噤搐搦，发歇作时。<br />
<br />
　　保生丹方朱砂（细研，水飞过） 天麻 白附子（炮裂） 白僵蚕（微炒） 干蝎（头、尾全者，微炒。各半两） 干姜（炮裂，锉） 牛黄 麝香（并细研。各一分）上件药捣，罗为末，入研了药，同研令匀，炼蜜和丸如麻子大。不计时候，以金银汤下三丸。量儿大小以意加减。<br />
<br />
　　《圣惠》治小儿慢惊风，搐搦，吐涎。<br />
<br />
　　乌犀丸方乌犀角（屑） 羚羊角（屑） 麝香 芦荟 雄黄 朱砂 牛黄（五味并细研） 胡黄连 丁香 半夏（浆水一升，煮尽为度，切破，晒干。各一分） 龙脑（一钱，细研） 天南星（一两，用酒一升，煮尽为度，切破，晒干）上件药捣，罗为末，入研了药，更研令匀，铫子内火上化石脑油和丸如绿豆大。不计时候，以温酒化下一丸，金银薄荷汤下亦得。<br />
<br />
　　《圣惠》治小儿慢惊风，四肢搐搦。<br />
<br />
　　五灵脂丸方五灵脂 附子（生用，去皮、脐） 天南星 干蝎（各生用，一两） 蝉壳（半两，生用）上件药捣，罗为末，以酽醋二大盏，以药末一两同煎成膏，入余药末和丸如绿豆大。未盈月儿以乳汁化破一丸服，二岁以下二丸，渐大以意加之。鼻上汗出为效。<br />
<br />
　　《圣惠》治小儿慢惊风，壮热，手足拘急。<br />
<br />
　　龙齿丸方龙齿 朱砂（细研） 白芥子（微炒） 水银（各一分） 金银箔（各二十片，与水银三味同结为砂子） 麝香（细研） 阿魏（面裹，煨面熟为度。各一钱）上件药捣，罗为末，都研令匀，炼蜜和丸如黍米大。每服以温酒下三丸。量儿大小以意加减。<br />
<br />
　　《圣惠》治小儿慢惊风，多涎，腹胀，发渴，搐搦。<br />
<br />
　　万灵丹方牛黄（细研，一钱） 麝香 熊胆 腻粉（并研入） 木香（各半钱） 朱砂（一分，细研） 干蝎（五枚，微炒）巴豆（二枚，去皮、心，生研） 白附子（三枚，炮裂） 蝉壳（七枚，微炒）上件药捣，罗为末，都令研匀，炼蜜和丸如黍米大。每服以薄荷荆芥汤下三丸。量儿大小加减服之。<br />
<br />
　　《圣惠》治小儿慢惊风，痰涎壅闷，发渴搐搦。<br />
<br />
　　回生丹方白附子 天南星（各炮裂） 白僵蚕（微炒） 天麻 桃胶（以上各一分）上件药捣，罗为末，以烂饭和丸如黍米大。每服以温薄荷酒下三丸。量儿大小加减服之。<br />
<br />
　　《圣惠》治小儿慢惊风及天 、夜啼。<br />
<br />
　　返魂丹方蝙蝠（一枚，去翼、肠、肚，炙令焦黄） 人中白（细研） 干蝎（微炒。各一分） 麝香（细研，一钱）上件药捣，细罗为散，入研了药，同研令匀，炼蜜和丸如绿豆大。每服以乳汁研下三丸。量儿大小，加减服之。<br />
<br />
　　《圣惠》治小儿慢惊风及疳热。<br />
<br />
　　龙脑丸方脑麝 朱砂 牛黄 天竺黄 雄黄（六钱，并细研） 丁香（末） 犀角（末。以上各一分） 蟾酥（半分，研入）上件药都研令匀，用猪胆一枚，别入黄连末一分，入在猪胆内，系却，以浆水一碗入铫子内，煮尽取出，与药末和丸如黍米大。一、二岁儿以温水下一丸。欲吃，先用一丸子研破，吹入鼻中，得嚏为效。<br />
<br />
　　《圣惠》治小儿慢惊风及天 、热疳、心惊悸等。<br />
<br />
　　玉液丹方白附子 白僵蚕（各生用） 赤箭 腻粉（以上各一分）上件药以三味捣，罗为末，入腻粉同研令匀，炼蜜和丸如麻子大。一、二岁儿，每服以熟水下三丸，三、四岁每服五丸，日二、三服。量儿大小以意加减。<br />
<br />
　　《圣惠》治小儿慢惊风，发渴不定。<br />
<br />
　　天浆子丸方天浆子（麸炒令黄，去壳） 蝉壳（微炒。各二七枚） 棘刺（三七枚，微炒） 蚕纸（二张，烧灰） 防风（一两，去芦头） 朱砂 麝香（各细研，一分）上件药捣，罗为末，都研令匀，炼蜜和丸如麻子大。一、二岁儿每服五丸，连夜三服。量儿大小以意加减。<br />
<br />
　　《圣惠》治小儿慢惊风，搐搦，烦热。<br />
<br />
　　犀角丸方犀角（屑） 麝香 牛黄 青黛（各细研） 地龙（微炙。各一分） 天浆子（麸炒，去壳） 蝉壳（微炙。各二七枚） 乌蛇（酒浸，去皮、骨，炙令黄） 朱砂（细研，水飞过） 防风（去芦头。各半两） 蚕纸（一张，烧灰）蟾酥（半钱，铁器上焙过，研）上件药捣，罗为末，入研了药，都研令匀，炼蜜和丸如黍米大。每服以温薄荷汤下二丸。先研一丸，着新汲水化，滴在鼻中，得嚏为效。量儿大小加减服之。<br />
<br />
　　《圣惠》治小儿慢惊风，上膈多涎，精神昏闷。<br />
<br />
　　麝香丸方麝香（细研） 半夏（汤洗七次，去滑。各一分） 白附子（炮裂） 牛黄（细研，各半两） 犀角屑（三分） 猪胆（一枚，干者） 蟾酥（如柳叶大二片，铁器上焙） 天浆子（十枚，麸炒令黄，去壳）上件药捣，罗为末，用面糊和丸如黍米大。一、二岁儿每服五丸。未瘥，频服。量儿大小以意加减。（与急惊风门中《圣惠》天浆子丸味同，而分两不同。）《圣惠》治小儿慢惊风。<br />
<br />
　　天南星煎丸方天南星（细锉，以水二盏，微火煎至半盏，去滓，重煎如膏，元诸药末） 天麻（各一两） 白附子（半两，炮裂）上件药捣，罗为末，以天南星煎和丸如绿豆大。三、五岁儿，每服以薄荷汤下二丸；五、六岁儿每服三丸，日再服。量儿大小，以意加减服。<br />
<br />
　　《圣惠》又方雀儿饭瓮（有虫者） 白僵蚕 干蝎（二味微炒。各三枚）上件药捣，细罗为末。每服以麻黄汤调下一字，日三服，汗出为效。三岁以上即加之。<br />
<br />
　　《博济方》治小儿慢惊，坠涎、安虫。其状多因久患脾胃虚弱，风邪中入而作此疾。<br />
<br />
　　桃红丸绿矾（一两半） 赤脚乌（半两）上件二味同为细末，作稠面糊为丸如绿豆大。每服用温米饮下三丸，次吃补虚丸。<br />
<br />
　　《博济方》补虚丸新罗白附子（汤洗，去皮） 大半夏（各一两）上件二味各用白汤浸三日，每日换水三度，取出焙干为末，以生姜自然汁，着两钱姜末煮糊，和为丸如绿豆大。每服三丸，温粟米饮下。<br />
<br />
　　《博济方》治小儿慢惊风、搐搦及天 似痫者。<br />
<br />
　　牛黄朱砂丸牛黄（半钱） 朱砂（一钱） 蝎梢（二七枚） 麝香（半两） 黑附子尖（三个） 雄黄（少许） 巴豆（一粒好者，灯上烧令皮焦，剥去皮，用肉）上件七味一处研，令匀如粉，以寒食蒸饼和为丸如萝卜子大。浓煎荆芥汤下一丸，以衣被盖，少时汗出。<br />
<br />
　　如天 、搐搦、开口不得者，便用苦柳蒸蒜，入盐同杵，涂药一丸在儿后心上，以前蒜蒸下饼子，盖之。用手帛子系定。更服一丸化破，入麝香少许，以前汤下之。觉口内蒜气，浑身汗出，立瘥。须用端午日合。忌鸡、犬，妇人见。<br />
<br />
　　《博济方》治小儿体热，忽发吐逆，夜多惊啼，荏苒不解，或泄或秘，变成慢惊，或为疳疾等状。定搐搦，疗疳病，坠痰涎，镇心神。<br />
<br />
　　如圣青金丹龙脑（一钱） 麝香 腻粉（各一分） 香墨（一钱半） 使君子（两个，以白面裹，慢火煨令面熟） 白面（三钱） 青黛（二钱） 金银箔（各一十片，如无少用）上件九味同研令细，滴井花水和丸如鸡头大。患慢惊用冷薄荷水化下一丸，服讫，须臾便睡，睡觉立愈，后更服三、两服。如些小惊着及急惊，只服半丸以下。慢惊随大便取下涎一合以来。神效。<br />
<br />
　　《养生必用》治小儿阴痫，多睡，手足冷，时螈 ，且视乳食不进。<br />
<br />
　　钩藤饮子泽方钩藤钩子（三分） 白僵蚕（去丝、嘴，炒） 芎 蝉蜕（去头、翅、足，炙） 蛇蜕（炙） 甘草（炙。各一分）蜣螂（去头、翅、足，炙，三枚）上为末，药二钱，水一盏，姜五片，煎至七分，去滓。量与服，一服作三、四次灌。若审是阴痫，即以药二钱，炮过、去皮、脐附子指面大，根据前煎，温服，日三夜二。<br />
<br />
　　《养生必用》治小儿阴痫，体热，虚瘠，多睡方。<br />
<br />
　　乌蛇（酒浸软，去皮、骨，取肉焙） 蝎梢 白僵蚕（去丝、嘴、锉，微炒） 白附子 青黛（以上各一分） 蜣螂（五枚，去头、翅、足、炙令焦） 蟾酥（二皂子大）上为细末，蜜丸桐子大。汤浸大叶薄荷水化半丸，灌儿鼻中，候嚏，方可医。用金银汤化一丸，温服，日二、三。<br />
<br />
　　古方至圣来复丹 治小儿慢惊云：此药二气配，类阴阳均平，非独阴独阳，有天地中和之气，可热可冷，可缓可急。治人阴阳不调，冷热相制，荣卫差错，心肾不升降，水火不交养；丈夫、女人，老寿、稚婴，危急证候，并可救治。但一点胃气在，无不获安。邪热炎上，烦躁，一服定；冷气攻、注痛，一服定；患膈痞，寒热不可忍，肾邪攻胁，注痛不可转动者，一服定；诸霍乱，吐泻水谷，汤药不住，一服定；大段吐逆，手足逆冷，脚转筋，两服定：暖气复生，着热烦躁，昏塞旋倒，不省人事，一服定苏。以上病证，并不超时见效。<br />
<br />
　　若泻痢，不问赤白冷热，量患浅深。与服非时，吐逆气痞，食饮不下。以上病每服二十粒，并早晨粥饮下；甚者三十粒、轻者十五粒，童稚十粒，婴儿三、五粒，新生一、二粒，化破。小儿因惊成痫，发渴多日，变成虚风，作慢惊者，三粒、五粒并吃，两服定慢惊。本非气衰也，若已绝者，亦一时暂生，终不救。胃气在，虽困，无不救者，大人亦然。但是脏腑病，一切危急不识证候者，此药非与常药一同，乃灵圣救人之宝，其色随四时变动，深宜宝秘，勿轻妄传，甚妙，不可具述。列方于后：灵脂 青皮 硫黄 硝石（于瓷器内，文武火消，令匀，勿令太过，研细，慢火炒黄色） 陈皮（不去白。各二两）太阴玄精石（一两）上件为末，水煮面糊为丸如梧桐子大；小儿如麻子。看大小加减服之。<br />
<br />
　　茅先生小儿慢惊风睡惊膏方青黛（末，好者半钱，次一钱匕）全蝎（二七个） 川巴豆（七片，汤浸，去皮、心、膜；又用冷水浸一宿，纸揩干） 轻粉（重半钱） 水银（重一钱）上以枣肉四个，研杀水银星尽，可入前药，都为末，研成膏，用单裹角，周岁用丸如此○大。看儿大小加减用之。用童子小便和酒，磨此药灌下。如儿子牙噤，口不开，却将药三、二滴，滴入鼻中，其口自开，便灌下药，不久，通下涎来。便根据形候，次看病用药。<br />
<br />
　　茅先生小儿慢惊风，下涎后，伏热不退。<br />
<br />
　　回阳大附散 退伏热方。<br />
<br />
　　大附子（炮） 人参 前胡 桔梗（去芦头。各半两） 木香（一分）上为末。每服半钱，用姜汤调下。<br />
<br />
　　钱乙栝蒌汤 治慢惊方。<br />
<br />
　　枯篓根（末，二钱） 白甘遂（末，一钱）上同于慢火上炒焦黄，研匀。每服一字，煎麝香薄荷汤调下，无时。<br />
<br />
　　钱乙宣风散 治慢惊方。<br />
<br />
　　槟榔（二个） 橘皮 甘草（炙。各半两） 牵牛（四两，半生用，半炒熟）上为细末。三、二岁蜜汤调下半钱以上、一钱，食前。<br />
<br />
　　钱乙温白丸 治小儿脾气虚困，泄泻、瘦弱，冷疳，洞利，及因吐泻，或久病后成慢惊，身冷、螈 方天麻（生，半两） 白僵蚕（炮） 白附子（生） 干蝎（去毒） 天南星（锉、汤浸七次，焙。各一分）上同为末，汤浸寒食面为丸如绿豆大，丸了，仍于寒食面内养七日，取出。（末及养七日，合成便服之。）每服五、七丸至三、二十丸，空心，煎生姜米饮。渐加丸数，多与服。<br />
<br />
　　钱乙治小儿吐泻，或误服冷药，脾虚生风成慢惊方。<br />
<br />
　　大天南星（一个，重八、九钱以上者良）上用地坑子一个，深三寸许，用炭火五斤烧通赤，入好酒半盏在内，然后入天南星，却用炭火三、两条，盖却坑子，候天南星微裂，取出，锉碎，再炒匀熟，不可稍生，于冷，为细末。每服半钱或一字，量儿大小，浓煎生姜防风汤，食前调下，无时。<br />
<br />
　　钱乙又方半夏（一钱，汤洗七次，姜汁浸半日，晒干） 梓州浓朴（一两，细锉）上件米疳三升同浸一百刻，水尽为度，如百刻水未尽，少加火熬干，去浓朴，只将半夏研为细末。每服半字、一字，薄荷汤调下。无时。<br />
<br />
　　钱乙钩藤饮子 治吐利、脾胃虚风、慢惊方。<br />
<br />
　　钩藤（三分） 蝉壳 防风（去芦头，切，焙） 人参（切去须，焙） 麻黄（去节，秤） 白僵蚕（炒黄） 天麻蝎尾（去毒，炒。各半两） 甘草（炙） 川芎（各一分） 麝香（一钱，别研入）上同为细末。每服二钱，水一盏煎至六分，温服。量多少与之。寒多者加附子末半钱，无时。<br />

                    <br>
                        <br />
　　钱乙羌活膏 治脾胃虚，肝气热盛生风，或取转过，或吐泻后为慢惊者。亦治伤寒，用无不效。<br />
<br />
　　羌活（去芦头） 川芎 人参（切去须） 赤茯苓（去皮） 白附子（炮。各半两） 天麻（一两） 白僵蚕（酒浸，炒黄） 干蝎（去毒炒） 白花蛇（酒浸，取肉，焙干。各一钱） 川附子（炮，去皮脐） 防风（去芦头，切焙）麻黄（去节，秤。各三钱） 豆蔻肉 鸡舌香（母丁香也） 藿香叶 沉香 木香（各二钱） 轻粉（一字） 珍珠（末）麝香 牛黄（各一钱半） 龙脑（半字） 雄黄 辰砂（各一分。以上七味各别研入）上同为细末，熟蜜丸剂，旋丸大豆大。每服一、二丸，食前，薄荷汤或麦门冬汤温化下。实热、急惊勿服，性温故也。服无时。古今论鸡舌香者，同异纷纷，或以为番枣核，或以为母丁香，互相排抵，竟无定说。<br />
<br />
　　孝忠以谓最为易辨，所以久无定说者，惑于其名耳。古人命药，多以其形似者名之，如乌头、狗脊、鹤虱之类是也。番枣核、母丁香本二物，以其皆似鸡舌，故名适同。凡药物名同实异，如金樱、地锦之类，不足怪也。如鸡舌香二种，各有主疗。番枣核者，得于乳香中，今治伤折药多用之。母丁香，即丁香之老者，极芳烈，古人含鸡舌香乃此类也，今治气、温中药多用之。所谓最为易辨者，如此。<br />
<br />
　　张涣麝香饼子方 治慢惊，因吐痢生风，及心肺中风，尤宜服之。<br />
<br />
　　川乌头（炮，去皮、脐） 天南星（炮） 干蝎梢 白花蛇（酒浸一宿，去皮、骨，焙干。各半两） 干赤头蜈蚣（二条，酒浸酥，炙黄）以上并捣，罗为细末，次用：朱砂（细研，水飞） 铁粉 乳香 牛黄（并细研。各一分） 好真麝香（半两，另研）上件都一处研细，拌匀，酒煮白面糊，候冷，和为饼子如鸡头大。每服一粒至二粒，煎人参薄荷汤化下。<br />
<br />
　　量儿大小加减。<br />
<br />
　　张涣乌梢丹方 治慢惊因吐利后生风，及心肺中风尤宜服之。<br />
<br />
　　乌梢蛇（二两，水浸，去皮、骨） 天麻 白附子 干全蝎 人参（去芦头） 半夏（汤洗七次） 川附子（炮裂，去皮、脐） 天南星（微炮）防风（锉。各一两） 天浆子（二十一个，微炒）上件十味一处用好酒浸二宿，取出，焙干，捣、罗为细末，次用水磨雄黄、辰州朱砂各一两，同细研，水飞焙干，同上件药十味一处拌匀，入麝香二钱、生龙脑一钱研匀细，糯米饭和丸如黍米大。每服七粒至十粒，或十五粒，煎金银薄荷汤下。神验。量儿大小加减。<br />
<br />
　　张涣螵蛸膏方 治慢惊，久不瘥。<br />
<br />
　　真桑螵蛸（七个，炒微黄） 天麻（半两） 白僵蚕（拣直者，微炒） 蝎梢 麻黄（去根、节。各一分）以上捣、罗为细末。次用：朱砂（半两，细研，水飞） 乳香（一分，研） 硼砂（研） 麝香（各一钱） 龙脑（半钱）上件都一处拌匀，炼蜜和成膏如鸡头大，用金箔裹之。每服一粒，煎荆芥薄荷汤化下。<br />
<br />
　　张涣青金膏方 治吐利生风，变成慢惊。<br />
<br />
　　白附子 乌蛇梢肉（酒浸一宿，焙干） 干蝎梢 天麻 青黛（研。各一分） 川附子（一枚，炮，去皮、脐） 麝香天竺黄（各研一钱）上件先将乌蛇梢肉等五味先捣为细末，次入青黛、麝香、天竺黄三味，拌匀，炼蜜成膏如皂皂大。煎人参薄荷汤化下。<br />
<br />
　　张涣大青丹方 治慢惊潮发，荏苒不瘥。<br />
<br />
　　蝎蛸 白附子 白僵蚕（炒炙） 木香 槟榔（各一分） 干虾蟆（二个，烧灰）以上捣、罗为细末，次入：青黛 续随子（各研一分）上件同诸药一处拌匀，用糯米饭和丸如黍米大。每服十粒，点麝香薄荷汤下。量儿大小加减。<br />
<br />
　　张涣宁眠散方 治慢惊潮搐，不得安卧。<br />
<br />
　　天南星（炮裂） 人参（去芦头） 白附子（各半两） 干蝎（二十一个） 干赤头蜈蚣（一条，酒浸，酥炙微黄）以上捣、罗为细末。次用：乳香 血竭（各研一分）上件同诸药拌匀。每服一字至半钱，用好酒少许浸薄荷煎汤调下，每儿潮搐服之，得眠睡是验。次用辰砂膏相兼服之。<br />
<br />
　　张涣辰砂膏方 治慢惊潮搐昏困甚者。<br />
<br />
　　大附子（一个重六、七钱以上者，炮，去皮、脐，去顶，刻一孔窍子，入粉霜、 砂霜各半钱入孔窍中，却用取下附子末填满窍子，用木炭火烧存性，次用） 天南星（半两，炮裂） 蝎梢 羌活（各一分）上件同捣，罗为细末。次用好朱砂半两，细研、水飞，入诸药内，同拌匀，炼蜜成膏，和如鸡头大。每服一粒至二粒，点麝香薄荷汤入酒三、二点同化下。<br />
<br />
　　张涣寸金散方 吐痢后生慢惊风及心肺中风，尤宜服之。<br />
<br />
　　蛇头（一个，酒浸，焙干） 干全蝎 麻黄（去根节。各一钱） 赤头蜈蚣（一条，酥炙） 草乌头（一枚，炮，削去皮）上件捣，细罗为末。每服一字，入龙脑半字，同温酒调下。量儿大小加减。<br />
<br />
　　张涣妙圣散 治小儿慢惊风久不瘥，两手搐搦不定。<br />
<br />
　　干赤头蜈蚣（一条，葱汁浸一日一夜，焙干） 草乌头尖（二七个，薄荷生姜自然汁浸一日一夜，焙干，同捣、罗为末） 麝香（一钱） 龙脑（半钱以上，二味各研细，入前药拌匀）上件都为末，拌匀。每用半字，以笔管吹入儿两鼻中，候两手定，方可兼服诸惊风药。<br />
<br />
　　《九 卫生》薰陆香丸 疗小儿虚风、慢惊、潮搐、螈 ，安神魂，益心气方。<br />
<br />
　　血竭（半两） 乳香（一分）上件同研细，火上炙为丸，干时，滴水丸如酸枣大。每服一丸，薄荷酒化下。兼理妇人产后血晕，不省人事。<br />
<br />
　　《旅舍备用》钩藤饮 治小儿吐痢后，脏虚，慢惊，手足时螈 ，多睡，眼上视，乳食不进方。<br />
<br />
　　钩藤钩子（三分） 芎 白僵蚕（去嘴、炒） 蝉蜕（去足。各半两） 蛇皮 甘草（各炙一分） 蜣螂（五枚，炙，去头、翅、足） 附子（炮，去皮、脐，半两）上为末。每服二钱，水一盏煎至六分，去滓，温分三服。急惊有热证，去附子不用。<br />
<br />
　　《万全方》治小儿慢惊风及天 、惊热。<br />
<br />
　　保命丸方牛黄 脑 麝 青黛 朱砂（各研） 干蝎 白僵蚕 蝉壳（各微炒） 天麻 白附子（炮） 犀角屑 天南星（炮裂） 浆子（麸炒令黄，去瓤。各一分） 蟾酥（半分，研入）上件捣、罗为末，用 猪胆汁和丸如绿豆大。每服三丸，薄荷汤下。又以水化二丸，滴入鼻中，令连连嚏后再服。更临时量儿大小以意加减。<br />
<br />
　　《万全方》治小儿慢惊风，四肢搐搦。<br />
<br />
　　熊胆丸熊胆 五灵脂（别研，杵为末，飞过） 附子 天南星 干蝎（三味生用。以上各半两） 蝉壳（去头、足，生用，一分）上件捣，罗为末，以百沸汤化熊胆、五灵脂二味，入银器中熬成膏，和入余药末，丸如绿豆大。未盈月儿以乳汁化破一丸，二岁以下二丸，渐大以意加之，汗出为效。<br />
<br />
　　《石壁经》三十六种治慢惊，先宜用解表散方。<br />
<br />
　　荆芥 杏仁（去皮、尖，或炒黄色，别研。各半两） 京芎（二钱） 麻黄（去节） 防风 甘草（炙。各半两）赤茯苓（半两或三钱半）上为末。每服一钱，葱白三寸，姜三片，水一盏，煎三、五沸，连进二服。汗出避风，或煎此汤调下。如常服，葱汤下半钱。慢惊用平凉药，便宜审细。<br />
<br />
　　《石壁经》三十六种慢惊将发，用白术麻黄散方。<br />
<br />
　　白术（炮） 干葛（各一分） 麻黄（半两，去节）上件为末。每服半钱，荆芥汤下。服后忌冲风，须有汗如水出，再进一、二服。如困睡不省，即宜下琥珀散。<br />
<br />
　　又琥珀散方上色朱砂 真珠末 芍药 铅白霜上等分为末。每服半钱，薄荷汤调下。<br />
<br />
　　《石壁经》三十六种慢惊风正发，用治心烦、哕恶方。<br />
<br />
　　人参 甘草（炙） 木香 沉香 藿香叶 白术（各一分）上件为末。每服一钱，饭饮调下。<br />
<br />
　　《凤随经》白鹤丹 治小儿慢脾风不醒，四肢冷，不食，呕逆，渐生风疾。<br />
<br />
　　白花蛇肉（半两，酒浸，去皮、骨，炙黄焦） 白附子（生用两个） 白僵蚕（去丝） 天南星（去皮，红酒煮）天麻 轻粉（各一分）上为末，法酒煮面糊为丸如此○大。薄荷汤入酒一滴化下。慢惊用银粉药，宜审用之。<br />
<br />
　　《惠眼观证》甘乳散 定慢惊风搐搦，先用乳香，甘遂药压涎，定搐。凡慢惊风，未敢下涎，且用此二药煎服，待涎不声、不搐，方通利。（其方在搐搦门。）白附子 川乌头（并烧存性。各一钱，先各以一两，可烧得二钱） 朱砂 硼砂（各一钱） 脑麝（各少许）上为末。薄荷汤调下一钱至二钱。<br />
<br />
　　国医李安仁传酒煎附子四神丹 治小儿慢惊；又治一切虚冷之疾。升降阴阳，顺正祛邪，消风冷痰涎，散结伏滞气，通利关节，破瘀败凝涩，奔冲矢经之血，接助真气，生续脉息，补肾经不足，利膀胱小肠秘积，固气定喘，止逆，压烦躁，养胃气，疗五脏亏损，下虚上壅，胸中痰饮，脐腹冷积，奔豚气冲上下，循环攻刺疼痛，脾寒冷汗，中风痿痹，精神昏乱，霍乱吐泻，手足逆冷，阴毒伤寒，四肢厥逆，形寒恶风，响暗睡卧，乍静乍乱。妇人产后诸血气逆潮，迷闷欲绝，赤白带下，崩漏不止，应久新诸病未能辨别虚实、冷热证候，用药未效，悉宜此药。分匀阴阳，气正，便遂安和。（至不得已详证乃服。）水窟雄黄 雌黄 辰砂 透明硫黄上四物各半斤，并别研，水飞过，渗干，再同研匀。用烧药合子一个，看大小用。临时先以牡丹根皮烧烟熏合子，令酽烟气黑黄色，入前四物在内，约留离合子口下及一指，以醋调腊茶作饼子盖定，与口子口缝平，用赤石脂泥固济合子，用合盖之令岩，却用纸筋、盐、泥通裹合子，固济约浓一指，放令极干，初用炭火烧热，次加少火，烧令通赤。常约令火五斤以来，渐渐添，火气小却添至五斤以来，照顾勿令炭浓薄不一，可添至三秤，得济，去火，渐令冷，入在地坑内，深一尺以上，用好黄土盖之，候三日取出，打破合子，取药，细研，约三十两。别人：胡椒（末） 萆拨（末。各七两） 真赤石脂（末，三两） 好官桂心（末，六两） 附子（及六钱以上者，炮去皮、脐，取末十二两，以好法酒一斗熬至三升，然后入附子末为糊，和前药）上丸如鸡头肉大，留少酒膏，恐药干。候干，轻病每服一粒，重病二粒至三粒，米饮汤下，空心食前，温酒、盐汤亦得。小儿吐泻，慢惊，研一粒，米饮灌下。如有固冷陈寒，宜常久服饵；如病安愈，不得多服；如觉热渴，即加木香、桂末一钱，同和服之。赵丞相云：此方得之国医李安仁。安仁云：此药比之四神丹尤为有造化也。<br />
<br />
　　《张氏家传》治小儿慢惊方。<br />
<br />
　　活大马闸（一条，明底，经三伏者中使） 直者蜈蚣（一条，只用上截半条，活死皆可）上二味用藏瓶一个盛在内，泥固济，火烧存性，杀研细，用麝香、薄荷、米泔水只作一服，立效。小儿量多少加减。<br />
<br />
　　《张氏家传》治中风及香港脚痹弱，不能转侧，兼治小儿慢惊。<br />
<br />
　　小续命汤方麻黄（汤炮三次，焙干） 桂枝 甘草（炙。各半两） 防风（一分半） 赤芍药 白术 人参 川芎 附子（炮裂，去皮脐） 防己 黄芩（各一分）上锉如麻豆大。每服五钱，以水一盏半煎至一盏，去滓，取八厘清汁入生姜汁再煎两沸。温服，日二服，夜二服。若柔疾、自汗者，去麻黄；夏间及病有热者，减桂枝一半；冬及始春，去黄芩。<br />
<br />
　　《张氏家传》小儿慢惊、虚风。<br />
<br />
　　羌活膏方羌活 独活 人参 茯苓 防风 官桂 干蝎（全） 硫黄 水银（以上各半两） 麝香（少许）上件八味为末，后将硫黄于铫子内熔汁，入水银拌和匀，研为细末，再研细，炼蜜为膏。每服皂子大，荆芥汤化下。<br />
<br />
　　《庄氏家传》治小儿慢惊风，有虚积。<br />
<br />
　　软金丹方胡黄连（末） 青黛 芦荟 香墨（并研。各一钱） 腻粉（半钱） 使君子（末，五个） 天浆子（末，三个）麝香（一字）上件为末，同研如粉，炼蜜为丸如鸡头大。每服一丸，薄荷汤化下。<br />
<br />
　　《孔氏家传》睡惊丸 治慢惊。方中有睡惊丸甚多，此所犯之，药迥不同。<br />
<br />
　　白附子（末） 蝉壳（末。各挑一钱匕） 天麻（末） 朱砂（末） 大附子（炮裂，去皮、脐，为末） 青黛（末）天南星（以白矾汤浸一宿，焙干为末）雄黄（末） 全蝎（去尖毒，为末。各挑半钱七） 麝香（别研，半字匕） 脑子（一字匕，别研，入药）上件一十一味同研令匀，入飞罗面少许，滴冷水为丸如此○大。每服一丸，以薄荷汤磨破化下。<br />
<br />
　　《孔氏家传》硫黄丸 治阴痫。有二等小儿：小便涩，则硫黄丸入一分茯苓；若小便不涩，只一味硫黄也。<br />
<br />
　　《孔氏家传》解小儿一切伤风及慢惊。<br />
<br />
　　脾风膏方天麻（酒浸一宿，切、焙、为末） 朱砂（别研） 人参（末） 川芎（末。各一钱） 干蝎梢（炒为末） 白僵蚕（直者，炒为末。各三七个） 牛黄 龙脑（各别研，一字） 麝香（别研，半钱）上件九味一处又研匀，炼蜜为膏。每服半皂子大，荆芥葱汤化下。神妙。<br />
<br />
　　《孔氏家传》小儿慢惊，脾风。（取涎。）上用天南星不拘多少，为末，用竹沥油调下，喉涎自出。<br />
<br />
　　《赵氏家传》治小儿慢惊方。<br />
<br />
　　上用天南星一个，酒浸四十九日，取出。用活蝎四十九个，逐个将天南星令蝎螫，至蝎困，即以候遍，切作片子，慢火焙干，研成末。每服一字，薄荷汤化下。<br />
<br />
　　《赵氏家传》羌活膏 治小儿胃虚生风，变成阴痫，忧齿肉蠕，目涩饶睡。又疗伤风壮热，寒壅风热，鼻塞呵欠，精神不爽。<br />
<br />
　　羌活 独活 天麻（炙） 川芎 人参 茯苓（各一两） 干家薄荷 直僵蚕（炒。各半两） 全蝎（一分） 防风（一两半）上为细末，炼蜜和成膏。每服一皂皂大，用荆芥、乳香煎汤化下。荆南太医钱 方。<br />

                    <br>
                        <br />
　　《赵氏家传》温惊丸 治小儿阴痫诸证方。<br />
<br />
　　天南星（一个，炮） 香白芷（如天南星，炙） 京墨（天南星三分之一，烧过） 麝（少许）上为末，糊丸作小饼如○大，薄荷汤化下。丸了，外以银箔或金箔裹之。<br />
<br />
　　《吉氏家传》治慢惊风。<br />
<br />
　　牛黄膏方牛黄（半字） 棘冈子（七十个，去壳） 生朱砂（半钱） 轻粉（一钱匕）上末用棘冈子肉研为膏，丸如芥子大。每服三丸，芥菜汤下。<br />
<br />
　　《吉氏家传》治小儿慢惊，饶睡，眼不开方。<br />
<br />
　　钩藤 防风（去芦。各一钱） 蝉壳（半两） 蝎梢 朱砂（各半钱） 麻黄（一分、去节） 麝（少许）上件末。每服一字或半钱，煎薄荷汤调下。大小加减。<br />
<br />
　　《吉氏家传》治慢惊风，喉内有涎。<br />
<br />
　　辰砂散方蛇黄（一个，火内 ，醋淬，用一钱，为末） 白鸡粪 鼠屎 白丁香（各一钱，烧为末）上都入乳钵内，研匀。每服半钱，麝香汤调下，三岁以上麝香酒调下。不过三服，涎必下，若涎不下，难治。<br />
<br />
　　《吉氏家传》治慢惊风，化涎。<br />
<br />
　　牛黄散方牛黄（二钱） 朱砂 雄黄（各一钱） 南星（一个，水二盏、生姜一块，槌碎，同煮，去姜） 金银箔（各五片）轻粉（抄一钱匕） 麝香（半字）上为细末。每服一字，薄荷汤调下。<br />
<br />
　　《吉氏家传》治吐泻传成慢惊。<br />
<br />
　　醒脾散方浓朴（一两，细锉，用水一盏， 砂一豆许，用水煮，取出焙干，秤一钱） 草果子（一个，面裹煨，去皮及面）人参 茯苓（各一钱） 甘草（炙） 陈皮（去白。各半钱） 白豆蔻（一个）上末。每服半钱，冬瓜子煎汤调下，枣汤亦得。<br />
<br />
　　《陶善化传》治小儿慢惊方。<br />
<br />
　　上用猫粪少许，烧为末，以麝少许，米饮下。<br />
<br />
　　《赵氏家传》治小儿慢惊。<br />
<br />
　　万安散方（亦治慢脾风。）全蝎（七个，以生姜自然汁浸） 好朱砂（半钱，别研） 麻黄（一钱，拣细直者，生姜自然汁浸） 薄荷（原生者，以生姜汁浸开，每蝎一个，以薄荷七叶裹遍，以麻黄经系竹筋夹，炙令黄色） 浓朴（二钱，去芦头、皮，生姜自然汁制） 白术（一钱，用水七分，一盏银石器熬尽水，片开，焙干）上各持制了，为细末，再入朱砂，研细。新生儿半钱，周 以上一钱，量儿大小加减。日三服，并用金银薄荷汤下。<br />
<br />
　　安师传治小儿慢惊风药方。<br />
<br />
　　上先研腊茶一夸，入生脑子半钱，以汤点八分一盏，用铁杓一枚盛定，将蛇黄一个于火边顷放，候炙极热入杓内茶中，淬再三，至茶尽，研为细末。金银薄荷汤调下，一岁以下半字，一岁以上一字。<br />
<br />
　　长沙医者丁时发传：治脾风方并歌：孩儿惊久积涎生，传入脾家事不轻。忽发如雷风雨势，去涎方可得安宁。<br />
<br />
　　粉霜丸（慢惊用银粉，须审用。）粉霜 真珠（末。各半钱） 朱砂 半夏（生姜汁浸。各一分） 白附子（一个，炒） 蝎（十四个，全者） 水银（一钱，结砂） 脑麝（各少许）上件为末，蒸饼心为丸如此○大。每服三丸，淡姜汤吞下，大小加减。<br />
<br />
　　长沙医者丁时发传治慢惊方：夜啼多热无精彩，口沫涎生病不消，除病莫过灵药治，睡惊丸子镇三焦。<br />
<br />
　　睡惊丸青黛（三钱） 僵蚕 乳香 天南星（各半钱） 蝎（十四个） 硼砂 芦荟（各一钱半） 使君子（七个） 轻粉朱砂（各一钱） 龙脑 薄荷（一分） 京墨（少许） 巴豆（三个） 脑麝（各少许）上件为末，蜜丸。看大小，金银煎汤化下。<br />
<br />
　　长沙医者丘松年传醒脾散 治小儿慢惊，脾困，及大患后全不进乳食方。<br />
<br />
　　大天南星（一两，每一个锉作五、六块，用生姜一两，切作片，浓朴一两，锉碎，水三升煮，令南星透，拣去浓朴、生姜，只用南星，薄切、焙干） 冬瓜子（一百二十粒，郑愈方用三十粒） 白茯苓（半两）上为细末。每服一钱，水半盏，生姜一片，煎三分，温服。或用蝉壳煎汤调下亦得。<br />
<br />
　　长沙医者李刚中传治小儿因虚阴证慢惊，或慢脾风药方。<br />
<br />
　　附子一个（重六钱以上或六钱者方可用，顶上剜一窍，入：） 砂（半钱，在窍中，覆以附子末，填窍令实，不去皮、脐、于净地上取一窍如附子大，入附子在地窍中，以土筑实，上以灰火一碗许盖之，次以炭火三、五茎于灰火上，盘饭间，量附子得处为度，候地冷方取出附子，去皮，同 砂一处为细末） 防风（二钱半，为末） 全蝎（为末） 白僵蚕（直者，去丝、土，微炒，为末。各四十九个） 明净乳香（一钱半，别研，为末）上六味细末，和合作一处，入乳钵中，细细研极匀。周岁以下服半平钱；半岁以下婴孩服一字；周岁以上者，服半平钱以上或一小平钱。量轻重加减与服。并用乳香汤调下。<br />
<br />
　　长沙医者郑愈传安心丸 治小儿慢惊方。<br />
<br />
　　附子（一两，炮裂，去皮，脐） 全蝎（半两，炒）上件为末，面糊为丸如黄米大，朱砂为衣。每服二十丸，米饮下。<br />
<br />
　　长沙医者郑愈传治小儿慢惊方：附子（炮，去皮、脐） 白附子（生） 全蝎（炙熟。各一个） 蜈蚣（一条，炙热）上件为末，用麻黄不计多少，去节，为末，酒煮麻黄成膏，和药为丸如鸡头大。一岁一丸，二岁二丸，用温酒化下。<br />
<br />
　　长沙医者郑愈传治小儿慢惊。<br />
<br />
　　睡红散方赤头蜈蚣（一条，去足） 蔓陀罗子（一个） 天南星（二个，只取心，如指头大两块） 乳香（一块，如指头大）土狗子（去头、足） 全蝎（各七个） 朱砂（一钱） 脑麝（各少许）上件为末。每服一大钱，分二百服，用金银薄荷汤调下。<br />
<br />
　　长沙医者郑愈传救生散 治小儿吐痢成慢惊风方。<br />
<br />
　　全蝎（七个，用薄荷七叶，逐个裹了，以生姜自然汁浸，麻黄七条，候稍干，系叶上、串上，炙令焦黄色） 白术（涂蜜，炙黄，一钱） 浓朴（一片，用草三寸，水一盏，煮七沸，取浓朴一钱） 人参 附子（炮，去皮、脐。各一钱）上件为末。每服半钱至一钱，煎青水茄汤调下，或蜜丸如黄米大，饮汤下。<br />
<br />
　　长沙医者郑愈传治小儿慢惊风。<br />
<br />
　　虚风汤方黑附子（炮，去皮、脐） 天南星（大者，生，去皮。各一个） 白附子（七个）上件为末。每服半钱，水一盏，入蝎梢一个，同煎至六分，微热服。<br />
<br />
　　《圣惠》灸法：小儿缓惊风，灸尺泽，各一壮，在肘中横纹约上动脉中，炷如小麦大。<br />
<br />
　　卷第十（惊 噤病）凡十二门<br />
<br />
　　卷第十<br />
<br />
　　一切惊第一汉东王先生论小儿惊风可医者十一：非时 眼，惊入肝。何以知在肝？肝主筋，肝受邪，故搐于眼。若眼赤，是肝之外应，故非时 眼，必粪青也。梦里切牙，惊入肾。何以知在肾？肾主骨、齿也。其齿痒，及夜属阴，乃切牙，故知惊入肾也。夜啼至晓，惊入肠。何以知在小肠？小肠，是心之腑。心属南方丙丁火，阴阳相克，故入小肠，至晓乃歇。日属阳，夜属阴，乃相克，故啼尔。面青下白，惊入胆。何以知在胆？肝属木，其色青，胆是肝腑，故面青下白而知在胆，必须吐奶也。（下白，尿、粪白也。大抵面青概是寒候，则二便矣。）气喘吃水，惊入肺。何以知在肺？肺主气，被惊所折其气，即喘。要吃水者，则是肺虚热，故知在肺，要吃水也。面脸红赤，惊入心。何以知入心？其心属火，又主血，外应脸，故令面赤，是知入心也。喘气微细，惊入肝。何以知入肝？其喘即是肺也。肝属木，肺属金，故知阴伤阳也。其人当粪青，睡时手脚俱搐不定。如治惊，宜下洗肝丸散矣。前后五心热，惊入脾。何以知入脾？胃与脾俱像土，胃主四肢，故知入脾也。胃者，是脾之腑。其人必当吐后发热不时是也。喉内如锯，惊人大肠。何以知入大肠？大肠是肺之腑。肺为诸脏之上盖，又主于气，入大肠则上冲咽喉，作声而响。如无痰，故知入大肠。宜下，取惊积药。无时干呕，惊入胃。何以知入胃？其胃在咽喉下，主化谷。食被惊，风入其中则痒，而时时干呕，故知在胃也。宜谓胃气后下惊风药耳。睡中惊哭，渴在三焦。何以知在三焦？其三焦无形状，只是脂膜。睡着时，上焦被惊邪所干，即乃惊起而哭，故知此患在于三焦。发后日久自瘥。只宜下惊药也。<br />
<br />
　　汉东王先生又论小儿惊风不可医者七：惊风爪甲黑不医。其爪甲主肝，肝绝则不荫。其爪甲黑者不医，亦为血绝，血不荫则爪甲黑，十无一存也。<br />
<br />
　　惊风泻黑血不医，此为心绝。心主血，心绝则不能荣于血，此人不得一周时也。何以知之？心是五脏之主。主若绝，故只得一日而死也。惊风日多盗汗不医。何以不医？汗者主于气，气是卫之所系，卫绝则不管于气，故令汗出不止，数日而死耳。惊风忽作邪声不医。此为肺绝声，只有出而不回。肺亦主声，肺绝则声一去而无回。<br />
<br />
　　其人三日必死也。惊风咬人不医。其咬人者，是骨绝。主在齿。其骨若绝，故令齿痒，便则咬人。约七日死。<br />
<br />
　　为从里损出则迟，故在七日矣。惊风眼半开半闭不医，此谓之肾绝。肾是五脏之根本，外应其眼，其眼黑肿，其肾绝则无光、无力、不能开闭其眼，四日而死。何以知？其肾属北方而首末，其病从下上，故知只四日而必死。惊风口鼻干黑不医，此为脾绝。何以知其脾绝？脾主津液，脾绝则津液俱无，乃知是脾绝，两日死，死时须寅卯时，木克土也。凡是惊风者，则身体壮热，卧则惊叫不时。脾风多因吐而得，必有风痰。急惊风者，只是中外邪也。慢惊风者，是虚积生、胎惊、胎热之所为也。<br />
<br />
　　钱乙论病误用巫云：王驸马子五岁，病目直视而不食。或言有神祟所使，请巫师祝神烧纸钱，不愈。召钱至，曰：脏腑之疾，何用求神。钱与泻肝丸，愈。（方见惊热门中。）《婴童宝鉴》论：小儿惊风，但身热，惊哭不止，睡眠不静，手足微微螈 ，不食乳，或如伤寒候也。<br />
<br />
　　翰林待诏杨大邺论小儿生下百日内难养者，为胃肠未整，神气微怯，举动多惊。此盖由在胎之时，母多吃动风及粘滑肥腻之物，炙爆诸般肉等，兼嗔怒不常，言话高声交合阴阳之时，摇动百脉；或生时坐婆疏拙，使口中不净；或带风入四肢；或浴当风包裹失度，被浮热引恶物于脾胃之间，渐流散于五脏六腑，毒瓦斯既得，荣卫差牙。初即频频吐 ，腹胀是常，时时呵来喷去，往往睡里虚惊；或即手足缓怠，目带上翻，寻究病源，岂是卒然。<br />
<br />
　　《保生论》小儿惊候（其脉急数：）惊者，乃肾受惊也。惊热之气，流灌于心，心为帝王，不受触搦，既受触搦，便生风候。（《素问》云：肾主怒，小儿才受触搦，便有面青呵欠候。）孩儿面青色，是惊。若一次受惊，看太阳左侧，青脉朝眼是也。<br />
<br />
　　（男左女右。）第二次受惊，山根上青脉是也。第三次受惊，眼下睑连金匮有青见是也。三处皆有青者，皆是受惊极候。主小儿睡中惊掷，见人恐怖，咬齿无时，喉内有涎，浑身抽掣，手足螈 ，吐食，非时吐舌，将手拿人，多哭不住，凡有此者，皆是惊候。若小儿风热盛，乃惊痰流灌肝心二脏，令小儿忽然眼目上视，手足急搐，恶叫，暴绝闷死，此名急风疾候，宜与压涎乳香散二服（方见本门，）次与生银丸三服（方与《吉氏家传》方同，见急慢惊风门中）下惊涎。若小儿脏腑虚薄，惊涎灌心胞络，令儿眼目缓慢，手足微动，喉内涎响，浑身不热，此慢惊风候，宜与生银丸，次与镇心丸。（镇心丸方与《凤髓经》同，见本门中。）若惊风死候，则其脉弦大，鱼口开，气粗，喉中如牵锯，项软无力，脚面直，囟肿囟陷，目似开不开，泻如痢血，身体软无力，以上并是死候，不可用药医救。<br />
<br />
　　《飞仙论》小儿病候：小儿非时吊上眼，是肝惊。小儿非时梦里切牙，是骨惊。小儿夜啼至晓，是肝惊入肺。小儿非时要咬奶，是惊带邪气。小儿面上青白色，是惊风。小儿前后心热及四肢热，是惊。小儿非时面红赤，是惊入心。小儿上黑色要叫，是惊风面。小儿口内微喘细，是惊。小儿夜卧有盗汗，是惊风。小儿白日多睡，是惊风。<br />
<br />
　　《茅先生方》小儿初受惊风候歌：惊风之候有多般，说出根源见易难。梦里切牙惊入骨，非时眼上病归肝。夜啼到晓声无息，面黑兼青候一般。前后心烦四肢热，面红如血向心间，夜啼盗汗日多困，气粗吃水肺邪干。恶声频叫形多黑，非时咬奶肾邪端。口中气喘眼直视，此是惊风仔细观。<br />
<br />
　　又小儿惊风死候歌：小儿如得惊风候，指甲青兼黑似烟，口吐白虫便黑血，眼开不闭半抬肩，咬人白日多惊汗，忽作鸦声不可看。<br />
<br />
　　又小儿惊风死候歌：项软都无力，喉中似锯枋，面红妆色见，目暗杳无光，鱼口开粗气，脚项直偏长，啮衣胡乱咬，瘀血泻于床，睛开还又闭，浑身硬似僵。十般惊疾病，休用更思量。<br />
<br />
　　《惠济》小儿惊风日久肝脏绝候歌：壮热头旋不举头，目黄眼涩也堪忧，有时 奶兼翻食，四体如冰痛入喉。须信本因惊患得，连绵日久更何求。只因命尽归泉壤，脉乱薄洪却似钩。<br />
<br />
　　《养生必用》说：诸蛇骨牙皆有大毒，取之特慎，伤人多损性命。僵蚕去丝嘴，锉碎，炒赤色。蛇蜕炙。黄蝉蜕洗去土，去头、翅、足，焙，蛇酒浸，去皮骨，取肉，焙干。蜣 去头、翅、足，炙令焦。蛇黄烧令赤，醋淬五次。蜣 勿用伤水者。（惊药内多用之，故载其说于此。）本草治小儿夜惊，大人因惊失心方。<br />
<br />
　　上取震肉作脯，与食之。此畜为之天雷所霹雳者是。<br />
<br />
　　《仙人水鉴》牛黄散 压惊镇心，治风，退一切病。<br />

                    <br>
                        <br />
　　郁金（二个，裹炮） 甘草（二钱） 巴豆（三七粒，出油尽） 半夏（七个，姜汁煮干） 白附子（去皮，生用）雄黄 朱砂（各细研） 犀角（末） 干蝎（炙。各一钱）上为末，研匀，入麝香少许。每服一字，薄荷汤调下。<br />
<br />
　　《仙人水鉴》治惊风。<br />
<br />
　　水银膏水银（半两，用石脑油研如泥） 白天南星（生，末） 白附子（生，末。各抄一钱） 白龙脑（生） 腻粉（各一钱） 蝎梢（二十一个，研）上为末，研如泥，候次日于乳钵内取出，丸如绿豆大。一丸至两丸薄荷汤下。<br />
<br />
　　《斗门方》治小儿未盈月惊着，似中风欲死者。<br />
<br />
　　上用朱砂，以新汲水浓磨汁，涂五心上，立瘥，最有神效。<br />
<br />
　　日华子治惊邪癫痫，小儿客忤，消食及冷气方。<br />
<br />
　　上并煎铁屑汁服之。<br />
<br />
　　陶隐居作小儿浴汤，主惊忤。<br />
<br />
　　上以升麻取叶， 汁作汤，浴之。<br />
<br />
　　陶隐居治小儿惊邪方。<br />
<br />
　　上取燕窠与燕屎同多少，以作汤，浴儿，疗惊邪也。<br />
<br />
　　《圣惠》治小儿不吃乳，眼目不开，手足牵挽，此是惊风。<br />
<br />
　　朱砂散方朱砂 龙齿 硝石（各一分）上件药，都细研为散。每服，煎竹叶汤，放温，调下一字。如二岁以上儿，每服半钱。<br />
<br />
　　《圣惠》治小儿胎风，惊风，搐搦，状如天 。宜服 散方（微炒） 白胶香（各一分） 白芥子（三十粒） 阿魏（半分，研入） 白僵蚕（十五枚，微炒）上件药捣，细罗为散。不计时候，以薄荷酒调下一字。量儿大小加减，服之良久，微汗出瘥。<br />
<br />
　　《圣惠》治小儿被惊风。<br />
<br />
　　雄鸡冠血上件药一、二岁每服用少许滴在口中，三、四岁儿每服取一小橡斗子许滴在口中，一日二服。<br />
<br />
　　《博济方》治小儿惊食哽气。<br />
<br />
　　青黛丸青黛 木香 豆蔻 槟榔（各一分） 麝香（一钱） 续随子（一两，去皮） 虾蟆（三个，烧存性）上件七味，同为细末，炼蜜和丸如绿豆大。每服五丸，薄荷汤下。<br />
<br />
　　《灵苑》雄朱丹 治小儿惊风方。<br />
<br />
　　雄黄 朱砂 麝香（各研） 腻粉（各半两） 白附子 半夏（汤洗七遍） 天南星（炮） 川乌头 附子（各生，去皮脐） 干蝎 羌活 天麻 川芎 肉桂（去粗皮） 白僵蚕 木香 白藓皮 乌蛇 花蛇（并酒浸，去皮骨，取肉，炙用。以上各一两） 巴豆（半两，去心、膜，薄荷汁煮五、七十沸，净洗，纸裹压出油用）上二十味为末，令匀，粟米粥为丸如绿豆大，常服，茶酒下三丸；冷气，生姜汤下；宿食不消，橘皮汤下；大小便不通，甘草豆淋酒下；急风，薄荷酒下，瘫缓。豆淋酒下；酒食伤，生姜汤下；元气，茴香酒下；血气，荆芥酒下，或醋汤下，大肠秘涩，生姜汤下；白痢，椒汤下；风眼，淡竹叶汤下；坐间便退头风，槐枝汤下；风疹，蜜酒下；赤白痢，二宜汤下；头痛伤寒，盐汤下；赤痢，甘草汤下；小儿疳，米饮下；治风眼，古井水下；小儿风眼，古井水煎淡竹叶汤下；小儿惊风，薄荷乳汁下。<br />
<br />
　　《灵苑》化风涎，治积年心恙，诸痫，风癫，谬忘昏乱及小儿惊风。益精神，开心志，镇惊消痰。<br />
<br />
　　牛黄散方牛黄 犀角屑 羚羊角屑 雄黄 人参 硼砂 铁粉 铅霜 郁金 腻粉 辰砂（以上各一分） 北矾（一两半）脑麝（各半分） 金箔（五十片） 天南星（去皮心，锉如骰子大。入良煞黄牛胆内，悬东北方上百日令干，取三两，未干则曝，令干。如急要用，捣天南星末，胆汁和为饼子，曝干用。<br />
<br />
　　上为末。常服一字，小儿半字，薄荷汤调下。中风涎甚及心疾，每服一钱，小儿一字，薄荷自然汁调下。如中风吐涎，临时加腻粉半钱同服。<br />
<br />
　　《灵苑》治卒中，感厥，诸痫，小儿惊风，涎满口噤，立效。<br />
<br />
　　透关散朱砂 水银（同朱砂研如铁色，无星为度） 龙脑 腻粉（以上各一钱） 牛黄（少许）上五味同研为细末。分作三服，同煎薄荷汤调下。取出恶物，五七日后更一服，一月更一服。小儿每服一字，薄荷汤下。口噤者，拗开灌下，甚妙。<br />
<br />
　　《灵苑》朱砂散 压惊，安魂定魄，镇心脏，退风热、一切惊风。<br />
<br />
　　朱砂（拣去石，研） 白附子（各二钱） 附子（一个，去皮脐） 天南星（去脐） 天麻 干蝎（全者） 半夏（汤洗七遍，去滑为度。各一分）上件药七味各细研锉碎，日晒干，杵、罗为极细散。次入朱砂末，再研合令匀，以瓷罐收之。二岁以下每服半字，四五岁以下每服一字，强六七岁半钱，十二、十五加至一钱。如是退一切惊热、风热、咳嗽、喉中壅隘，并宜食后用蜜和热水调下。一切风不问急慢，咬齿、拗项、翻眼、气粗、手足搐搦，并用冷茶清调下。<br />
<br />
　　服良久，膈上有风涎则吐之，不尔汗出立瘥，亦有寻时便定也。有猛发一上者，良久再进一服，痰定后更加牛黄少许，和前药用薄荷、蜜、熟水调下，日进三服。若要为丸子，用薄荷、生姜汁、蜜、酒煮面糊，杵合丸如绿豆大。每服用薄荷汤下五丸，更量儿大小岁数临时加减，忌动风毒物。<br />
<br />
　　太医局润体丸 治诸风手足不随，神志昏愦，语言謇涩，口眼 僻，筋脉挛急，骨节烦疼，头旋眩晕，恍惚不宁，健忘怔忪，痰涎壅满及皮肤顽浓，麻痹不仁，小儿惊风诸痫。<br />
<br />
　　雄黄 辰砂（各水飞） 牛黄 乳香 生犀（末） 羚羊角（末） 麝香（七味各别研如粉） 白龙脑（别研极细）沉香 木香 丁香 藿香叶 槟榔 肉豆蔻仁 白僵蚕（微炒） 蒺藜子（微炒） 蔓荆子（去白皮） 黑附子（炮裂，去皮、脐、尖） 防风（去芦头枝） 麻黄（去根节。以上各一两） 人参 羌活（各去芦头） 白茯苓（去黑皮） 白附子 桂（去粗皮） 晚蛾蚕（微炒） 芎 （以上各一两半） 干蝎（微炒） 半夏（水煮三十沸，薄切，焙干，入生姜汁炒） 川乌头（炮裂，去皮、脐、尖，捣碎，炒黄。以上各二两） 白花蛇（酒浸炙，去皮骨取肉） 天麻（去苗。各三两） 白豆蔻仁 南番琥珀（别研如粉） 腻粉（研。各半两） 真珠（末，别研如粉） 独活（去芦头。各三分） 金箔（六十片为衣）上为细末，入研药令匀，炼蜜搜和丸如鸡头大。每服一丸，细嚼温酒下，荆芥茶下亦得，加至二丸。如破伤中风，脊强手搐，口噤发痫，即以热豆淋酒化破三丸，斡口开灌下，少时再服，汗出乃愈。若小儿惊风、诸痫，每服半丸，薄荷汤化下。不拘时候服。<br />
<br />
　　太医局天麻防风丸 治一切惊风，身体壮热，多睡惊悸，手足抽掣，精神昏愦，痰涎不利及风温邪热，并宜服之。<br />
<br />
　　天麻 防风 人参（并去芦。各一两） 干蝎 白僵蚕（各半两，炒） 朱砂（研，水飞） 雄黄（研） 麝香（研）甘草（炙。各一分） 牛黄（研，一钱）上为细末，炼蜜和丸如桐子大。每服一丸至二丸，薄荷汤下。不拘时候。<br />
<br />
　　太医局八珍丹 治小儿惊风，壮热，精神昏愦，呕吐痰涎，惊悸恍惚，或发螈 ，目睛上视。<br />
<br />
　　天麻（去芦头） 甘草（锉炒） 朱砂（研飞） 牛胆制天南星（以上各五两） 牛黄（研，一分） 天浆子（微炒，三百五十个） 银箔（七十片，为衣） 雄黄（飞研） 腻粉（研。二味各一两一分）上为细末，入研药匀，炼蜜为丸如豌豆大，以银箔为衣。每服一岁儿服一丸，薄荷汤化下，疾证未退，可再服之。更量儿大小加减，奶食后服。<br />
<br />
　　太医局太一银朱丹 治小儿惊风，壮热，涎盛发痫，手足搐搦，目睛上视及风壅痰实，心膈满闷，呕吐痰涎，大便秘涩。<br />
<br />
　　黑铅（炼十遍，秤三两，与水银三两结砂子，分为小块，同甘草十两，水煮半日，候冷取出，研） 铁粉（三两）朱砂（飞研，半两） 腻粉（研，一两） 天南星（炮，为末，三分）上研匀，面糊丸麻子大。一岁儿一丸，薄荷蜜水下，微利为度，未利再服，乳食后。<br />
<br />
　　太医局软金丹 治小儿惊风，壮热，多睡惊掣，精神昏愦，痰涎壅塞，手足搐搦，目睛上视，项背强硬，牙关紧急。<br />
<br />
　　青黛 麝香（各细研） 墨（烧淬，研） 腻粉 胡黄连（末） 使君子（末。各一分） 寒食面（七钱半） 天浆子（七个，炒，为末）上合研匀，以白面糊为丸如小豆大。每服一丸，煎金银薄荷汤化下。五岁以上可服二丸，更量大小虚实加减，不计时候服。<br />
<br />
　　《谭氏殊圣》治小儿惊风，手足动摇，精神不爽，一切惊邪，狂叫不宁。<br />
<br />
　　辰砂膏辰砂（光明有墙壁者，研极细，一两） 酸枣仁（微炒，为末） 乳香（光莹者，细研。各半两）上同研成膏。每服两大豆许，煎人参汤化下，不以时候。<br />
<br />
　　《谭氏殊圣》治小儿惊风，化涎。<br />
<br />
　　青黛丸青黛（一钱） 巴豆（五粒，去皮心，纸内去尽油） 龙脑（三钱） 水银（一大豆） 硫黄（半钱，细研）上研为末，用粟米饮为丸如黍米大。三岁以上五丸，三岁以下三丸，煎金银薄荷汤下。<br />
<br />
　　《养生必用》大惊丸 宣利小儿热毒涎并治潮搐搦等疾。<br />
<br />
　　雄黄 青礞石 辰砂 蛇黄（并末。各一钱匕） 铁华粉（三钱匕）上研匀，水浸蒸饼，和丸桐子大。薄荷煎汤磨剪刀水化一丸，利即止药，未知再服。<br />
<br />
　　茅先生小儿诸惊镇心丸方朱砂（别研） 白附子 白僵蚕（酒洗） 蝉蜕（去翅足，净洗，秤） 茯神（去皮。各半两） 全蝎（一分，去尾） 脑麝（随意研入）上件为末，拌合薄荷自然汁为丸○大，用银朱拌脑、麝为衣。每服一丸，用金银薄荷煎汤，磨下。<br />
<br />
　　《婴孺》治少小五惊及身热。<br />
<br />
　　龙角丸方龙角（《圣惠》用龙骨） 远志 牡蛎（ ） 大黄（各二分） 黄芩（四分）上为末，蜜丸。二岁儿小豆大五丸，日再。一岁麻子大。成痫者，入牛黄一分。<br />
<br />
　　《婴孺》治少小儿生七日后，忽患口鼻青，微惊，胸中冷，视物高。<br />
<br />
　　生金汤方生金（黑豆大十粒，无生者用熟） 茯神 干姜（各一分） 甘草（二分，炙）上四味，水一升煮五合。一服一枣大，日五，夜三。<br />
<br />
　　《婴孺》治少小惊，手足皆动摇，每物惊，周身及面目皆青，已如故，休作往来。<br />
<br />
　　十二味人参汤方人参 当归 甘草（炙） 桂心（各二分） 黄芩 龙骨（各四分） 蛇蜕皮（一寸，炙） 雌黄（六铢） 蜣（七个，炙，白死者） 桑螵蛸 雀瓮（各五个，炙） 露蜂房（一个，炙）上水五升煮取一升，去滓服。若捣下筛，服半方寸匕。不吐下，内牛黄。儿不能服，以乳汁和丸，日四五服。<br />
<br />
　　《婴孺》治少小儿七日以后患惊，吐 ，眼中笑。<br />
<br />
　　黄 汤方黄 芍药 芎 黄芩 当归（各一分） 细辛（半分）上六物，水八合煮取三合，用牛黄一小豆大，分为四服。若生二七日以上热多者，加一分；生三七日而胸上恶聚唾、口青、热甚者，加黄芩、黄 各三分，益水二合煮四合。一岁以上恣意增水药服之。<br />
<br />
　　《婴孺》治少小生下便喜惊风。<br />
<br />
　　上剪父母指甲烧作灰，井花水调一麻子大，日进三服，夜一。亦治客忤。<br />
<br />
　　《婴孺》治小儿温壮，服细辛汤得下后，热不瘥，口中疮兼惊。<br />
<br />
　　黄芩汤方黄芩（五分） 钩藤（三分） 蛇蜕皮（一寸，炙） 甘草（二分，炙） 芒硝（一分） 大黄（四分） 牛黄（大豆大三粒，汤成内之）上以水二升三合煮取一升二合，去滓，下硝令烊，为三服。<br />
<br />
　　钱乙凉惊丸方龙胆 防风（各末） 青黛（研。各三钱匕） 钩藤（末，二钱匕） 牛黄 麝香（各一字匕） 黄连（末，五钱匕） 龙脑（一钱匕，研）上同研，面糊为丸粟米大。每服三、五丸至一、二十丸，煎金银汤送下，温服。<br />
<br />
　　钱乙粉红丸方（又名温惊丸）天南星（腊月酿牛胆中百日，阴干，取末四两，别研，如酿者只锉炒熟用） 朱砂（一钱半，研） 天竺黄（一两，研） 龙脑（半字，别研） 坯子胭脂（一钱，研，乃染胭脂）上用牛胆汁和丸鸡头大。每服一丸，小者半丸，沙糖温水化下。<br />
<br />
　　钱乙麝香丸 治小儿一切惊疳等病。<br />
<br />
　　草龙胆 胡黄连（各半两） 木香 蝉壳（去剑为末，干秤） 芦荟（去砂，秤） 熊胆 青黛（各一分） 轻粉脑麝 牛黄（各一钱，并别研） 瓜蒂（二十一个，为末）上猪胆丸如桐子及绿豆大。惊疳、脏腑或秘或泻清，米饮或温水下小丸五、七粒至一、二十粒。疳眼，猪肝汤下。疳渴， 猪汤下亦得，猪肉汤下亦得。惊风，发搐眼上，薄荷汤化下一丸，更水研一丸，滴鼻中。<br />
<br />
　　牙疳疮、口疮，研贴。虫痛，苦楝根或白芜荑汤送下。百日内小儿大小便不通，水研封脐中。虫候，加干漆、好麝香各少许，并入生油一两，点温水化下。大凡病急则研碎，缓则浸化。小儿虚极慢惊者勿服，尤治急惊痰热。<br />
<br />
　　钱乙大惺惺丸 治惊疳百病及诸诸坏病不可具述。<br />
<br />
　　辰砂（研） 青礞石 金牙石（各一钱半） 雄黄（一钱） 蟾灰（二钱） 牛黄 龙脑（各一字，别研） 麝香（半字，别研） 蛇黄（三钱，醋淬五次）上研匀细，水煮蒸饼为丸，朱砂为衣如绿豆大。百日儿每服一丸，一岁儿二丸，薄荷温汤化下，食后。<br />
<br />
　　钱乙剪刀股丸 治小儿一切惊风，久经宣利，虚而生惊者。<br />
<br />
　　朱砂 天竺黄（各研） 白僵蚕（去头足，炒 蝎（去毒，炒） 干蟾（去四足并肠，洗，炙焦黄，为末） 蝉壳（去剑） 五灵脂（去黄者，为末。各一分） 牛黄 龙脑（并研。各一字） 麝香（研半钱） 蛇黄（半两，烧赤，醋淬三、五遍，放水研飞）上药末共二两四钱，东流水煮白面糊丸梧桐子大。每服一丸，剪刀 头研，食后薄荷汤化下。如治慢惊，即去龙脑。<br />
<br />
　　张涣琥珀丹 安心神，镇一切惊邪。<br />
<br />
　　琥珀 南星（腊月牛胆酿者） 天麻 朱砂（细研，水飞。各一两） 白僵蚕 白附子 香白芷（各半两，为细末）龙脑（研，一钱）上件同拌匀，研细，炼蜜和丸如鸡头大。每服一粒，煎人参薄荷汤化下。<br />

                    <br>
                        <br />
　　《凤髓经》镇心丸 治小儿惊风，心神恍惚，精神不定，浑身掣掷，手足螈 ，喉内涎响。<br />
<br />
　　木猪苓（一分，烧存性） 人参 茯苓 朱砂 真珠（末。各一钱） 石菖蒲（末，二钱） 金银箔（各三片） 水银砂（一钱半） 脑麝（各少许）上为末，汤煎，蒸饼心为丸如○大。每服七丸、十丸至十五丸，远志薄荷汤下。<br />
<br />
　　《惠眼观证》大惊丸 治惊气狂躁及涎牵响，一切惊疾。<br />
<br />
　　白附子（二钱） 朱砂（一分，研） 脑麝（各半字） 白僵蚕（半两与附子并用，麦麸炒，麸黄赤，去麸不用）金银箔（各五片）上分出一半，朱砂入前二味，同金银箔研匀，入面糊为丸如○大，将所留出朱砂为衣。一丸分作两服，蜂糖薄荷熟水磨下。如大 惊疾发作，一丸只作一服。<br />
<br />
　　《惠眼观证》虎眼丸 镇心化涎，夜卧不稳，梦中惊叫，或多虚汗，并宜服之。<br />
<br />
　　朱砂 白僵蚕 天南星（生。各一分）上为末，面糊为丸如○大。每服五丸至七丸，薄荷汤吞下。<br />
<br />
　　《惠眼观证》大黄散 治惊风，贴囟。<br />
<br />
　　大黄 芍药（各等分）上为末，猪胆汁调贴之。<br />
<br />
　　《保生论》乳香散 治小儿惊风，涎溢，闷绝暴死宜用。亦不吐出涎，只此压。<br />
<br />
　　甘遂 乳香（各末，一钱匕）上为细末。每服半钱或一字，童子小便下妙。<br />
<br />
　　《刘氏家传》睡惊丸 治小儿一切惊。<br />
<br />
　　使君子（五个，灯上烧成灰） 金箔（五片，一方十片） 银箔（三片，一方十片） 脑麝（各少许，一方各半钱）腻粉（约用挑半钱，一方抄二钱） 香京墨（似枣尖大）上研如粉，生面糊丸豌豆大。每服一丸，温熟水化破下，一方薄荷水下。或膈上有涎即吐出，腹中有积滞即泻出，如虾蟆青苔之类。大假惊风，一切不须三服，必效。如小儿有疾即灌，良久便睡。如睡惊常服，一丸分两服，小儿则间日可服半丸，极妙。<br />
<br />
　　《刘氏家传》小儿惊热和气。<br />
<br />
　　朱砂散朱砂 白茯苓 人参 山药（各等分） 甘草（减半，半生半熟）上末之。惊，金银薄荷汤下；和气，米饮下；热，竹茹煎汤下。量大小下一字，或半钱或三字。<br />
<br />
　　《刘氏家传》治惊和气，止泻痢。<br />
<br />
　　白术（一钱，切薄片，蜜略涂，纸衬铫慢火，炒） 甘草（半钱，半生半熟） 蝎（二个全用，龙脑薄荷叶裹，线系定。竹夹炙，候薄荷焦去之，只用蝎，如无生，薄荷用干者同炒，令焦用）上末之。惊，金银薄荷汤下；和气止泻痢，米饮汤下。<br />
<br />
　　《刘氏家传》睡惊丸 大治小儿惊，浑身壮热，但染着惊便与服。<br />
<br />
　　粉霜 京墨（烧过） 芦荟（各半钱） 天南星（一钱，汤浸去皮脐） 巴豆（二粒，去油） 使君子（四个，去尖，麸炒黄）上入脑麝少许，滴水丸桐子大。一岁半丸。量儿大小，金银薄荷汤化下。三岁以上一丸。<br />
<br />
　　《刘氏家传》惊风，上吐下泻，吐痰涎方。<br />
<br />
　　朱砂（二钱） 麝香（少许） 蝎（一个）上先碾蝎为末，后研朱、麝极细。每服半字，茶调下，或奶汁下亦得。<br />
<br />
　　《刘氏家传》小童子一百二十般难惊。<br />
<br />
　　天南星 青黛（并为末。各挑三大钱） 麝香（少许） 水银（一粒，赤豆大） 轻粉（挑一大钱） 巴豆（七粒，去油）上为末，一处用煮面糊为丸如○大。十岁以下至一岁以上每服十丸，用生葱汤吞下，早晨、日午至晚连宵空心各进一服。子母皆忌生冷、觅菜、炙爆，淹藏、花色、酒肉。又云：十五岁以下至七岁十五丸，七岁以下至周岁十丸，周岁以下至百 七丸，皆葱白汤下。乳母根据前。百 以下至盈月五丸，用荆芥汤下。盈月至三朝三丸，用蜜、姜汁少许调下。以上日各空心，日进三服。但是不安，看轻重加减与服。<br />
<br />
　　《刘氏家传》睡惊十宝丹朱砂 轻粉 芦荟 青黛 京墨 寒食面 脑麝（各等分） 使君子（比等分者一倍，煨） 金箔（十片）上为末，以寒食面煮糊为丸如虎睛丸大。薄荷汤化下，临卧后量大小与之。金箔只为衣。<br />
<br />
　　《刘氏家传》调理诸般惊。<br />
<br />
　　睡应丹京墨 天南星 白附子 朱砂 雄黄（各末，抄一钱） 金箔（二片） 脑麝（各少许） 青黛（末，抄半钱） 全蝎（一枚） 轻粉（抄三钱）上为末，煮糊为丸如○许。大小儿HT 小，壮热，金银薄荷汤化下。微微吐逆，手足冷，吃食进退，睡中忽叫两三声，此乃心脏惊气不散，金箔汤下三五丸，临时更煎人参汤下一服。或时时泻青物，煎木瓜汤下五七丸。<br />
<br />
　　《刘氏家传》起死轻骨丹 主中风瘫痪，四肢不随，风痹等疾及小儿惊风。<br />
<br />
　　麻黄（去根节，秤五斤，锉，以河水二石熬之，去滓成膏） 桑根白皮（须上下者，自采锉） 白芷 苍术（去皮）甘松（只用腿） 川芎（各二两） 苦参（一两，末）上末之，衮研极细，以前麻黄膏和丸如弹子大。每服一丸，温酒一碗研化，顿服之，临卧取汁，五七日间再服，手足当即轻快。小儿惊风量与之。卒中涎潮分利，涎后用之。其效不可具述。<br />
<br />
　　《刘氏家传》红散子 治小儿壮热发惊，痰壅，脚手心烦躁，夜啼，常服压惊，如是天 风亦可常服。<br />
<br />
　　川天南星（二两，以面裹炮，面熟为度，此间者修制须犯生姜，恐小儿难吃） 桔梗 大防风 白芷 干蝎（使糯米炒焦为度。各半两） 麝香（半铢） 灵砂（一分） 脑子（一铢） 甘草（一两，生熟各半）上件捣为细末，次入麝香、脑子、灵砂，乳钵内细研拌匀。每服一钱，食后临卧银汤点吃。<br />
<br />
　　《刘氏家传》白附丸 治小儿因惊，或风涎盛，手足欲动之疾。（《张氏家传》治惊风，天 眼睛，搐掣手脚，名真珠膏。又治涎潮心舍，叫唤不应并夹惊伤寒、惊痫，名人参丸。）白附子（两个大者，生用） 天南星（半两炮） 全蝎（三七个） 白僵蚕（二七个，直者，麸炒赤色，去麸） 人参（二钱） 朱砂（一钱） 脑麝 乳香（各少许）上件为末，炼蜜作丸如此○大。每服一丸，煎金银薄荷汤化下，临卧。<br />
<br />
　　《刘氏家传》金箔镇心丸 治小儿一切惊气，夜睡不稳，喉中涎声，梦中狂叫，精神躁闷，并宜服之。此药不凉，兼醒脾，过一百日后，四、五日间服半丸，甚妙。如睡不稳，便宜服之。<br />
<br />
　　白附子（一分） 白僵蚕（直者半两，用麸炒赤色，去麸） 朱砂（一钱研） 脑麝（各少许） 金、银箔（各十片） 牛黄（半钱）上件为细末，水面糊为丸如此○大，留朱砂一半为衣，服一丸或半丸，煎薄荷汤化下，临卧服。<br />
<br />
　　《张氏家传》睡惊丸 孩子惊风，服药后须睡一向，然后取下惊涎立瘥。<br />
<br />
　　白龙脑 朱砂 香墨 青黛 芦荟（各一钱重） 腻粉（一钱） 使君子（两个，麸裹煨，为末）上件同研令细，以寒食面作丸如梧桐子大。每服一岁半丸，二岁以上一丸，五岁以上两丸，薄荷水化下。<br />
<br />
　　《张氏家传》琥珀丸 治惊风温壮，咳嗽涎壅，一切惊热。（孔氏亦治邪热多睡，惊悸）天麻 人参 防风（各一两） 甘草（半两，炙，孔氏用一两） 干蝎（全者炒） 僵蚕（各半两） 牛黄（一钱）朱砂 麝香 雄黄（各二钱半。二味孔氏各用一两）上为细末，蜜丸桐子大。二、三岁每服一丸，薄荷汤化下。<br />
<br />
　　《张氏家传》治小儿注唇膏 常服永不生风疾，正心无惊，多红润，唇脸如丹。常服无疳积、诸癖疾患。<br />
<br />
　　白僵蚕（一两，去头足直者，生为末，以姜汁和为饼子，于火上炙干。又再为末，复以汁为饼子，干为度） 朱砂（二钱，细研，用水一碗浸淘三遍，去黄色，倾纸上，候干研如粉细）上同合和，研匀，炼蜜为膏，入瓷合子内贮，每用如鸡头大，三岁只可一丸，如三岁以上更分用之，饮汤熟水化下。<br />
<br />
　　《张氏家传》治小儿镇心压惊坠涎。<br />
<br />
　　朱砂丸朱砂（细研，急水飞过，熟灰池渗干尤佳） 白僵蚕（择去丝，取直直，洗过，焙干） 新罗白附子（以湿纸煨裹，候令纸干，取出油，切成片子，焙干） 天南星（炮裂，去粗皮脐，切成片子。各半两） 麝香（半钱，研入，和匀） 干蝎（一两，铫子内慢火炒，令极热，不可太过）上六味各为末，煮白面糊为丸如粟米大。每服十丸，用煎金银薄荷汤吞下，如遇惊取下后，且以此药服一二服，无不效。或有虚汗，用麻黄根煎汤下。<br />
<br />
　　《张氏家传》黑神丸 治一切左瘫右缓，小儿惊风，妇人产后中风，心神恍惚，头目昏晕眩，常服活血驻颜及治伤风鼻塞头痛，善治山岚瘴气，其效如神。<br />
<br />
　　桔梗 麻黄（去节） 川芎 防风 香白芷 木贼 桂心（去皮） 红豆缩砂仁 釜墨（以上各四两） 大川乌头（汤洗，取皮脐，一斤） 天南星（灰炒黄裂为度，半斤） 天台乌药 沉香（各一两） 麝香（一钱）上件为末，炼蜜为丸如龙眼大。每服半丸，葱白一寸同嚼，茶酒任下，不计时候。<br />
<br />
　　《庄氏家传》治小儿退惊化涎七宝散朱砂 生犀（末） 牛黄 真珠（末） 脑麝（各一钱） 金箔（五片）上件药研如粉。每服半钱，薄荷水调下。<br />
<br />
　　《孔氏家传》神曲饼子 治小儿诸疾，丙日作曲，丁日治，药亦名丙丁膏。<br />
<br />
　　天南星 乌蛇（各三钱） 天麻 麻黄（去节。各半两） 蝎（一分半） 白附子（二钱半） 白僵蚕（四两） 大附子（一枚，炮裂，去皮脐）上为末，水一升浸三日，布裂去滓，寒食面一斗和匀，踏作片子，用楮叶罨七日，取出用纸袋吊起，十四日可用。治小儿吐泻过后，精神困顿多睡，不吃乳食，四肢逆冷，欲变惊，以神曲四两，龙麝少许，每服量多少，以温水调。若已变痫，哭声如鸦，面色青黄，手足螈 ，咽中不利，朱砂、龙、麝并曲服之。变痫滑利，即以蜜丸曲末鸡头大，温水化下。又面末一两，研入雄黄、朱砂少许，琥珀、甘草二钱匕，蜜丸鸡头大，即名太一丹，治小儿百疾。<br />
<br />
　　《王氏手集》主胜丸 治小儿一切惊。<br />
<br />
　　蜈蚣（三条） 饮瓮儿虫 全蝎（各七个） 粉霜 朱砂 硫黄 水银（各一钱） 白面（三钱）上件研细，炼蜜为丸如梧桐子大。每服一丸，看虚实加减。<br />
<br />
　　《王氏手集》睡惊丸 治大人小儿一切惊。<br />
<br />
　　牛黄 犀角 龙脑 铅白霜 白附子 蝎梢 人参 茯苓 真珠（末） 腻粉（以上各半两） 朱砂（一钱） 金银箔（各五片） 麝香（一字）上件为细末，汤浸蒸饼为丸如绿豆大。每服二丸，小儿每服一丸，以人参茯苓煎汤吞下。<br />
<br />
　　《王氏手集》远志茯苓丸 治小儿惊怖大啼及见非常之物，干动神志，恍惚不宁，狂妄惊悸，睡眠不稳，多汗心忪，精神暗钝，寒热咽干，手足烦热。<br />
<br />
　　人参 茯神（各三两） 远志 菖蒲（各二两）上件为末，二两加桂二钱半，为远志茯神丸，白面糊为丸绿豆大。每服十五丸，食后煎荆芥汤下，日二服。<br />
<br />
　　《王氏手集》治小儿诸惊瑞红散朱砂（一分） 蝎梢（三十条） 僵蚕（三十个，直者）上为末。每服一字、半钱，薄荷金银汤调下，逐日可常服之。<br />
<br />
　　《吴氏家传》蛇头丸 镇心安神，治惊，退风痫，定搐搦，化痰。<br />
<br />
　　花蛇头（连身长一尺，酒浸一宿，去骨） 铅白霜 朱砂 铁焰粉 乳香（各一分，研） 天麻 白附子（各一分，末） 脑麝（各半钱） 蛇含（二两，火 通赤，淬于蜜中，令细碎，捣罗为末，水淘去黑汁、土，取一两再研，令极细）上件为末，端正陈年小半夏糊为丸如鸡头大。每服半丸，薄荷汤化下。<br />
<br />
　　《吉氏家传》惊风天麻神砂丸天麻 僵蚕（各酒浸一宿） 蝎（炒） 轻粉 白附子（米泔水浸一宿。以上各等分）上为末，炼蜜丸如绿豆大，入朱砂、麝为衣。每服一丸，薄荷汤下。<br />
<br />
　　《吉氏家传》镇心惊人参丸人参 芍药 甘草（炙。各一钱） 大黄（二钱，蒸）上为末，炼蜜丸如麻子大。每服一丸，米饮下。<br />
<br />
　　《吉氏家传》镇心惊白霜丸铅白霜 人参 茯苓（各半钱） 麝香（少许）上为末，炼蜜丸如青豆大。薄荷汤下五丸。<br />
<br />
　　《吉氏家传》治惊风镇心真珠丸北寒水石（硬尖者细研如粉，以雪水浸三宿，又研，以水登下脚为度，再研取五钱）上为细末，倾出纸上摊一宿，收入瓷合内收。每服一字，以鸡子青为丸，仍以鸡子清磨下，大热方可服。<br />
<br />
　　《吉氏家传》治惊圣饼子天南星（去皮生用） 白附子 五灵脂 全蝎（并生。各半两） 蝉蜕（生） 青黛（各一钱） 麝（半钱）上为末，用好醋一大盏煮煎成膏，入药末拌和，丸如梧桐子大，成饼子。如未盈月一饼，二岁以下二饼。<br />
<br />
　　看大小加减，煎金银薄荷汤化下。被盖，鼻上汗出方效。<br />
<br />
　　《吉氏家传》诸惊桃红丸石燕（一分） 燕白粪 白附子 朱砂（各一钱） 轻粉（半钱） 黄连（半两） 巴豆（八粒，油煎）上为末，粟米饭为丸如○大。一岁一丸。惊风薄荷汤下，惊积腻粉汤下， 蜜 僧酒煎下。<br />
<br />
　　《吉氏家传》治惊朱砂膏朱砂 马牙硝 甜硝 甘草（炙。各一钱） 硼砂（半钱） 脑麝（各少许）上为末，炼蜜为丸如桐子大。看大小，薄荷汤化下一丸、半丸。<br />
<br />
　　《吉氏家传》治惊镇心，坠涎。<br />
<br />
　　镇心散半夏（十个大者） 硼砂 朱砂（各一钱，为末）上件半夏以刀切开中心，却将硼砂等末纳在内，用好瓦一片安半夏，却将好醋滴在硼砂等内，久炙取干，研烂，用粟米糊和丸如○大。每服五七丸，金银薄荷汤下。<br />
<br />
　　《吉氏家传》治惊镇心丸朱砂 犀角（末） 升麻 大黄（各半两）上为细末，蜜为丸如绿豆大。每服三丸，薄荷水下。<br />
<br />
　　《吉氏家传》治四足惊风大效分金散硼砂 马牙硝（各半钱） 脑麝（各一字） 人参 甘草（炙。各半两）上为细末。每服一字。四足惊风发动如羊眼，喉内无涎，添用脑麝，冷水下一字。<br />

                    <br>
                        <br />
　　《吉氏家传》治惊风紫霜丸紫霜 天竺黄 甘草（炙） 茯苓 朱砂（各半分） 龙脑（少许）上为细末，炼蜜丸如皂子大。一岁半丸，用薄荷汤化下。<br />
<br />
　　《吉氏家传》治惊风牛黄膏雄黄 天竺黄 甘草（炙） 白茯苓 龙脑 郁金 朱砂（各等分）上为末，生蜜丸如皂子大。一岁一丸，看大小，薄荷汤化下。<br />
<br />
　　《吉氏家传》治惊镇心牛黄丸牛黄 雄黄 银粉 朱砂（各一钱） 全蝎（一个） 巴豆（三粒）上为细末，用蒸饼心丸如○大。每服三丸，薄荷汤下。惊叫夜啼，煎灯心石连心汤下。<br />
<br />
　　《吉氏家传》治惊万病。<br />
<br />
　　太一归魂散五灵脂（生） 木鳖肉 粉霜 朱砂（以上各一分） 腻粉（一钱） 巴豆（二十五个，生） 川乌（取心一小块如枣大）上细末。每服一字，蛤粉冷水调下。但是久积、惊痫诸疾，皆治。<br />
<br />
　　《吉氏家传》朱砂膏 治一切惊风，诸痫，暗风，破伤，惊涎，心气不足，或久伏惊气，尸厥发即昏昧，涎壅及因惊亡魂失魄，举动惊怕，梦魇，或歌哭不避亲疏，狂走不宁，中风缓弱顽痹等疾，小儿慢惊风悉主之。<br />
<br />
　　附子（重五钱半，平正紧实一个，生，去皮脐，取半两拌，不须用太大者） 天南星（去皮脐，取净一个，不得用小者） 半夏（取中形丸正好者，汤洗七次，去滑，焙干，生用） 天麻（明净好者去两头取中心切） 琥珀（研。<br />
<br />
　　各二钱半） 全蝎（一分，生） 赤足蜈蚣（去头尾足，炙，取二寸） 白僵蚕 朱砂（光明者。各半两，研如粉） 麝香（一分，净研）上为细末，入研者朱砂、琥珀、麝香同研匀，炼蜜放冷为膏，密器收。每患，用少许生姜自然汁化药一皂大，次用温酒调下，小儿生姜薄荷汤化下豆大。看儿大小加减服之。<br />
<br />
　　《朱氏家传》治小儿诸惊。<br />
<br />
　　天麻丸天麻 全蝎（炒） 天南星（炮去皮） 白僵蚕（直者，炒。各等分）上为末，酒糊丸如大麻子大。每服一岁十丸，加至十五丸，荆芥汤下。药性温，可以常服，永除诸风。<br />
<br />
　　《朱氏家传》治小儿惊。<br />
<br />
　　醉惊丸青黛 脑子 香墨（烧过。各半钱） 芦荟 轻粉 麝 面（各一钱） 麻糖（三个或二个） 使君子（二枚，面裹煨，去皮，切焙）上件为末，水为丸如绿豆大。每服一丸，薄荷汤化破或吞下。良久睡着，取下恶毒物。<br />
<br />
　　《朱氏家传》治小儿急慢惊风，诸般惊，五心热。<br />
<br />
　　桃花散朱砂（一分） 蝎梢（四十九个） 腻粉（一钱） 天竺黄 马牙硝（各一两） 脑麝（各少许）上为末。每服半钱，用金银薄荷汤调下。<br />
<br />
　　长沙医者丁时发传圣枣丸 治小儿惊风、痫疾。<br />
<br />
　　木香 丁香 砂 粉霜 轻粉 干漆 羌花 青橘皮 朱砂 巴豆霜（各二钱）上为末，枣肉为丸如此○大。每服三丸，用枣汤吞下。<br />
<br />
　　长沙医者郑愈传茯神膏 治小儿惊风。<br />
<br />
　　蝎梢 茯神（各半两） 白僵蚕（一两） 朱砂（一钱）上件四味为末，用蜜为膏。每服一皂子大，煎金银薄荷汤化下。<br />
<br />
　　长沙医者郑愈传：治惊风痫病，咽喉有涎，四肢壮热，大小便秘涩，兼心神乱者。<br />
<br />
　　神圣当归散当归 甘草 滑石 通草（各一分） 大黄 芍药（各二钱）上为细末。每服二钱，水一盏，生姜三片，薄荷五叶，灯心少许，同煎至五分，小儿分数服，大人作一服。<br />
<br />
　　长沙医者郑愈传蝎梢丸 治小儿惊风，生涎时发壮热，手足搐动，夜卧不安，牙关紧急。<br />
<br />
　　蝎梢 朱砂（飞过，留一半为衣） 白僵蚕（各一分） 天麻 芎 羌活 半夏（汤洗七次，切作片子，姜汁制）当归（洗） 牛胆制天南星 麝香（以上各半两）上为末，糯米粥和丸鸡头大，朱砂为衣。荆芥汤化下一丸，如口已噤，先用药擦牙。<br />
<br />
　　长沙医者郑愈传珍珠丸 治小儿惊风（又名白元子。）脑麝（各一字） 粉霜 腻粉（各一钱）上研为细末，用糯米汁为丸如芥子大。每服三丸，糯米汤下。<br />
<br />
　　长沙医者郑愈传琥珀散 治小儿惊风、螈 、搐搦等病。<br />
<br />
　　琥珀 真珠（末） 朱砂 天麻 黑附子 酸枣仁 藿香（叶） 天南星（各一分，用生姜汁和饼子，炙黄色） 蝎（一十四个，去毒）上件为末。每服一字至半钱，金银薄荷汤调下。<br />
<br />
　　长沙医者郑愈传抚惊丸 治小儿一切惊。<br />
<br />
　　青黛 茯神（各二两） 天麻（四两） 蝎（半两）上为末，蜜丸鸡头大。薄荷汤化下。<br />
<br />
　　长沙医者郑愈传治惊风吊眼。<br />
<br />
　　回命散蜈蚣（一条赤者，中分为两处） 蝎（一个，亦中分为两处，各记左右。）上二味，左者与左，右者与右，各作两处为末，左右吊眼，各将药吹入左右鼻中，立效。<br />
<br />
　　长沙医者郑愈传神仙夺命散人中白（一两） 麝香（一钱） 蜈蚣（全者一条） 盆消（二钱）上件为细末。每用少许鼻内搐。<br />
<br />
　　《千金翼》小儿灸法：曲泽主心下澹澹，喜惊。阴交、气海、大巨主惊不得卧。阴跷主卧惊，视如见星。大钟、 门主惊恐畏人，神气不足。然谷、阳陵泉主心中悚惕，恐人将补之。解溪主螈 而惊。少冲主太息烦满，少气悲惊。行间主心痛数惊，心痛不乐。阳谷主风眩惊，手卷。厉兑主多卧好惊。腋门主喜惊妄言，面赤。<br />
<br />
　　神门主数噫、恐悸少气。间使主喜惊，喑不能言。二间、合谷主喜惊。阳溪主惊螈。通里主心下悸。大陵主心中澹澹惊恐。手少阴阴 主气惊心痛。天井主惊螈。后溪主泪出而惊。腕骨主烦满惊。<br />
<br />
　　《圣惠》灸法：小儿睡中惊，目不合，灸屈肘横文中上三分，各一壮，炷如小麦。小儿睡中惊掣，灸足大指次指之端，去爪甲如菲叶，各一壮，炷如小麦大，名厉兑穴。<br />
<br />
　　《万全方》灸法：小儿身强，角弓反张，灸鼻上入发际三分三壮，次灸大椎下节间三壮，炷如小麦大。小儿但是风病，诸般医治不瘥，灸耳上入发际一寸五分，嚼而取之，蟀谷穴也。<br />
<br />
　　卷第十<br />
<br />
　　慢脾风第二茅先生小儿生下有中慢脾风候：时时吐呕，频频咬齿，手足掣 ，舌卷头低，两眼上视，先头低而次第高。<br />
<br />
　　此候久泻痢而下冷药，只止泻痢，不活得脾，是以脾虚弱，脏腑乘虚。故此所治先用匀气散（方见胃气不和门中）调一日后，便下一醉膏通下（方见本门中），后用治脾散（方见本门）夹镇心丸（方见一切惊门中）、建脾散常服之即愈（方见胃气不和门中。）若更喘吐、五哽、如角弓风，死候不治。<br />
<br />
　　《玉诀》小儿慢脾风候：是伤寒疹子，庸医未明表里，使即宣利脏腑，更使冷热药相通，故小儿发搐眼不倒，脾困极不醒，手足不收，此病但回阳醒脾调治方愈。若更吐泻，必定损命也。<br />
<br />
　　茅先生小儿受脾风歌：四肢逆冷体沉迷，因宣吐泻补还迟。脾胃伏际涎壅肺，心生毒热面青时。如此唾为慢脾候，更加喘嗽不通医。<br />
<br />
　　《小儿形证论》四十八候慢惊传慢脾歌：慢脾只因伤取转，吐泻虚涎脾胃存，四肢逆冷频频呕，沉困难醒岂易明，唇红目开手微搐，病行心脏及脾神。医者镇心为上法，更开关窍细详论，莫令加喘头先软，眼白 命不存。<br />
<br />
　　此病是惊风传入胃，胃兼有虚涎，下大青丹一二服，更将搐鼻散开关，（大青丹方见急惊风门，搐鼻散方见本门。）次用醒脾散（方见本门中。）又四十八候慢脾将死候歌：惊入风痫转在脾，直眠不动卧如尸。搐搦已休牵掣定，为他安好不生疑。便通大小难收乳，遍体如冰汗若泥。眼目不明常似睡，睡中不觉赴幽期。<br />
<br />
　　又四十八候慢脾侵肺歌：慢脾多睡重重取，吐泻传脾胃转虚。逆冷四肢多重困，虚涎脾伏盛难除。生风肺脏添邪拥，任唤千声气不舒。莫使目瞑兼项软，十中难保一人苏。<br />
<br />
　　茅先生小儿慢脾惊风，活脾散羊粪（三十一个，焙） 丁香（一百粒） 胡椒（五十粒）上为末。每服半钱，用六年东日照处壁土煎汤调下。<br />
<br />
　　茅先生小儿慢脾风，醒脾散马芹子 白僵蚕 丁香上三味等分为末。每服一钱，用炙橘皮汤调下。<br />
<br />
　　茅先生小儿慢脾风候。<br />
<br />
　　一醉膏花蛇鼻 蝎尾 天南星心 川乌脐 大附子侧 白附子耳 蜈蚣虫肚上七味各半钱，生用，使枣肉五十个，和前药研成一块子，以脑、麝滴水和丸○如此大。每服一丸，用薄荷自然汁磨化下，后通下一服。根据形候，用串药子调理。<br />
<br />
　　《四十八候》醒脾散方天南星（一个，去皮脐，用朱砂入在南星脐内令满，以面裹煨，火炮令黄，作散） 白术（一分）上为末。每服半钱，更入麝少许，煎冬瓜子汤调下。如为丸，以生葱涎丸如粟米大。每服十丸，硼砂汤下，后与调胃散（方见积热门中。）《四十八候》搐鼻散瓜蒂（一钱） 细辛（半钱）上为末，用半字吹入鼻中，打喷嚏，候眼开，便将大青丹取下积热，并下惊涎后调气（大青丹方见急慢惊门中。）《惠眼观证》没石散 慢脾候此药醒脾。<br />
<br />
　　没石子（二个） 朱砂（三钱） 滑石（研） 白矾 丁香（各二钱） 半夏（一两） 生姜（三两，槌烂同浸水一碗，将半夏擘碎，又以水同煮干取出，以面一钱乳钵内捶烂，搜作饼子，炙熟为末）上为末。每服半钱，以冬瓜子煎汤调下，不拘时候。<br />
<br />
　　《刘氏家传》治小儿慢脾，初生者皆可服。其状困睡不醒，或啼不已。<br />
<br />
　　全蝎（两个，以竹针穿微火炙香熟，末之） 麝（少许） 朱砂 西壁土（西照久年者壁泥。各半钱，细研）上和匀，乳汁调下一字。二、三岁以上，量添至半钱，或三字亦得。又浓煎金银汤调下，又蜜汤亦得。<br />
<br />
　　《刘氏家传》治小儿吐泻后生风，慢脾者多效，久泻者亦治。<br />
<br />
　　胃虚饼子丁香（五十粒） 藿香叶（秤一分） 木香 韶粉 大附子（炮。各一棋子大。一方各二钱）上为末，搅匀，生姜自然汁搜作饼子○，用粗灯盏内水煮，软化开服，或要急用作散子，入枣子一枚煎。<br />
<br />
　　《刘氏家传》羌活膏 治小儿急慢惊风，或因吐泻后脾胃虚，传作慢脾之疾。<br />
<br />
　　羌活 独活 人参 白茯苓 肉桂 木香 防风（以上各三钱） 水银 硫黄 全蝎（各二钱） 金银箔（各三十片） 真麝香（一钱）上为细末，蜜和为膏。每服一黄豆大，薄荷汤化下。<br />
<br />
　　《张氏家传》醒脾去虚风。<br />
<br />
　　大附子（一钱，去皮脐，炮） 大全蝎（七个） 大白附子（三个，炮） 天麻（二钱）上件为细末。每服半钱，浓煎冬瓜子汤调下。<br />
<br />
　　《张氏家传》治小儿、孩子，因吐或泻，体虚发搐作慢脾、鱼口，目直视，睡不醒，目不开。<br />
<br />
　　钩藤饮子钩藤 防风 麝香 麻黄（各一分，去节用） 蝎梢 蝉壳（各半分）上为细末。每服一字、半钱、一钱，大小加减，薄荷汤调入醋一滴，调匀服。如四梢厥逆，入附子三两片，同水五分、薄荷一叶煎二分，热服，连进三、二服。或吐泻、体冷、多睡，用附子半钱，炮去皮脐为末，或作锉散，白术一钱，肉豆蔻一个，甘草炙一寸，枣一个，水六分，慢火煎至三分，温温服，作两服，体便暖，只煎使君子汤，如沉香、橘皮吃五六分，更吃暖惊药三两服。乳母忌口，不得再惊。<br />
<br />
　　《庄氏家传》治慢脾风。<br />
<br />
　　小续命丸附子（尖一枚） 硫黄（枣许大） 蝎梢（七枚）上为末，生姜、面糊丸黄米大。量儿加减，十丸至百丸。治小儿久泻 羸尤妙。<br />
<br />
　　《庄氏家传》治慢脾风极妙。<br />
<br />
　　黑散子干姜（半两） 甘草（一分）上同于一瓷合子内，用火 存性，为末。（ 须恰好，过则力太慢，不及则性大烈。）每服一钱或半钱，浓煎乌梅汤调下。<br />
<br />
　　临时更看男女、大小加减服之。须是目垂、面白慢脾形候即与吃。<br />
<br />
　　《孔氏家传》治小儿慢脾惊风。<br />
<br />
　　上以代赭石，不拘多少，细研，水飞过，研冬瓜仁汤调下，量儿大小与半钱或一钱。小儿因转泻后眼戴上，三日不乳，目精通黄如金色，气将消绝，止服三服，全愈。<br />
<br />
　　《王氏手集》治小儿慢脾风。<br />
<br />
　　万安散方浓朴（去粗皮，以水一盏，煮尽后细切，焙干） 白术（汤浸半日，切片子，用蜜涂，炙香黄色） 朱砂（各一分，研） 麻黄（半分，长直者以熟汤浸软，用姜汁浸半日） 干蝎（七个尾梢全者，每个用大叶薄荷裹上，用浸者麻黄，缠子微，以姜汁再浸，以竹箸上炙，令表里焦黄色）上并捣，罗极细，再入乳钵内与朱砂研千百遍。每服半钱或一字，煎金银薄荷汤调下。但小儿服药后，微汗出是效。凡小儿欲作慢惊，必先壮热，多睡，频吐。若吐止，即惊止，吐不定，作慢惊，号为难治。有此吐证，以金液丹主之。此方传与人必不信，但只与药。金液丹研开令细，以滴水为丸黄米大，用朱砂、青黛为衣。每服五十丸以上，以下不济事，用米饮下。定吐救生丹亦甚佳，然十有三、四不能止者。此方百无一失。<br />
<br />
　　若有虽止已成慢脾者，万安散救之，亦无失者，但费心力耳，不然十有八、九不救。此二方不可具述，千万秘之，非至诚好事者，不可妄传。<br />
<br />
　　《吉氏家传》治慢脾风。<br />
<br />
　　朱砂散朱砂 天麻（各一钱） 僵蚕（七个） 天南星（一个） 白花蛇（项下肉皂子大一块） 麝（少许） 蜈蚣（一条）上为细末。每服一字，薄荷汤下。<br />
<br />
　　《吉氏家传》活脾散 治小儿脾困成慢脾风。<br />
<br />
　　天南星（去皮） 半夏 白附子（各半分）上为末。每服半钱或一钱，小者一字，用冬瓜子七粒、薄荷一片、酒少许，或入水少许，同煎。<br />
<br />
　　《朱氏家传》治小儿久病后，或吐泻生惊，转成慢脾后。<br />
<br />
　　蝎梢膏蝎梢（不以多少为细末一两，用新好者）上用石榴一枚，开作瓮子，去子，以无灰酒半盏调蝎末，入石榴，以盖子盖定，坐文武火上，时时搅动，熬成膏子，取出于放冷。每服一钱，用金银薄荷汤调下。急惊勿服。<br />

                    <br>
                        <br />
　　《朱氏家传》治小儿慢脾风，吐奶，霍乱，吐泻。<br />
<br />
　　丁香（一钱） 藿香（三分）上为末，炼蜜为丸如绿豆大。每服三丸；或大假吐泻，米饮下半钱。<br />
<br />
　　安师传治小儿慢脾风药方，小儿众医不效，用此药痊好。<br />
<br />
　　附子（炮裂，去皮脐） 木香（不见火，怀干） 肉豆蔻（洗） 生硫黄（用浆水黄者，赤者不用，其间夹石者须去）上等分，为细末。每用冬瓜子四十九粒，水六合煎至三合，入药一钱，再煎至一合，为一服。治身冷汗出至虚缓搐者。<br />
<br />
　　长沙医者毛彬传银白散 治小儿胃虚，吐泻烦渴，成慢脾者。<br />
<br />
　　干葛 人参（去芦） 白茯苓 山药 白扁豆（各半两） 半夏（一分，汤洗去滑，姜制成饼，炒黄） 糯米（一合，淘洗，姜汁浸一宿，炒黄）上件同为细末，每服二钱，水八分、生姜二片同六分，温服。<br />
<br />
　　长沙医者郑愈传醒脾散 治小儿吐泻，脾胃生风。<br />
<br />
　　藿香叶 人参 白茯苓（各一钱） 天南星（一个重七钱者，去心，入缩砂一钱、丁香一钱，在南星内上面，却用南星心末封口，慢火焙熟，切碎）上件为细末。每服半钱，入冬瓜子少许，同煎至三、五沸，温服。<br />
<br />
　　卷第十<br />
<br />
　　慢肝风第三《小儿形证论》四十八候慢肝风歌：孩儿眼涩羞明目，春不宣兮夏不通，秋被毒风伤肺得，次传肝肾别寻踪。先调五脏患方退，退得肝风便有功。盖为小儿元气壮，此名立号慢肝风。<br />
<br />
　　此病肺与肝相克，见日眼不开，未出月有，有目肿者，或出血者。<br />
<br />
　　《四十八候》慢肝风，羞日，目肿出血，宜甘胆汤方甘草（一截，以猪胆涂炙）上为末。每服半钱，米泔调下。<br />
<br />
　　《四十八候》云：又欲去血，目涩不开方。<br />
<br />
　　苍术不以多少入在胆中，线缚定，煮熟，将药气冲眼后，更嚼药，以汁咽，吐滓，尤妙。<br />
<br />
　　卷第十<br />
<br />
　　惊退而哑第四汉东王先生《家宝》治婴孩小儿惊风并退，只是声哑不能言。<br />
<br />
　　通关散方上以天南星炮为末。每服婴孩半字或一字，三、五岁半钱，八、九岁一钱， 猪胆汁调下，令孩儿吃，咽入喉中便能言语。<br />
<br />
　　《集验方》治小儿惊退而哑，不能言语方。<br />
<br />
　　木通（锉） 防风（去芦） 川升麻 羚羊角（屑） 桂心（以上各半两） 甘草（一分，炙）上件药捣为粗散。每服一钱，水一小盏，煎至五分，去滓，入竹沥少许，更煎一、两沸，不计时候，量儿大小加减服之。<br />
<br />
　　《集验》又方腊月牛胆酿天南星（不拘多少）上研细。每服半字，薄荷汤调下，临卧服。儿大者，服一字至半钱。<br />
<br />
　　卷第十<br />
<br />
　　惊退而筋脉不舒第五汉东王先生《家宝》治婴孩、小儿惊风并退而汗不溜，筋脉不舒，不能行步。<br />
<br />
　　天茄散方茄种（见霜者，细切，焙） 附子（炮，去皮脐。各半两） 羌活（一分，焙）上为末。每服五七岁半钱，八九岁一钱。麝香酒调下，一日三服，疾愈即止。<br />
<br />
　　《赵氏家传》治小儿惊退后，手足挛屈，不能舒展方。<br />
<br />
　　羌活 芎 防风（去芦） 天麻 当归（微炒） 甘草（炙。以上各三分） 白附子（炮，一分）上为细末。每服一钱，以薄荷酒调下，日三，量大小加减。<br />
<br />
　　卷第十<br />
<br />
　　天第六《圣惠》论：夫小儿天 者，由脏腑风热，脾胃生涎，痰涎既生，心膈壅滞，邪热蕴积，不得宣通之所致也。此皆乳母食饮无常，酒肉过度，烦毒之气流入乳中，便即乳儿，遂令宿滞不消，心肺生热。热毒既盛，风邪所乘。风热相兼，触于心脏，则令心神惊悸、眼目翻腾、壮热不休、四肢抽掣，故谓之天 也。<br />
<br />
　　茅先生论：小儿生下有中天 者，心神不安，浑身壮热，手足抽掣，惊悸，眼目翻腾。此候因母饮食不常，酒肉过度，毒瓦斯入乳，宿气滞不消，心肺相搏，风热触于心脏，故有此候。治者，急进夺命散与吐下风涎（方见急慢惊风门中），然后用匀气散（方见胃气不和门中）醒脾，与调匀气后，常服雄朱散（方见惊痫门中）夹镇心丸（方见一切惊门中）、健脾散（方见胃气不和门中）与服安乐。如见眼视、鱼口、鸦声、眼黑无光、指甲黑者，死候不治。<br />
<br />
　　张涣论小儿心膈壅滞邪热，痰涎蕴积不得宣通；或乳母饮酒食肉无度，烦毒之气流入乳中，令儿宿滞不消，邪热毒瓦斯乘于心神，致使惊悸、眼目翻腾、壮热不休、四肢螈 。其病名曰天 ，甚者爪甲皆青状，若神祟。<br />
<br />
　　《圣惠》治小儿天 ，手脚掣动，眼目不定；有时笑啼或嗔怒，爪甲皆青，状似鬼祟，宜服龙齿散方龙齿（细研） 钩藤 白茯苓（各半两） 黄丹 甘草（炙微赤，锉） 铁粉 朱砂（各细研） 川大黄（锉，微炒。各一分） 蝉壳（二七枚，微炒）上件药捣，罗为末，入研了药令匀。每服一钱，以水一小盏，煎至六分，不计时候，量儿大小分减服之。<br />
<br />
　　《圣惠》治小儿天 ，四肢拘急，时复搐搦，喉内多涎，夜即惊厥，宜服一字散方天南星（炮裂） 荞面（研入。各一分） 辟鱼儿（十枚） 半夏（七枚，生用） 醋石榴壳（一颗）上件药都捣，罗为末，入在石榴壳内，以盐泥封裹，于灶下慢火烧，以泥干燥为度，取出去壳，焙干，捣，细罗为散。如孩儿小即用钱上一字，以乳汁调灌之。一岁以上即用酒调一字服之，当时汗出为效矣。<br />
<br />
　　《圣惠》治小儿天 ，眼目 斜，手足惊掣，发歇不定。<br />
<br />
　　牛黄散方牛黄（细研） 干蝎（生用。各半分） 木香（一分） 羌活 独活 白僵蚕（生用） 朱砂（细研，水飞过。各半两） 乳香（一颗，如粟米大）上件药捣，细罗为散，都研令匀。不计时候，以干槐枝煎汤调下一字。量儿大小加减服之。<br />
<br />
　　《圣惠》治小儿天 ，牙关急硬，筋脉搐掣，宜服此方。<br />
<br />
　　干蝎（七枚，生用） 朱砂（一分，细研） 麝香 牛黄（各细研） 猢狲头骨（涂酥，炙黄。各半分）上件药捣，细罗为散。不计时候，用新汲水调下半钱，极者不过三服瘥。量儿大小，以意加减。<br />
<br />
　　《圣惠》治小儿天 及惊风，发歇不常方。<br />
<br />
　　鹳鹊粪（微炒） 牛黄（细研。各半分） 干蝎（五枚，微炒） 麝香（一钱）上件药同研为末。不计时候，新汲水调下半钱。量儿大小加减服之。<br />
<br />
　　《圣惠》治小儿天 ，眼目搐上，筋脉急。<br />
<br />
　　蚱蝉散方蚱蝉（微炒） 牛黄 雄黄（并细研。各一分） 干蝎（七枚，生用）上件药细研为散。不计时候，以薄荷汤调下一字。量儿大小加减服之。<br />
<br />
　　《圣惠》治小儿天 ，多惊搐搦，眼忽戴上，吐逆夜啼，遍身如火，面色青黄，不食乳哺，并无情绪。<br />
<br />
　　水银丸方水银（一两，煮青州枣肉二十颗，同研水银星尽） 南星（炮，使半生，使半熟） 白僵蚕 白附子（并生用） 铅霜（各半两） 干蝎（生用） 牛黄 麝香（各一分）上件药除水银膏，牛黄、麝香、铅霜三味研令匀如粉，余四味捣罗为末，都研令匀，用水银膏和丸如黍米大。一、二岁儿每服用薄荷汤下三丸，三、四岁儿每服五丸。不计时候，量儿大小，以意加减服之。<br />
<br />
　　《圣惠》治小儿天 。<br />
<br />
　　牛黄丸方牛黄 朱砂 钩藤（各一分，末） 蟾酥 麝香（各半分） 蜗牛（十枚，去壳）上件药都研令细，以糯米饭和丸如黍米大。不计时候，先以水化破二丸，滴在鼻中，相次即以温水更下三丸。量儿大小加减服之。<br />
<br />
　　《圣惠》治小儿天 ，四肢抽掣，眼目戴上，精神恍惚，皮肤干燥，身体似火，夜卧不安，心中烦躁，热渴不止，宜服保生定命丹方光明砂（研，水飞过） 水银（煮枣肉，研令星尽。各一两） 腻粉 牛黄 脑麝（各一分） 金箔（四十片）上件药都研如粉，入水银更都研令匀，用粟米饭和丸如麻子大。一、二岁儿，每服用新汲水研破三丸服之；三、四岁儿，每服五丸。不计时候，量儿大小以意加减服之。<br />
<br />
　　《圣惠》治小儿天 ，心胸痰壅，攻咽喉作呀声。发歇多惊，不得眠卧，保命丹方干蝎 蝉壳 白僵蚕（各微炒） 天麻 犀角（屑） 天浆子（内有物者） 白附子 天南星（各炮裂） 牛黄 青黛朱砂（并细研。以上各一分） 蟾酥（研入） 麝香（细研。各半两）上件药捣罗为末，入研了药，同研令匀，用 猪胆汁和丸如绿豆大。每服用水少许化二丸，滴三、五点入鼻中，令嚏数声后，即令水服一丸，日三、四服。量儿大小以意加减服之。<br />
<br />
　　《圣惠》治小儿天 ，身体壮热，筋脉拘急，时抽掣。<br />
<br />
　　钩藤丸方钩藤 胡黄连（各半两） 麝香（细研，半分） 天竺黄 牛黄 朱砂（各细研） 天麻 白附子（炮裂） 干蝎（微炒） 朱粉（以上各一分）上件药捣罗为末，都研令匀，用槐胶和丸如绿豆大。于囟门上津调摩一丸，荆芥汤下一丸，立效。二岁以上，消详加之。<br />
<br />
　　《圣惠》治小儿天 ，眼目翻上，手足抽掣，发歇不定。<br />
<br />
　　天麻丸方天麻（末） 朱砂 龙齿 铅霜 天竺黄（以上各一分） 麝香（半分，五味并细研） 白芥子（微炒，一分） 天浆子（二七枚）上件捣，罗为末，炼蜜和丸如黄米大。不计时候，以薄荷酒研下一丸，稍急加至二丸或五丸，立效。<br />
<br />
　　《圣惠》治小儿天 ，身体发热，口内多涎，筋脉拘急，时发惊掣。<br />
<br />
　　蝉壳丸方蝉壳 白僵蚕 白附子 （并微炒） 蜣螂（三枚，微炒） 乌蛇（一两，酒浸，去皮骨，炙令黄） 青黛 麝香（并细研。各一分） 蟾酥（一钱） 猪胆（一枚）上件药捣，罗为末，以软饭入猪胆汁，同和丸如黍米大。先将一丸用奶汁研破，滴在鼻中，候嚏，即以薄荷汤下三丸。三岁以上，加丸服之。<br />
<br />
　　《圣惠》治小儿天 ，心神烦乱，搐搦不定，宜服朱砂丸方朱砂（细研） 白僵蚕（微炒） 胡黄连 熊胆（各一分） 牛黄 麝香（并细研。各半分） 干蝎（二七枚，微炒）上件药捣，罗为末，同研令匀，以粟米饭和丸如绿豆大。不计时候，以金银汤下三丸。量儿大小增减服之。<br />
<br />
　　《圣惠》治小儿天 ，多涎及搐搦不定。<br />
<br />
　　抵圣归命丹方水银（一分，以少枣穣研合星尽） 牛黄 麝香（各半分） 锡吝脂（一两，细研，水淘黑水令尽）上件药都细研，用软粳米饭和丸如黍米大。不计时候，以新汲水下二丸。量儿大小增减服之。<br />
<br />
　　《圣惠》治小儿天 ，多涎搐搦，发歇不定方。<br />
<br />
　　干蝎（微炒） 羌活 铅霜（细研。各半两） 麝香（细研，一钱） 蟾酥（研入半钱）上件药捣，罗为末，同研令匀，炼蜜和丸如绿豆大。不计时候，以乳汁研破两丸服之。更量儿大小以意加减。<br />
<br />
　　《圣惠》又方天竺黄 朱砂（各细研） 干蝎（微炒） 白附子（炮裂。各一分）上件药捣，罗为末，同研令匀，以炼蜜和丸如绿豆大。不计时候，以淡竹沥研下二丸。量儿大小临时加减。<br />
<br />
　　《圣惠》治小儿天 ，惊风搐搦，牙关急，闭目，吐涎。<br />
<br />
　　元参丸方元参 水银（各半两） 干蝎（一分，微炒）上件药捣，罗为末，以枣瓤研水银星尽，纳少炼了蜜，入药末，和丸如绿豆大。三岁以下，用薄荷汤研破三丸服之。三岁以上，即加丸数服之。<br />
<br />
　　《圣惠》又方天竺黄 雄黄 胭脂（各一分） 阿魏（半分）上件药同研为末，以醋一茶瓯煎成膏，入 、天麻、乌蛇末各半分，和丸如米粒大。不计时候，以温酒下三丸，乳汁下亦得。量儿大小加减服之。<br />
<br />
　　《圣惠》治小儿天 ，口噤戴目，手足搐搦不定。<br />
<br />
　　天南星丸方天南星 天雄 白附子 水银（于铫子内，先熔黑锡半分，后下水银结为砂子，细研） 半夏（汤洗七遍，去滑。<br />
<br />
　　各一分）上件药生捣，罗为末，用槐胶和丸如黄米大。一岁一丸，三岁三丸，不计时候，以温薄荷酒化下。<br />
<br />
　　《圣惠》治小儿天 ，脏腑风热壅滞，四肢抽掣，大小便不利。<br />
<br />
　　腻粉丸方腻粉 巴豆霜 麝香（各半分，细研） 郁金 地龙 马牙硝（各一分，末）上件药都研令细，以糯米饭和丸如绿豆大。一岁一丸，以薄荷汤下，三岁以上即服二丸。<br />
<br />
　　《圣惠》又方巴豆霜（一分） 干蝎（微炒） 藿香 白僵蚕（微炒。各半两）上件药捣，罗为末，以面糊和丸如绿豆大。三岁儿以金银犀角煎汤下一丸，如无动静，更服两丸，下恶物炱煤及瓜汁相似，便瘥。量儿大小加减服之。<br />
<br />
　　《圣惠》治小儿天 及急惊风搐搦。<br />
<br />
　　白僵蚕散方白僵蚕（二枚，微炒） （一枚，微炒） 莨菪子（十粒，炒令微黄）上件药捣，细罗为散，用温酒调，注入口中令睡，汗出即瘥。如睡多，不用惊起。如一、二岁儿患急，即顿服之；稍慢，即分为三服。<br />
<br />
　　《圣惠》治小儿天 ，脏腑壅滞，壮热搐搦，宜服保生丸方巴豆（七枚，生用，去皮心） 天南星（一枚，炮裂） （五枚，生用）上件药睛明时初夜于北极下露之一宿，明旦捣、罗为末，取豉四十九粒，口内含不语，脱却皮，烂研，和丸黍米大。随年丸数，以温水下。<br />
<br />
　　《圣惠》又方五灵脂（一两） 白附子（生用） 南星（生用。各一分）上件药捣，罗为末，以头醋一升熬成膏，后入蜗牛末二钱、麝香末一钱，和丸如绿豆大。每一岁一丸，以奶汁研破服之。如无奶汁，即以金银汤下，入口瘥。<br />
<br />
　　《圣惠》治小儿天 ，眼目搐上，并口手掣动，宜服此方。<br />
<br />
　　辟鱼儿（一十五枚，干者十枚，湿者五枚）上以奶汁相和，研烂，更入奶汁，同灌入口，立效。<br />
<br />
　　《圣惠》治小儿天 。备急涂顶膏方川乌头（末，一钱） 芸薹子（末，三钱）上件药取新汲水调，涂贴在顶上，立效。<br />
<br />
　　《博济方》治众疾及小儿 风。<br />

                    <br>
                        <br />
　　灵砂丹朱砂（半两） 大附子（炮） 青橘（去白） 杏仁（去皮尖。各一两） 巴豆（春冬用一百个，秋夏用五十枚，以水五升，慢火煮三二十沸）上先将巴豆以水五升煮，令油出水尽为度，细研，与众药末和匀，以粳米饭和丸如豌豆大。小儿 风，桃柳枝一握煎下；小儿肚胀，石榴汤下。小儿及患人，相度虚实加减服。一方用面姜一两，炮。<br />
<br />
　　《灵苑》归命丹 治感厥急风，心邪痫疾，小儿天 惊风及疳热等疾。<br />
<br />
　　蛇黄（四两，紫色者佳，用火 令通赤，取出以纸衬地上，出火毒一宿，杵罗为末，更入乳钵研如面） 朱砂（半两） 铁粉（一两） 猪粪（二两，野放小硬干者，用饼子固济烧，才烟尽为度，勿令白过，恐药少力，候冷研令细）麝香（一钱，研）上五味都入乳钵内，同研极细，以糯米粥为丸如鸡头大。一切风，用薄荷酒磨下一丸，小儿半丸。疳热，用冷水磨下一丸，分作四服。修合时，忌妇人、鸡犬见。如是大人小儿中风、口噤、反张、涎满者，灌下一服，立醒。小儿被惊及发热，并以薄荷磨少许便安。此药又名神穴丹，合了，排漆盘于日内晒之，及干翻看，每丸下有一小穴通丸内，其药中空也。旧法须用端午及甲午日合，急即不须。<br />
<br />
　　张涣一字散方 治天 ，醒风，爽精神。<br />
<br />
　　天南星（半两，微炮裂） 蝉壳（一钱，微炒） 白僵蚕 干蝎（各一分）上件捣，罗为细末，次入荞麦面一分，用醋石榴壳一枚，将诸药入在石榴壳内，以盐泥封裹，于灶下慢火上烧之，泥干燥为度，取出再研匀。每服一字，温酒调下。<br />
<br />
　　张涣双金散方 治天 惊风，目久不下。<br />
<br />
　　蜈蚣（去头足尾，用真酥涂，慢火炙令黄，置砧子上向南立，用竹刀子当脊缝中停，离作两半个，左边者入一贴子，内写左字，右边者亦入一贴子，内写右字，不得交错） 麝香（一钱，细研，先将左边者，同于乳钵内，研作细末，即入左字贴内，收起，别用乳钵，将右边字入麝香，同研极细，却入右字贴内，收不得相犯，每有病者，眼睛吊上只见白睛，兼角弓反张，更不能出声者）上用细苇筒子，取左字贴，纳药少许，吹在左边鼻里，右亦如之，用药不可多。若眼未全下更添， 小以意量度，其眼随手便下，即止。<br />
<br />
　　张涣牛黄散 治天 ，清心截风。<br />
<br />
　　牛黄（半两，细研） 朱砂（细研，水飞） 麝香（细研） 钩藤 蝎梢（各为末） 天竺黄（研。各一分）上件一处研匀。每服一字，新汲水调下。<br />
<br />
　　张涣白银丹 治天 涎潮。<br />
<br />
　　白附子 全蝎（各一分） 粉霜 牛黄 麝香（各半分，并研） 白僵蚕 天南星（一两，一半炮，一半生用）以上捣，罗为细末，次用牛黄等研匀，用水银（半两，煮青州枣肉二十枚，同研，水银星尽成膏）。<br />
<br />
　　上都和，上件药石臼内捣一、二百下，如黍米大。每服五粒至七粒，薄荷汤下。<br />
<br />
　　张涣抵圣丹 治天 ，胸膈不利，乳食不下。<br />
<br />
　　锡吝脂（一两，细研，水飞，淘去黑水，令尽） 牛黄 铅霜 熊胆（各一分，并细研） 麝香（半分，研） 蟾酥（一钱，研）上件同研匀，粳米饭和如黍米大。每服五粒至七粒，新汲水下。<br />
<br />
　　《万全方》治小儿天 ，多惊搐搦，眼忽戴上，吐逆，夜啼，遍身如火，面色青黄，不食乳哺，并无情绪。<br />
<br />
　　银朱丸方水银（一两，煮青州枣二十枚，同研，水银星尽） 朱砂（研，作衣） 干蝎（生） 牛黄（研入） 麝香（研。<br />
<br />
　　以上各一分） 天南星（半炮半生） 白僵蚕 白附子（各生用） 铅霜（研入。以上各半两）上件除水银膏，牛黄、麝香、铅霜三味，研令如粉，余四味捣，罗为末，都研令匀，用水银膏和丸如黍米大。一、二岁儿每服三丸，用薄荷汤下；至三、四岁每服五丸，服之。<br />
<br />
　　《刘氏家传》天 翻眼向上。<br />
<br />
　　朱砂（通明者三绿豆大） 干蝎（一枚全者，铫内炒过）上末之，饭少许丸绿豆大。患者，用朱砂少许细研，入酒内，化下一丸，顿愈。<br />
<br />
　　《吉氏家传》治小儿天 ，急惊风，盛热，宜取方。<br />
<br />
　　郁金（一块，蒸） 巴豆（一个，不去皮）上件二味，面北门限上杵一千杵。每服一字，薄荷汤下。<br />
<br />
　　《吉氏家传》治惊风天 。<br />
<br />
　　牛黄膏白附子 蝎 郁金 雄黄（各一分） 蝉 （六十个） 腻粉（半钱） 巴豆肉（一分，水浸一宿）上捣研极细，蜜丸，入脑、麝各少许。每服皂子大，薄荷冷水下。<br />
<br />
　　卷第十<br />
<br />
　　惊风内第七汉东王先生《家宝》论：凡婴孩小儿惊风内 、盘肠气 及虫痛三者发作一般。惊风内 ，眼尾有细碎红脉现者，是也。盘肠气 发动，腰先曲，空啼无泪，上唇干，额上有汗者，是也。虫痛则吐涎，唇口紫色者，是也。如得惊风内 即用桃符丸，服后却进乳香丸（方并见本门中）并大七宝散（可见霍乱、吐痢门中。）如得盘肠气即用钩藤膏二、三服及魏香散二、三服（方见盘肠气 门中，）亦须大七宝散二、三服。如得疳 虫痛，腹肚 痛，即用干漆散二、三服，并化虫丸三、五服（方见蛔疳门中），亦间与大七宝散服之。（后云：蛔蚶痛者便是蛔疳。）《石壁经》三十六种内惊风内 候歌：内 多啼子细看，莫将虫痛一HT 言。唇涎鼻紫为虫痛，（一云：虫痛吐涎唇口紫。）内 还须黑色观。但觑红筋生眼尾，便知风候本根源。（四十八候云：只看眼畔红筋见，有血相和点点斑。）镇心使药方为妙，始觉良工按古贤。<br />
<br />
　　其候寒热内薄，气血凝滞，蕴结不散，腹中痛，但调气，去其积热积冷，调毒退愈。<br />
<br />
　　《凤髓经》歌括一同，有注云：宜与生银丸、越桃散。（生银丸方见急慢惊风门，越桃散方见盘肠气 门中。）又三十六种内惊风、内 候云：此候宜下蝎梢丸，未安，即微下。（方见搐搦门中。）《小儿形证论》四十八候惊风内 歌一同，后云：此候与蛔虫候一般，唇口紫黑是虫候，目有红筋，手在后，胸高是内 也。<br />
<br />
　　汉东王先生《家宝》治婴孩、小儿惊风内 。<br />
<br />
　　桃符丸银朱 乳香（各一钱，研） 大蒜（一子煨，研）上先研乳香极细，后入银朱再研，后又同大蒜研，看软硬得所，丸如此○大。每服半岁五丸，一岁七丸，二、三岁十丸，以意加减，薄荷汤化下。<br />
<br />
　　汉东王先生《家宝》治小儿惊风内 痛不可忍者，乳香丸乳香（一钱） 蝎梢（二七枚） 没药（半钱） 沉香（一钱半）上为末，炼蜜丸如黍米大。每服婴孩三丸，一岁五丸，三岁七丸，以意加减，乳香汤吞下。<br />
<br />
　　《聚宝方》辰砂散 治小儿伤冷聚积惊风，日久变成内 时，人不识，呼为祟。<br />
<br />
　　砂（半分） 红芍药 铅白霜（各一分半） 琥珀（研） 真珠（不钻者为末。各一分）上五味为末。每服一字，金银薄荷汤调下。<br />
<br />
　　《张氏家传》：小儿、婴儿、孩儿内 止痛丸。<br />
<br />
　　木鳖子肉 胡椒（各等分）上为细末，用黑豆末醋作糊，丸如绿豆大。每服三、四粒，荆芥汤下。<br />
<br />
　　《吉氏家传》治小儿惊积内 ，时发肚疼，夜啼惊叫。<br />
<br />
　　斩邪丹乳香 没药 钩藤 木香（取见火） 舶上茴香（炒。各一钱）上为末，先将乳香、没药二味乳钵中研细，然后匀诸药，切大蒜白三片，研红，和前药如梧桐子大。每服十丸、十五丸，钩藤，茴香汤吞下，无时。<br />
<br />
　　《朱氏家传》治小儿惊风内 ，腹痛不可忍。<br />
<br />
　　没石子丸木香 螺粉（烧） 草乌头（生用，去皮尖）上件等分，为末，用醋煮糊为丸如黍米大。每服十丸，淡醋吞下。<br />
<br />
　　卷第十<br />
<br />
　　盘肠气第八《石壁经》三十六种内盘肠气 候歌：盘肠气发先腰曲，无泪叫啼眼干哭，口开脚冷上唇乌，（《凤髓经》云：上唇干。一云：口干脚冷。）额上汗流珠碌碌。<br />
<br />
　　小肠为冷气所薄，致使痛发腰曲，为肠结痛也。当温小肠则痛住，次去其小肠积冷，即痊安也。<br />
<br />
　　《凤髓经》歌括一同，有注云：宜与越桃散（方见本门中）。<br />
<br />
　　《小儿形证论》四十八候盘气 候歌（上四句与前歌同，下四句乃云：）直莫吐泻伤荣卫，经络一定痛难屈，气通微用三两行，却与调和自欢怿。<br />
<br />
　　又歌：痛来难忍便身黑，体硬如弓一向张，如妇胎中传邪毒，医人何不用名方。<br />
<br />
　　此候气在小肠，结却不伸，只将宽气槟榔散与服（方见烦热门中），并与白丁香膏（方末见）兼苗香散相兼服必愈。<br />
<br />
　　（方见肚腹 门中。）不可误吃他药，吐泻伤荣卫，但只和气。<br />
<br />
　　汉东王先生有盘肠气 ，治法在惊风内 论中。<br />
<br />
　　汉东王先生《家宝》治婴孩、小儿盘肠气 。<br />
<br />
　　钩藤膏方乳香（研细） 没药 木香（炮） 姜黄（各一钱） 木鳖子（三个）上为末，炼蜜为膏。每服旋HT 如皂子大，煎钩藤汤化下一丸，日三服。<br />
<br />
　　汉东王先生《家宝》魏香散 治盘肠气 。<br />
<br />
　　真阿魏（一钱） 蓬莪术（半两）上先用温水化阿魏，浸蓬莪术一昼夜，焙干，为细末。每服一字，或半钱，煎紫苏米饮，空心调下。<br />
<br />
　　三十六种治盘肠气痛。<br />
<br />
　　宣连丸方宣连 雷丸（各一分） 木香（二钱，炒）上为末，用粟米饭和丸如麻子大。每服十丸，饭饮下。<br />
<br />
　　《凤髓经》越桃散 治小儿盘肠气 痛。<br />
<br />
　　越桃（去壳，半两，入草乌少许，同炒，去草乌） 白芷（一钱，切）上为细末。每服半钱或一钱，炒茴香、葱白酒下。<br />
<br />
　　《刘氏家传》治小儿盘肠气 。<br />
<br />
　　槟榔丸麻逸槟榔 大腹子 红丹（香匙 ）上等分，末之，面糊丸大麻子大，三岁以下小麻子大。每服十丸，萝卜煎汤下三日，灯心汤下三日，霹雳汤下三日。其汤用姜钱十片、水一盏，烧秤锤，浸水候沸止，温去锤，将此下药号霹雳汤。<br />
<br />
　　《庄氏家传》安息香膏 理盘肠气 、内 、虫痛、外疝，但诸般心腹痛皆治。<br />
<br />
　　安息香 桃仁（汤去皮尖，麸炒黄） 蓬莪术（湿纸裹煨） 使君子（取肉切，焙干秤。以上各半两） 干蝎（一分） 阿魏（一钱） 茴香（三钱，炒）上七味，除桃仁别研外，次以阿魏并安息香，以酒少许，就汤瓶口上，以盏盛蒸，开土沙，入桃仁中共研，余药同为末，一处炼蜜为膏如皂皂大。生姜薄荷汤化下，随儿大小加减。<br />
<br />
　　《孔氏家传》治小儿盘肠气。缘因怀子在腹中时，或则其母吃冷物太多，或因胎中带不净入孩子腹中。每至夜深则阴气盛逼，令小儿腹中住，至令啼哭不止，故为盘肠气也。<br />
<br />
　　大附子尖（不可长，半寸，去皮，炮裂，为末） 巴豆（一粒，去心、膜并壳，将豆内乳钵内烂研成膏，用竹纸一幅，折揲裹之，以竹棒杆，令油在纸上，直至捍得巴豆油极尽为度） 斑蝥（一个，去嘴及足翼，只用肉，先以麦面炒熟）上三味同研半日，以面糊为丸如粟米大。每服五丸，以少许茴香略借气，切，不可多用也。菖蒲茴香汤吞下，临夜服，只通使一服。新修合者未可用，约修合百日后通用也。此药修合下经年岁转妙，唯小儿盘肠气最佳。<br />
<br />
　　《吉氏家传》治小儿盘肠气方。<br />
<br />
　　萝卜子（不拘多少，炒令黄色）上为细末。每服半钱，温酒调下三服止。<br />
<br />
　　卷第十<br />
<br />
　　腹肚第九茅先生：小儿生下五个月日以上至七岁，有结癖在腹，成块如梅核大，来去或似卵大，常叫疼痛不住者，亦分数类。在脐下痛者为 气，下芸薹散夹茴香散与吃，即愈；如见面黑眼视，泻黑血，鼻口手足冷，不进食者死。（芸薹散方见本门，茴香散茅先生方未得所见，有四十八候茴香散方，见本门。）<br />
<br />
　　茅先生小儿 气芸薹散芸薹子（炒） 蓬莪术（炮） 茴香（炒） 青橘皮（去白） 甘草（炙。以上各一两） 木香（炮，一分）上为末，每服半钱、一钱，用盐酒热调下。<br />
<br />
　　《四十八候》茴香散茴香（炒） 芸薹子（各半钱） 田螺壳（二钱） 甘草（三寸，炙） 川楝子（一分，用肉）上为末，每服半钱，煎沉香汤调下，木香汤亦得。<br />
<br />
　　卷第十<br />
<br />
　　灸二十四第十庄氏集 穴灸小儿二十四种 法：第一 ，牙关紧，口不开，灸耳门相对一寸，七壮，穴在直耳门近眼。<br />
<br />
　　第二鬼 ，手脚冷，眼不转睛，口中乱道，灸大拇指后纹，每指七壮，在大指节上。<br />
<br />
　　第三獐 ，浑身壮热，两手如梳头，啼哭声促，灸两手心及项前一寸，各二七壮。<br />
<br />
　　第四牛 ，弄唇撮口，灸鬼门穴，在乳下一麦粒地，七壮。<br />
<br />
　　第五 ，浑身壮热，上气权肩，喘息不调，头足俱冷，肚胀，灸两肋头并发心，各七壮，两肋是章门穴。<br />
<br />
　　第六虎 ，目不转睛，两手不开，乍寒乍热，灸百会穴，大拇指节上，各三七壮。<br />
<br />
　　第七猫 ，连牙欠口，吐舌，上唇灸人中穴，在鼻柱下，玉泉穴在枕骨下一寸，第四椎两边各一寸半，各七壮。<br />
<br />
　　第八风 ，灸玉枕穴，在脑杓尖头二七壮。<br />
<br />
　　第九螗螂 ，撮口吐沫，两手在胸前，灸肩上头、脐心各三七壮。<br />
<br />
　　第十蛇 ，吐舌不住，灸耳垂下七壮。<br />
<br />
　　第十一脾 ，胸内气结，喘息不匀，灸脐下一寸三七壮，未瘥，灸胃管、脐上四指，并穴两旁各四指，各七壮，腹中鸣是效。<br />
<br />
　　第十二血 ，泻血不定，灸大敦穴三壮，在脊骨尽头是。<br />
<br />
　　第十三搜腹 ，脚冷，泻痢不常，灸脊 ，腰眼上四寸是。又灸穴两旁各一寸半，各三七壮，未瘥，灸腰眼三七壮。<br />
<br />
　　第十四心 ，吐逆不定，身体壮热，灸百会穴三七壮，未瘥，灸后心三七壮。<br />
<br />
　　第十五喑 ，不语言，灸玉泉穴，在玉枕下一寸。又灸乳上三指，各二七壮。<br />
<br />
　　第十六 ，不热，乳食寻常，多睡眼不开，灸足踝骨上四寸，男内踝，女外踝，各三七壮。又灸发际三七壮。<br />

                    <br>
                        <br />
　　第十七鸡 ，手爱抓人，口黑色，灸后心五壮，未瘥，灸两手心各三七壮。<br />
<br />
　　第十八猴 ，搐一边眼不住，灸前后心三七壮，或有手如梳头者，灸第六椎两旁各一寸半，各三七壮。<br />
<br />
　　第十九弓 ，身体壮热，脊梁急如反弓，灸后心三七壮，未瘥，灸第九椎两旁各一寸半，三七壮。<br />
<br />
　　第二十 ，干呕不定，四肢无力，灸气 五十壮，第十三椎两旁各一寸半。<br />
<br />
　　第二十一痫 ，握两手如弓，不转睛，灸后心五十壮。<br />
<br />
　　第二十二 ，面青撮口，眼中泪下，此是破军星所作，灸后心五十壮。<br />
<br />
　　第二十三 ，惊哭不定，切牙作声，此是兼正星所作，灸第五椎下两旁各一寸半，各三七壮。<br />
<br />
　　第二十四 ，揉眼咬指甲，此是文曲星所作，灸两手心三七壮，未瘥，灸中指头七壮。<br />
<br />
　　长沙医者毛彬传小儿惊 灸法：牙关硬，百会上灸三七壮，又灸耳后一寸，当时得效。<br />
<br />
　　舌舐唇，连牙欠口，此名牛星 ，灸人中三七壮。<br />
<br />
　　爱吐逆，舌不住，名蛇惊，于承浆穴中灸三七壮。<br />
<br />
　　爱咬人，名孤 ，灸后心一百壮。<br />
<br />
　　下元虚，腹胀，气块排连脐，脐心灸一七壮。<br />
<br />
　　翻眼抬睛，名天 ，于脚大拇指当节上灸一七壮。<br />
<br />
　　破腹害肚，米谷不消，脚脉不行，是寻腹 病，准前之穴灸之。<br />
<br />
　　多睡，瞑目不开，内踝上面正四寸，急灸之。<br />
<br />
　　卷第十<br />
<br />
　　猢狲噤第十一茅先生小儿生下有中猢狲噤候：身微热，双手捉拳，按在胸前，口撮不开，缩肩，身体一似活猢狲。此候因受胎六个月日，母见人弄猢狲，开口吸着其气，生来被风邪相击致发此候。若不速治即死。<br />
<br />
　　《经验方》治小儿中猢狲噤。<br />
<br />
　　猫儿粪烧烟，薰之即解。<br />
<br />
　　卷第十<br />
<br />
　　白虎病第十二《巢氏病源》小儿白虎候按：堪舆历游年图有白虎神云：太岁在卯，即白虎在寅，准此推之，知其神所在。<br />
<br />
　　小儿有居处触犯此神者，便能为病。其状身热，有时啼唤，有时身小冷，屈指如数，似风痫，但手足不螈 耳。<br />
<br />
　　张涣顺正集香散 治白虎病。<br />
<br />
　　降真香 沉香 檀香（各锉） 乳香（研） 安息香 人参（去芦头。各一两） 茯神 酸枣仁（各半两）上件捣，罗为细末。每服一钱，水八分一盏，入麝香少许，煎至五分，去滓温服，留药滓，卧内烧之。<br />
<br />
　　卷第十一（痫论候法）凡十二门<br />
<br />
　　卷第十一<br />
<br />
　　痫论第一《千金》论曰：少小所以有痫病及痉病者，皆由脏气不平故也。新生即痫者，是其五脏不收敛、血气不聚、五脉不流、骨怯不成也，多不全育。其一月四十日以上至期岁而痫者，亦山乳养失理，血气不和，风邪所中也。<br />
<br />
　　（《婴儿方》云：其一月三十日以上至期岁而痫者，皆由五脉不流、骨怯不成，或乳养失所、风邪所中也。）病先身热、掣、惊啼叫唤而后发痫，脉浮者为阳痫。病在六腑，外在肌肤，犹易治也。病先身冷、不惊掣、不啼呼而病发时，脉沉者为阴痫。病在五脏，内在骨髓，极难治也。病发身软时醒者，谓之痫也。身强直反张如弓、不时醒者，谓之痉也。<br />
<br />
　　诸反张，大人脊下容侧手、小儿容三指者，不可复治也。凡脉浮之与沉，以判其病在阴阳表里耳。其浮沉复有大小、滑涩、虚实、迟 诸证，各根据脉形为治。《神农本草经》说：小儿惊痫有一百二十种。其证候微异于常，便是痫候也。初出腹，血脉不敛，五脏未成，稍将养失宜，即为病也。时不成人，其经变蒸之后有病，余证并宽，惟中风最暴卒也。小儿四肢不好惊掣，气息小异，欲作痫。及变蒸日满不解者，并宜龙胆汤也。（方见一切痫门中）凡小儿之痫有三种：有风痫，有惊痫，有食痫。然风痫、惊痫时时有耳。十人之中惟有一二是食痫者。<br />
<br />
　　凡是先寒后热发者，皆是食痫也。惊痫当按图灸之。风痫当与猪心汤。食痫当下乃愈，紫丸佳（方见变蒸门中。）凡小儿所以得风痫者，缘衣暖汗出，风因入也。风痫者，初得之时，先屈指如数乃发作者，此风痫也。惊痫者，起于惊怖大啼乃发作者，此惊痫也。惊痫微者，急持之，勿复更惊之，或自止也。其先不哺乳，吐而变热，后发痫，此食痫，早下则瘥。四味紫丸逐癖饮最良，去病速而不虚人。赤丸差 ，病重者当用之。（本无赤丸方，诸医方并无。按：此服四味紫丸不得下者，当以赤丸。赤丸差 ，病重者当用之。今《千金》癖结胀满篇中第一方：八味名紫双丸者，用朱砂色当赤；用巴豆，又用甘遂，此紫丸当 。疑此即赤丸也。）凡小儿不能乳哺，当与紫丸下之。小儿始生，生气尚盛，但有微恶，则须下之，必无所损。及其愈病，则致深益。若不时下，则成大疾，疾成则难治矣。凡下四味紫丸最善，虽下不损人，足以去疾。若四味紫丸不得下者，当以赤丸下之。赤丸不下，当倍之。若以下而有余热不尽，当按方作龙胆汤，稍稍服之，并摩赤膏（方见一切痫门中。）风痫亦当下之，然当以猪心汤下之。惊痫但按图灸之，及摩生膏（方见壮热门中，）不可大下也。何者惊痫心气不定（一作足），下之内虚，益令甚尔。惊痫甚者，特为难治。故养小儿，常慎惊，勿令闻大声。抱持之间，当安徐，勿令怖也。又天雷时，当塞儿耳，并作余细声以乱之也。凡养小儿，皆微惊以长血脉。但不欲大惊，大惊乃灸惊脉。若五六十日灸者，惊复更甚，生百日后灸惊脉乃善。儿有热，不欲哺乳，卧不安，又数惊，此痫之初也。服紫丸便愈，不愈复与之。儿眠时小惊者，一月辄一以紫丸下之。减其盛气，令儿不病痫也。儿立夏后有病，治之慎勿妄灸。不欲吐下，但以除热汤浴之，除热散粉之（二方并见壮热门中，）除热赤膏摩之，又以膏涂脐中。令儿在凉处，勿禁水浆，常以新水饮之。小儿衣甚薄，则腹中乳食不消，不消则大便皆醋臭，此欲为癖之渐也。便将紫丸以微消之。服法：先从少起，常令大便稀，勿大下也。稀后便渐减之，不醋臭乃止药也。凡小儿冬月下无所畏，夏月下难瘥。然有病者，不可不下，下后腹中当小胀满，故当节哺乳数日，不可妄下。又乳哺小儿，常令多少有常剂，儿渐大当稍稍增之。若减少者，此腹中已有小不调也。便微服药，勿复哺之，但当与乳，甚者十许日，微者五六日止，哺自当如常。若都不肯食哺而但欲乳者，此是有癖，为疾重要，当下之，不可不下，不下则致寒热，或吐而发痫，或更致下痢。此皆病重，不早下之所为也。此即难治矣。但先治其轻时，儿不耗损而病速愈矣。凡小儿屎黄而臭者，此腹中有伏热，宜微将服龙胆汤。若白而醋者，此挟宿寒不消也，当服紫丸。微者少与药，令内消；甚者小增药，令小下；皆复节乳哺数日，令胃气平和。若不节乳哺，则病易复。复下之则伤其胃气，令腹胀满。再三下之尚可，过此伤矣。凡小儿有癖，其脉大必发痫。此为食痫，下之便愈。常审候掌中与三指脉，不可令起。而不时下，致于发痫，则难疗矣。若早下之，此脉终不起也。脉在掌中尚可早疗，若至指则病增也。凡小儿腹中有疾生，则身寒热，寒热则血脉动，动则心不定，心不定则易惊，惊则痫发速也。<br />
<br />
　　《婴孺》论小儿惊啼，睡中四肢掣动，变蒸未解，慎勿针灸爪之也，动其百脉，因惊成痫也。唯阴痫噤痉，可针灸爪之尔。<br />
<br />
　　《婴童宝鉴》论病有变痫证。凡小儿如有小疾，早为寻医，勿致稽迟，皆能害命。凡小儿有数疾，久而不医，尽变为痫。壮热久不治为痫；夹惊伤寒不瘥为痫；痰饮不瘥为痫；发惊不已为痫；洞泄不止为痫；咳嗽不瘥为痫；夜啼不瘥为痫；客忤发不止为痫；霍乱吐泻不止为痫； 乳不瘥为痫；脐疮不干，常有青黄水出，久则为痫。以上病状，皆能变为痫疾也。<br />
<br />
　　《惠眼观证》论：夫小儿惊不医者成风，风不医者成痫，痫不医者成痉，既成痉则难以用药。痫亦分数种，有惊风痫，多惊即发；有乳风痫，食乳冲肺即发，发即吐乳急急；有肝风痫，四季多发，发即寒热噤；有肺风痫，冬月多发，发即口噤面黑。大抵痫病不能害命，只邪气在心，须重吐下，常服镇心汤药。如觉发时一边手足动，此不可吐。微觉麻痹不能举手，兼说话亦不分晓，牙齿皆黑，此风涎及邪气闭塞窍内也。<br />
<br />
　　卷第十一<br />
<br />
　　痫候第二《巢氏病源》痫候：痫者，小儿病也。十岁以上为癫，十岁以下为痫。其发之状，或口眼相引而目睛上摇，或手足掣 ，或背脊强直，或颈项反折。诸方说痫名证不同，大体其发之源，皆因三种。三种者，风痫、惊痫、食痫是也。风痫者，因衣浓汗出而风入为之。惊痫者，因惊怖大啼乃发。食痫者，因乳哺不节所成。然小儿气血微弱，易为伤动。因此三种，变作诸痫。凡诸痫正发，手足掣缩，慎勿捉持之，捉则令曲戾不随也。<br />
<br />
　　茅先生小儿生下有中惊痫候：瞪目，手双搐搦背脊强直，手足掣缩，壮热，数齿，时常发为惊痫。<br />
<br />
　　茅先生小儿有中风痫候：眼细 ，头项返辄，啼叫螈 ，肚中膨紧，屈指。此候春夏发或四季发，故为之风痫。惊痫、风痫，凡有此二候，本因母将摄失理；或衣浓而出，腠理开张，风邪乘虚而入。所治者，才见发时，急用睡惊膏（方见慢惊风门中）一服，半日间通下风涎恶物，便进匀气散（方见胃气不和门中）、醒脾散（有二方，一方见胃气不和门中，一方见慢脾风门中）。与调，后常服朱砂膏（方见惊积门中）、雄朱散（方见惊痫门中），与服即愈。<br />
<br />
　　大凡痫病，亦分脏腑。浑身先微热而后发痫，即为腑病。其寸口脉浮，为阳痫，此犹易治。若先体不热，不因惊触不啼不唤，而得脏病，为阴痫。脉证更。目直，不作声，眼生白障，牙关噤，肚胀不进食，下黑血，死候不治。<br />
<br />
　　汉东王先生《家宝》：凡婴孩小儿累受其惊，用药不瘥，变作惊风。十岁以上为癫，十岁以下为痫。<br />
<br />
　　风痫者，因出汗解脱，因风而入，谓之风痫。食痫者，因乳哺失节，多食硬物，致伤脏腑；或失疏利，结积成块，变成其患。惊痫者，或因惊扑，大人高声叫唤，孩儿血气未成，精神未实，遂发惊痫。如有此三痫，牙关不开，进药不得，宜先用开关散（方见一切痫门中）揩口两角，口自然开。然后根据次第用药，取效。<br />
<br />
　　《婴音宝鉴》痫病死候：手足螈 ，脉沉，身体软，不时醒，卧久不寤，腹满转鸣，口噤不进乳，反张强直脊，吐痢不止，厥痛时起，下血，身热，痉，直视瞳子不动，汗出发热，不时手足螈 ，喜惊。<br />
<br />
　　《惠眼观证》小儿痫候云：发痫者，只因惊后，取惊气未尽；或当风坐立；或再惊着。其邪愈传归入心脏，每邪气潮心，故令眼目翻张，非时搐搦。<br />
<br />
　　《秘要指迷》痫候云：凡痫疾有数般，不可尽述，且说五脏表里受风形状。初受惊痫，目反视，踞坐举头，唇支青色，面青黄，此乃病传于肝。若唇黑，眼慢，旬日死。风痫口吐白沫，已传受心脏。放齿咬人，或即口颊手指青黑，或醒而发。若指黑色面青黑，乃五日内死。脐风发痫，面虚肿搐搦，手足摇动，两睑白，病已传肺。面如土色者，七日而死。搐搦，或梦中啼笑，下齿咬人，乃似慢脾形状。若眉带黑色，病传入肾。肾已绝，旬日而死。脾痫之状，喉如锯鸣，多睡不进乳，口干唇赤，眼白多，此病旦夕而死。<br />
<br />
　　卷第十一<br />
<br />
　　惊痫忤是三候第三汉东王先生论：惊、痫、忤三候，大抵略相似，皆口面青黑，呕吐涎沫，头项强直，手足摇动。但惊即发拳搐；痫即搐搦；忤即掣 。惊则喉中涎响；痫则口中涎出，亦涎响；忤则口吐青黄白沫。惊则双目直视；痫则口眼相引而目睛上摇；忤则眼不上插；不可得而同也。然病初治之，亦可一法。<br />
<br />
　　汉东王先生《家宝》：治婴孩小儿惊、痫、忤，手足螈 ，头项强直，状似角弓。<br />
<br />
　　归魂散方蝎梢（一钱半，炒） 蜈蚣（赤脚者半条，炙） 水银粉 麝脑（各一字） 花蛇肉（酒浸，炙黄色，秤一钱） 天南星（切碎，用生姜自然汁浸一宿，令为末，秤半钱） 川乌头尖（七个，生）上为末。每服婴孩半字或一字，二、三岁一字以上，四、五岁半钱，金银薄荷汤调下，量儿虚实加减。<br />
<br />
　　卷第十一<br />
<br />
　　候痫法第四《巢氏病源》欲发痫候：夫小儿未发痫，欲发之候，或温壮连滞；或摇头弄舌；或睡里惊掣，数啮齿。如此，是欲发痫之证也。<br />
<br />
　　《千金》候痫法云：夫痫，小儿之恶病也。或有不及求医而致困者也。然气发于内，必先有候，常宜审察其精神而探其候也。<br />
<br />
　　手白肉鱼际脉黑者，是痫候；鱼际脉赤者，热；脉青大者，寒；脉青细，为平也。鼻口干燥，大小便不利，是痫候。眼不明上视，喜阳，是痫候。耳后完骨上有青络盛，卧不静，是痫候。青脉刺之，令血出也。<br />
<br />
　　（《婴童宝鉴》云：耳后高骨上有三伍路青脉，如线起者，宜为爪破，令其血出也。）小儿发逆上，啼笑面暗，色不变，是痫候。鼻口青，时小惊，是痫候。目闭青，时小惊，是痫候。身热，头常汗出，是痫候。身热，吐 而喘，是痫候。<br />
<br />
　　身热，目时直视，是痫候。卧惕惕而惊，手足振摇，是痫候。卧梦笑，手足动摇，是痫候。意气下而妄怒，是痫候。目瞳子卒大，异于常，是痫候。喜欠，目上视，是痫候。咽乳不利，是痫候。身热，小便难，是痫候。身热，目视不精，是痫候。吐痢不止，厥痛时起，是痫候。弄舌摇头，是痫候。<br />

                    <br>
                        <br />
　　以上诸候二十条，皆痫之初也。见其候，便爪其阳脉所应灸。爪之皆重手，令儿骤啼乃绝，亦根据方与汤。<br />
<br />
　　（《婴孺》云：并服五石紫丸汤。）直视，瞳子动；腹满，转转鸣；下血，身热；口噤不得乳；反张脊强；汗出发热；为卧不寤；手足掣 ，喜惊。<br />
<br />
　　凡八条，痫之剧者也。如有此，非复汤爪所能救，盒饭时灸之。<br />
<br />
　　《千金》又曰：若病家始发，便来诣师。师可诊候，所解为法，根据次序治之，以其节度首尾取瘥也。病家已经杂治无次序，不得制病，病则变异其本候，后师便不知其前证虚实，直根据其后证作治，亦不得瘥也。要应精问察之，为前师所配根据，取其前踪迹以为治，乃无逆耳。前师处汤，本应数剂乃瘥，而病家服一二剂未效，便谓不验，以后更间他师。师不寻前人为治寒温次序，而更为治，而不次前师治则弊也。或前以下之，后须平和疗以接之，而得瘥也。或前人未下之；或不去者；或前治寒温失度，后人应调治之。是为治败病，皆须邀射之，然后免耳。不根据次第及不审察，必及重弊也。<br />
<br />
　　卷第十一<br />
<br />
　　截痫法第五《圣惠》论：小儿未发痫之前及欲发痫之后，或壮热连滞，或摇头弄舌，或眼目抽掣，如此是欲发痫，宜早疗之也。<br />
<br />
　　张涣论：小儿惊不已，即变成痫疾。又有不因惊而变成痫者，然初亦有证可验。未发之前，身体壮热连滞不歇，素有痰涎，咽中呀呷作声；或摇头弄舌，眼目斜视，眠睡惊掣。如此必是欲发痫之证，宜截之。<br />
<br />
　　《外台》：《救急》中军候黑丸 疗诸癖结、淡饮等大良方。治小儿欲发痫方。<br />
<br />
　　桔梗 桂心（各四分） 巴豆（八分，去心皮，熬） 芫花（十二分，熬） 杏仁（五分，去皮尖、二仁者，熬）上五味，先捣桔梗、桂心、芫花成末，别捣巴豆、杏仁，如膏合和；又捣一千杵，下蜜；又捣二千杵，丸如胡豆。浆服一丸取利，可至二、三丸。儿生十月欲痫发，可与一、二丸如黍米大。诸腹不快，体中觉患便服之，得一、两行利即好。忌猪肉、生葱、芦笋等物。<br />
<br />
　　《圣惠》治小儿未满百日，聚口吐沫，此欲作痫候，腹内有冷热癖实。宜服牛黄散方牛黄（细研） 细辛 黄芩 当归（锉，微炒） 甘草（炙微赤，炒） 防风（去芦头。各一分） 柴胡（一分半，去苗） 川大黄（锉碎，微炒） 蜣螂（微炙。各三分） 蚱蝉（三枚，微炙）上件药捣，细罗为散。每服一钱，以水一小盏，煎至五分，和滓。不计时候，量儿大小加减温服。<br />
<br />
　　《圣惠》治小儿心腹结实，身体壮热，四肢不利，心神多惊，欲发痫者。<br />
<br />
　　茯神散方茯神 元参（各一两半） 川升麻 秦艽（去苗） 龙胆（去芦头，各一两） 寒水石（二两） 川大黄（锉碎，微炒） 川芒硝（各三两）上件药捣，粗罗为散。每服一钱，以水一小盏，煎至五分，去滓。分温二服，早晨、午后各一服。更量儿大小以意加减。<br />
<br />
　　《圣惠》治小儿壮热，欲发痫；或时时四肢抽掣，多吐白沫。宜服钩藤散方钩藤 甘草（炙赤，锉） 川升麻 石膏（各半两） 人参（去芦头） 子芩 犀角屑 川大黄（锉碎，微炒。各一分） 蚱蝉（三枚，微炙）上件药捣，粗罗为散。每服一钱，以水一小盏，煎至五分，去滓。入竹沥半合、牛黄末一字。看儿大小，分减服之。<br />
<br />
　　《圣惠》治小儿壮热，欲发痫，心神惊悸，多啼，或吐白沫。<br />
<br />
　　龙齿散方龙齿 川芒硝（各一钱） 钩藤 川升麻 子芩 防风（去芦头） 犀角屑（各三分） 麦门冬（一两，去心，焙）上件药捣，粗罗为散。每服一钱，以水一小盏，入竹叶七片，煎至五分，去滓。分为二服，日四服。量儿大小以意加减。<br />
<br />
　　《圣惠》治小儿壮热，欲发痫。宜服退热清凉散方白药子 甘草（炙微赤，锉） 郁金 黄芩 天竺黄（细研。各一分） 麝香（半分，细研） 朱砂（半分，细研，水飞过）上件药捣，细罗为散，都研令均。不计时候，以温水调下半钱，量儿大小加减服。<br />
<br />
　　《圣惠》治小儿头额体背俱热，大便秘涩，眼赤心闷，乍睡乍惊，精神昏浊，与人不相主，当欲作痫状。<br />
<br />
　　蓝叶散方蓝叶 人参（去芦头） 知母（各半两） 钩藤 川升麻 葛根（锉。各三分） 子芩 犀角屑 射干（各一分）元参（二分）上件药捣，细罗为散。五岁儿以竹沥半合，调半钱服，日三服。量儿大小以意加减服之。若未辨合，煎药可服，元参、生犀、升麻、葛根、竹沥、生姜汁、大豆汁、地黄汁皆可单服。又取少蚯蚓粪，水调服之，良。<br />
<br />
　　《圣惠》治小儿惊热入心，拟成痫疾，面色不定，啼泪不出，发热作时，不吃乳食，大便秘涩，眼翻露白，手足逆冷。<br />
<br />
　　牛黄丸方牛黄（细研） 川大黄（锉碎，微炒） 独活（各一分） 川升麻 琥珀 绿豆粉 大麻仁（各半两）上件药捣，罗为末，炼蜜和丸如梧桐子大。不计时候，以熟水研一丸服之。至五七岁，加金箔、银箔各五片，药两丸，研化下服之。<br />
<br />
　　《圣惠》治小儿欲发痫，极热不已。<br />
<br />
　　生葛汁饮子方生葛根（汁） 竹沥（各一合） 牛黄（如杏仁，细研）上件药相和，每服半合。量儿大小加减服之。<br />
<br />
　　《圣惠》治小儿欲发痫，壮热如火。<br />
<br />
　　洗浴石膏汤方石膏（五两） 菖蒲（二两） 雷丸（二两）上件药捣碎，以水煮取三升。适寒温浴儿，并洗头面佳。<br />
<br />
　　《婴孺》治小儿惊热欲发痫。<br />
<br />
　　消热定惊煎方柴胡 升麻 栀子仁 芍药（各七分） 子芩 知母（各八分） 寒水石（十二分） 竹叶（切，一升） 甘草（二分，炙） 杏仁（六分，去皮尖，炒，别研）上以水四升七合，煮取一升半，绞去滓，内蜜、葛汁，于文武火煎，搅勿住手，至一升二合。一月内及初盈月儿，一合为三服，中间进乳。出一月，一服半合。五、六十日儿，一服一合；百日儿亦一合。出一百日，服一合半。一、二岁，二合。日二夜一，冬温服之。<br />
<br />
　　《婴孺》治少小心惊，防病牛黄汤；又治痫发，众医不复治者方。（《圣惠》方同）牛黄 芍药 杏仁（炒，去皮尖） 蜣螂 蜂房 黄芩 人参 葛根 甘草（炙） 蚱蝉（炙） 芒硝 芎 桂心（各一分） 大黄（三分。《圣惠》用半两） 当归（二分） 石膏（四分，碎。《圣惠》用半两）上前件药细切，取豚五脏及卵，以水一斗煮脏、卵，得三升，去滓，澄清；纳诸药煮，取一升三合，去滓，下芒硝烊尽。一服一合，日三夜一，临卧末牛黄纳汤中，常用大验。（一方，蚱蝉、蜣螂各五个，无芒硝，用生姜三片，水一升，煮取二停。）《婴孺》治少小痫候，夜啼不止。<br />
<br />
　　鸡脑丸方雄鸡脑 丹砂（各三分） 牛黄 当归（各三分）上为末，以鸡脑和，杵七百下，丸麻子大。百日儿服一丸，日二。量儿大小加减。<br />
<br />
　　《婴孺》治少小痫候，胎寒，舌下唾聚，夜啼不止。<br />
<br />
　　雀屎丸方雄雀屎（炒） 麝香 牛黄（研入。各一分）上为末，蜜丸黍米大。一月儿与一丸，日一服，服时极送药着咽中，吮乳，令实时咽喉，不久停口中而散也。后稍加之，百日儿麻子大一丸，日二，临服旋丸，勿先丸。下四十日后，牛黄与麝香可加使多也，为是一岁儿也。<br />
<br />
　　《婴孺》治少小滞实不去，内有热，摇头弄舌，欲作痫，茯苓汤方茯苓（二分，一云：茯神） 蚱蝉（三个，炙） 雀瓮（二个，炙） 蛇蜕皮（半分） 铁精 芍药 麻黄（去节）黄 柴胡 当归 人参（各一分）上切，以水三升，先煮麻黄十沸，去沫、纳诸药，煮一升五合。为四服，百日儿一日服尽。大小以意加减。<br />
<br />
　　《婴孺》治少小始盈月变蒸，时患惊，欲作痫。已服四味汤及紫丸，已大下热犹不折，腹满胀、目视高者，宜此除热。<br />
<br />
　　地黄汁汤方地黄（汁，半合） 黄芩（三分） 大黄 甘草（炙。各一分） 栀子仁（二分）上切，以水八合煮至四合，去滓，下地黄汁。服一合，日进三服，夜一服。<br />
<br />
　　《婴孺》治七日儿生后有热，欲作痫。<br />
<br />
　　茯苓汤方茯苓 黄芩 钩藤 大黄（各一分）上切，以水一升煮三合，为三服或五服。热多者加黄芩一分；生三七日以后者，加大黄一分。量儿大小加之。<br />
<br />
　　张涣独活散方 祛风截痫。<br />
<br />
　　独活 羌活 川升麻（细锉） 酸枣仁（拣净） 人参（去芦头。以上各一两） 琥珀 川大黄（细锉，微炒。各半两）上件捣，罗为细末。每服一钱，水一小盏，入金银薄荷各少许，煎至五分，去滓。放温服，不拘时候。<br />
<br />
　　张涣定心膏方 安神，治欲发痫。<br />
<br />
　　生葛根（取汁半合许。如无生者，只用干葛锉细，水浸一宿，慢火熬取汁） 竹沥（半合，根据法旋取） 大麻仁（研，一分）以上三味同研匀，次入：朱砂（半两，细研，水飞） 牛黄 麝香（各一分） 绿豆粉（一两。以上并研匀）上件同于石臼中捣三二百下，成膏如鸡头大。每服一粒至二粒，煎人参汤化下。<br />
<br />
　　张涣清凉丹方 治壮热连滞，欲作痫。<br />
<br />
　　郁金 黄芩 犀角（末。各一分） 白芍药（半分）以上同捣，罗为细末。次用脑、麝（各研，一分） 天竺黄（一分，细研） 好朱砂（半两，细研，水飞）上件一处拌匀，炼蜜和如鸡头大。每服一粒至二粒，煎人参汤化下。<br />
<br />
　　张涣知母散 治心热弄舌，欲作痫。<br />
<br />
　　知母（一两） 钩藤 升麻 葛根（锉） 黄芩（各一分） 蓝叶 人参（去芦头。各半两）上件捣，罗为细末。每服一钱，水八分，入竹沥三两点，煎五分，去滓。放温服。<br />
<br />
　　张涣洗浴菖蒲汤方 散风截痫。<br />
<br />
　　菖蒲（三分，一寸九节者） 防风 荆芥穗（各二两） 石膏 梅根（各一两）上件捣，罗为粗末。每用五匙头，水三碗，煎三五沸，适寒温浴儿。先洗头面，次浴身体为佳。<br />
<br />
　　《孔氏家传》治小儿因吐利欲作痫，宜服五苓散。（方见伤寒自汗门中）<br />
<br />
　　卷第十一<br />
<br />
　　五脏之痫第六《千金》论五脏之痫（灸法并在后篇也。）肝痫之为病，面青，目反视，手足摇。（《婴童宝鉴》云：手足螈 。）心痫之为病，面赤，心下有热，短气息微数。（《婴音宝鉴》云：短气微喘。）脾痫之为病，面黄腹大，喜痢。肺痫之为病，面目白，口沫出。（《婴童宝鉴》云：肺痫，面目反视，如枯骨，口吐涎沫。）肾痫之为病，面黑，目正直视不摇，如尸状。<br />
<br />
　　膈痫之为病，目反，四肢不举。肠痫之为病，不动摇。（《婴童宝鉴》云：肠痫，身体手足并不动摇，但直而不至痉。）上五脏痫证候。<br />
<br />
　　《婴童宝鉴》：五脏痫外，又有异痫，面白啼呼，色有变易。<br />
<br />
　　钱乙论：凡治五痫，皆随脏治之。每脏各有一兽，并五色丸治其病也。犬痫，反折上窜，犬叫，肝也。<br />
<br />
　　羊痫，目瞪吐舌，羊叫，心也。牛痫，目直视，腹满，牛叫，脾也。鸡痫，惊跳反折，手 ，鸡叫，肺也。猪痫，如尸，吐沫，猪叫，肾也。五痫重者死，病后甚者亦死。<br />
<br />
　　钱乙论五色丸方朱砂（半两，研） 水银（一分） 雄黄（二两，熬） 真珠（末一两，研） 铅（三两，同水银熬）上炼蜜丸麻子大。每服三四丸，煎金银薄荷汤下。<br />
<br />
　　卷第十一<br />
<br />
　　六畜之痫第七《千金》论六畜之痫（灸法并在后篇。）马痫之为病，张口摇头，马鸣，欲反折。牛痫之为病，目正直视，腹胀。<br />
<br />
　　羊痫之为病，喜扬目吐舌。猪痫之为病，喜吐沫。（《婴童宝鉴》云：猪痫口吐涎沫，根据目视人）。犬痫之为病，手屈拳挛。<br />
<br />
　　（《婴童宝鉴》云：手屈两足拳挛。）鸡痫之为病，摇头反折，喜惊自摇。<br />
<br />
　　上六畜痫证候。<br />
<br />
　　《婴童宝鉴》六畜痫外，又有乌痫，唇口撮，聚目，手俱摇。蛇痫，身软，头举吐舌视人。<br />
<br />
　　《博济方》治小儿五般痫：牛痫，即牛声；马痫，即马声；狗痫，即狗吠；羊痫，即羊鸣；鸡痫，即鸡鸣。<br />
<br />
　　五痫病者，腑脏相引，邪气盈起，寒厥，各识手顾，口吐沫，须臾如苏，复作。神效雄黄丸方与钱氏五色丸同，但《博济》水银用八分耳。（钱氏五色丸方见前篇。）<br />
<br />
　　卷第十一<br />
<br />
　　一切痫第八《外台》：《短剧》载《元中记》曰：天下有女鸟，一名姑获，又名钓星鬼也。喜以阴雨夜过飞鸣，徘徊人村里，唤得来也。是鸟淳雌无雄，不产，喜落毛羽于中庭，置入儿衣中，便使儿作痫必死，即化为其儿也。<br />
<br />
　　是以小儿生至十岁衣裳不可露，七、八月尤忌之。<br />
<br />
　　张涣论小儿痫疾最恶病。自古说痫止有三种，至晋唐间，神仙、名医、诸人方治讲究一切诸痫。<br />
<br />
　　《惠眼观证》痫病形候大抵数类，皆因积惊，过时而发，邪气传归心脏。每发时屈指如数物，良久眼直视，口嚼涎沫，腰背强直，忽然死，良久即苏。一日之中，常三五次发。其候手足逆冷是也。医者只作惊风治之，必难得痊。此病惊，邪气传入筋骨，以睡惊膏重下数口白涎（方见急惊风门中），次用朱砂膏（方见惊热门中），夹用去风药调理。如吐后或不说话无妨，为吐损心气。至来年此时，又恐再发，复下前件药即瘥。<br />
<br />
　　《吉氏家传》：痫有八候，前曰仆，后曰僵，昼曰阳，夜曰阴，骂人曰颠，笑人曰邪，一日十数次发曰痫，小年有此患曰呆。<br />
<br />
　　茅先生小儿初受痫病歌：浑身壮热腰背强，两眼瞪 是寻常。四肢抽掣多啼叫，时发时醒仔细详。<br />
<br />
　　又小儿痫病死候歌：四肢螈 脉还沉，身体如绵不暂醒，紧噤牙关难进乳，更兼腹满转虚鸣。汗出热来时又至，浑身壮热喜生惊，直饶便是卢医手，手足踪横也不停。<br />

                    <br>
                        <br />
　　《石壁经》三十六种惊风三发恶候歌：搐来三度便成痫，爱哭心中聚毒涎，曾被医人频为取，散入筋间病益传。（凤髓经》云：心脉传。）双眼有如羊未睡，四肢软弱不能安，（四十八候歌同此一句，乃云：口生白沫不堪言。《凤髓经》云此一句云：涎如脓白不能安。）涎生光泡无他事，却请医流仔细看。<br />
<br />
　　此始初失治，则便有此候。本法当散其风，须表之类。其目如羊眼，半开半合，手足皆软。若色光明，并睡易觉，即易治；若睡重，面无光泽，其睛不转者不治也。<br />
<br />
　　《凤髓经》此歌亦同，仍有注云：与白鹤丹（方见慢惊门中）、生银（方见急慢惊风门中。）《小儿形证论》四十八候、惊风三发恶候歌一同。后云：此病惊风后，医人取散、惊涎入经络为痫。每发口生白沫如水泡光者，医得；若同碎点者难除。若要患痊，宜久服 丸，此药不吐不泻，只磨经络惊涎。（ 丸方见本门中。）《本草》治小儿痫方。<br />
<br />
　　乌鸦（一枚，腊月者）上入瓦缶，泥煨烧，为灰饮下。<br />
<br />
　　《子母秘录》治小儿痫方。<br />
<br />
　　鳖甲（炙令黄色）上捣为末，取一钱乳服，亦可蜜丸如小豆大服。<br />
<br />
　　《子母秘录》治小儿痫方。<br />
<br />
　　刮青竹茹（三两）上以醋三升，煎一升，去滓。服一合。兼治小儿口噤体热病。一方只用竹沥一合，温与儿服之。<br />
<br />
　　孟诜治小儿痫疾方。<br />
<br />
　　牡鼠（一枚）上取腹大贪食者可，以黄泥裹烧之，细拣去骨，取肉和五味汁作羹，与食之。勿令食着骨，甚瘦人。<br />
<br />
　　葛氏方治小儿方。<br />
<br />
　　卒得痫，刺取白犬血一枣许，合之，又涂身上。<br />
<br />
　　《葛氏肘后方》治卒得痫。<br />
<br />
　　钩藤 甘草（炙）上各二分，水五合，煮取二合。服如小枣大，日五夜三。<br />
<br />
　　《葛氏肘后》又方水银（小豆许）上先将水银安一瓷盏中，沉汤煮之一食久。服时勿大仰儿头，恐入脑。亦可以压切热矣。近世多不煮，只以纸裂过服。<br />
<br />
　　《葛氏肘后方》小儿百日病痫。<br />
<br />
　　蛇蜕汤蛇蜕皮（三寸，炙。《圣惠》用五寸） 钩藤 黄 细辛 甘草（炙。各二分） 大黄（四分） 蚱蝉（去足，四枚，炙。《圣惠》去头足） 牛黄（五大豆许）上八味切，以水二升半煮取一升一合。百日小儿一服二合，甚良。《外台》：《备急》云：疗少小百二十种痫病，胸中病，若穷地无药，可一二味亦合，不可备用，然大黄不得阙。<br />
<br />
　　《葛氏肘后》小儿二十五痫。<br />
<br />
　　大黄汤方大黄 甘草（炙） 当归（各一两） 细辛（二分）上捣、筛，以一指撮着一升水中，煮取二合。一岁儿温与一合，日二，得下即愈。<br />
<br />
　　《葛氏肘后》江荔万病汤 主小儿痫方。<br />
<br />
　　当归 细辛 矾石（烧） 甘草（炙。各一两）上以水四升，煮取一升，去滓，纳白蜜、鸡子。大分为五服，当日令尽，则大良。<br />
<br />
　　《葛氏肘后》疗小儿痫极方。<br />
<br />
　　茯苓 龙齿（各二分） 钩藤 芍药 黄芩（各一分） 甘草（半分） 蚱蝉（二枚，去翅足，炙） 牛黄（二大豆许）上捣，细研末，入竹沥一合研，候汤欲成下；以东流水二斗，银器煮金银各十两，取五升，入药煎取一升半，间乳细细与服。此疗未出月小儿，若大即加药。此方是张大夫家秘。<br />
<br />
　　《千金》龙胆汤 治婴儿出腹，血脉盛实，寒热温壮，四肢惊掣，发热大吐 者，若已能进哺，中食实不消，壮热及变蒸不解，中客人鬼气并诸惊痫，方悉主之。十岁以下小儿皆服之。小儿龙胆汤第一，此是新出腹婴儿方。若日月长大者，以次根据此为例。若必知客忤及有 气者，可加人参、当归，各如龙胆多少也。一百日儿加三铢，二百日儿加六铢，一岁儿加半两，余药皆准耳。<br />
<br />
　　龙胆 钩藤（皮） 柴胡 黄芩 桔梗 芍药 茯苓（《千金翼》作茯神） 甘草（炙。各六铢） （二枚） 大黄（一两）上十味 咀，以水一升，煮取五合为剂也。服之如后节度：药有虚实，虚药宜减药与水也。儿生一日至七日，分一合为三服。儿生八日至十五日，分一合半为三服。儿生十六日至二十日，分二合为三服。儿生二十日至三十日，分三合为三服。儿生三十日至四十日，尽以五合为三服。皆得下即止，勿复服也。<br />
<br />
　　《千金》治少小痫，心腹热。除热丹参赤膏方丹参 雷丸 芒硝 戎盐 大黄（各二两。《千金翼》各三两）上五味 咀，以苦酒半升浸四种一宿，以成炼猪肪一斤煎三上三下，去滓；乃纳芒硝，膏成，以摩心下，冬夏可用。一方但用丹参、雷丸，亦佳。<br />
<br />
　　《千金》：小儿出胎二百许日，头身患小小疮，治护小瘥，复发。五月中忽小小咳嗽，微温和治之，因变痫，一日二十过发，四肢缩动，背脊KT KT ，眼反，须臾气绝，良久复苏，已与常。治痫汤得快吐下，经日不间，尔后单与竹沥汁稍进，一日一夕中合进一升许，发时小疏，明日与此竹沥汤，得吐下，发便大折。其间犹稍稍与竹沥汁。<br />
<br />
　　竹沥汤方竹沥（五合） 黄芩（三十铢） 羚羊角（镑屑） 木防己（各六铢） 大黄（二两） 茵芋（三铢） 麻黄（去根节） 白薇 桑寄生 萆 甘草（炙。各半两） 白术（炮，六铢，一方作白鲜）上十二味 咀，以水二升半煮取药减半，纳竹沥，煎取一升，分服二合，相去一食久，进一服。（一方无萆 。）《千金翼》治小儿痫方上将马绊绳煮，洗儿。<br />
<br />
　　《外台》：《备急》又疗少小二十五痫。<br />
<br />
　　大黄汤方大黄 甘草（炙） 甘皮 当归（各一两） 细辛（半两）上五味捣筛，以三指撮着水一升，煮取二合，一岁儿服一合，日二。《外台》《古今录验》赤汤 疗二十五种痫，吐痢，寒热百病，不乳哺方。<br />
<br />
　　大黄（五两） 当归 芍药 黄芩 栝蒌 甘草（炙） 桂心 人参 赤石脂 牡蛎（熬） 紫石英 麻黄（去节。<br />
<br />
　　各二两）上十二味捣筛令调，盛以韦囊。八岁儿以干枣五枚，用水八合煮枣，取五合，两指撮药入汤中，煮取三沸，去滓。与儿服之，取利，微汗自除。十岁用枣十枚，三指撮药，水一升，煮三沸，服之。此汤疗小儿百病及痫，神验。<br />
<br />
　　《外台》：《备急》又疗百日及过百日儿发痫，连发不醒及胎中带风，体冷面青，反张。宜服麻黄五痫汤方麻黄（去节，二分，《婴孺方》用一分） 羌活 干葛（各二分） 甘草（炙，二分。《婴孺》用一分半） 枳实（曲炒，二分。《婴孺方》用三分） 杏仁（二十枚，去皮尖，碎。《婴孺方》用四十个） 升麻 黄芩 大黄（各四分） 柴胡芍药（各三分） 钩藤皮（一分，《婴孺方》用一分半） 蛇蜕（三寸，炙，《婴孺方》用二分） 蚱蝉（二枚，炙，去足翅） 石膏（六分，碎）上十五味切，以水二升并竹沥五合，煎取六合。每服一合佳。（《婴孺方》用水二升半、竹沥二合，煮取六合半，为五服。<br />
<br />
　　《圣惠》治小儿五种痫，手足动摇，眼目反视，口吐涎沫，心神喜惊，身体壮热。<br />
<br />
　　朱砂散方朱砂 牛黄（并细研） 白蔹 露蜂房 杏仁（汤浸，去皮尖、双仁，麸炒微黄。各一分） 桂心（半两）上件药捣，细罗为散，入研了药令匀。每服以乳汁调下一字，日五服。量儿大小，加减服之。<br />
<br />
　　《圣惠》治小儿诸痫，惊惕掣 及中客忤。宜服牛黄丸方牛黄（细研） 人参 防风（各去芦头） 细辛 赤芍药 栝蒌根 当归（以上各半两） 蚱蝉（七枚，去翅足，微炙。《婴孺》用二分） 川大黄（一两，锉碎，微炙） 甘草（三分，炙微赤，锉） 蛇蜕皮（五寸，炙令黄色。《婴孺方》用三分） 麝香（一分，细研。《婴孺方》用二分） 巴豆（三十粒，去皮心，研如膏）上件药捣，罗为末，入巴豆研令匀，炼蜜和捣三二百杵，丸如麻子大。初生一月至百日儿，每服一丸；一岁至三岁服两丸；四岁至五岁儿每服三丸；并用薄荷汤下，令快利为度。《婴孺方》云：若儿惕惕惊，及中人温壮发热，腹满有不调，增服，令快利为度。量儿大小、虚实与服。<br />
<br />
　　《圣惠》治小儿未盈月及出月，壮热发痫。宜服钩藤散方（《婴孺方》用钩藤汤，分两并不同。）钩藤皮（一分。《婴孺方》用二分半） 蚱蝉（二枚，微炒。《婴孺方》用一枚，去头足，炙） 柴胡（去苗） 川升麻 黄芩（各半两） 甘草（一分，炙微赤，锉） 石膏（一分，细研。《婴孺方》用二分） 蛇蜕皮（五寸，微炙。<br />
<br />
　　《婴孺方》用二寸） 川大黄（半两，锉碎，微炒，《婴孺方》用三分）上件药捣，粗罗为散。每服一钱，以水一小盏，煎至五分，去滓。入竹沥半合，更煎三、两沸。量儿大小分减温服。《婴孺》云：得利，见汤色出者停。后服至五六十日，儿一服一合。若连发不醒者，加麻黄一分，去节。<br />
<br />
　　《圣惠》治小儿初生百日内发痫。<br />
<br />
　　蚱蝉散方蚱蝉（微炙） 赤芍药（各三分） 黄芩 甘草（炙微赤，锉） 黄 （锉） 细辛（各半两） 钩藤（半分。《婴孺方》用二分） 蛇蜕皮（五寸，炙令黄色。《婴孺方》用二分） 牛黄（一分，细研） 麝香（一钱，细研。《婴孺方》用半分） 川大黄（一钱，锉碎，微炒）上件药捣，粗罗为散。每服一钱，以水一小盏，煎至五分，去滓。量儿大小分减，温温服之。《婴孺方》云：治小儿五十日发痫，诸药不愈者。又云：五十日儿，麝香、牛黄不必两用。十一物者，治百日儿也。<br />
<br />
　　《圣惠》治小儿百日内发痫，连发不醒。及胎中带风，体冷面青，身体反张。<br />
<br />
　　麻黄散方麻黄（去根节） 甘草（炙微赤，锉） 钩藤（各一分） 羌活 柴胡（去苗。各三分） 川大黄（锉碎，微炒）川升麻 子芩（各一分） 枳壳（麸炒微黄，去瓤） 葛根（锉。各半两） 蛇蜕皮（五寸，炙令黄） 石膏（一两半，细研） 蚱蝉（二七枚，微炙） 杏仁（半两，汤浸，去皮尖、双仁，麸炒微黄）上件药捣，粗罗为散。每服一钱，以水一小盏，煎至五分，去滓。更入竹沥半合，煎三、二沸。量儿大小分减服之。<br />
<br />
　　《圣惠》治小儿诸痫，宜用固囟大黄膏方。<br />
<br />
　　川大黄（三分） 雄黄 丹参 黄芩（各一分） 生商陆（一两） 猪脂（一斤） 雷丸 附子（去皮脐，生用。<br />
<br />
　　各半两）上件药捣碎，以猪脂先入锅中，以文火熬令熔，以绵滤过，然后下药，煎令七上七下，去滓。细研雄黄下膏中，搅令至凝，于瓷器中盛。每用少许，热炙手，摩儿囟及掌中、背胁，皆使遍讫，以蛤粉粉之。<br />
<br />
　　《圣惠》治小儿痫及百病伤寒。<br />
<br />
　　雷丸膏方雷丸（一分） 甘草（一两。《婴孺方》用五分） 莽草 川升麻（各一两。《婴孺方》用二味各二两） 防风（一两，去芦头。《婴孺》用五分） 桔梗（二分，去芦头） 白术（三分。《婴孺方》用二分）上件药捣，罗为末，以猪膏一片，先入铛，慢火煎令熔，后下药末，以柳篦不住手搅成膏，绵滤，入瓷合盛之。每有患者，摩其顶及背上。《婴孺方》云：东郡濮阳张子良不用针灸，只用此膏。小儿痫及腹中病，热摩腹背令适，待干，粉之立愈。<br />
<br />
　　《灵苑》大金箔丸 治一切风及大人小儿诸痫。解心胸壅热，消痰坠涎。<br />
<br />
　　金银箔（各一百片） 辰砂（一两，研） 牛黄（研） 生犀（末） 丁香 沉香 真珠（末） 木香 脑麝 琥珀（末） 硼砂 乌蛇肉（酒浸，炙，去皮骨） 天麻（酒浸，炙） 雄黄（研） 蝎梢 白僵蚕 附子（炮，去脐皮）天南星（炮） 防风 白附子 甘草（炙。以上各一分） 香墨（半两，烧）上件二十四味杵，罗为细末，入研者药同一处匀合，又将金银箔入水银三分，同研如泥，再同研令匀，炼蜜为丸如绿豆大。每服大人五丸，用薄荷酒下；小儿三丸，薄荷汤下。<br />
<br />
　　《灵苑》治大人小儿一切风及久患痫病。<br />
<br />
　　天乌散方（一名狐肝散）腊月乌鸦（一只，去毛羽及嘴爪肠胃） 腊月野狐肝（一具，同前物入饼子内，固济，烧为灰） 麝香（研） 天麻犀角屑（各半两） 干蝎 白僵蚕 蝉壳 牛黄（研，更多益妙） 荆芥（取穗） 藿香 天南星（去心） 白附子腻粉（研） 桑螵蛸（须用腊月抹取 桑上者佳。各一两） 乌蛇（二两，酒浸，炙，去皮骨）上件一十六味并精细杵，罗为末。每服半钱，用煎荆芥汤或豆淋酒调下，空心。小儿用薄荷汤调下一字。<br />
<br />
　　《婴孺》治五岁儿壮热发痫疹，自下痢。<br />
<br />
　　五痫汤方大黄（十二分） 钩藤皮 蜂房 麻黄（去节。各二分） 柴胡 栀子仁 知母 芍药 升麻（各七分） 蚱蝉（三个） 石膏（十分，碎） 蛇蜕皮（五寸，炙） 杏仁（六分）上水七升煮二升，去滓，稍稍如人肌暖，以拭身。<br />
<br />
　　《婴孺》治新生儿客忤、中恶、痫发，乳哺不消，中风反折，蹙口吐舌，并疰忤面青，目下垂，腹满，丁奚羸瘦胫交，三岁不能行。<br />
<br />
　　麝香双丸方麝香 牛黄 黄连（各二两） 桂心 雄黄 乌贼鱼骨（炙） 丹砂 附子（炮） 巴豆（六十粒，去皮，炒） 特生石（烧炼半日。各一钱） 蜈蚣（一个，去头足）上十一味，别研巴豆如脂，和末匀，蜜和，杵三千下，拍合，收勿泄气。十日至一月儿服一米许；百日至三百日儿服二麻子许，以意增减。儿虽小病甚者，增大其丸，不必根据此。小儿病率多耐药，服当汗出。若不汗及不觉瘥，一日一夜四、五服，以汗出及瘥为限。为婴儿中人亦为客忤。妇人月水来未尽了，触儿子亦为客忤。若喜失子产生辄死者，儿落地啼声未绝，便以指刮舌上，当时衔血如薤叶者，便与二丸米大，一日一服，七日乃止，无不全者。若不全合一剂，当合半剂者，用巴豆三十个。若三分合一者，用巴豆二十七粒，亦不随余药减。其然者，正以此为良尔。若无赤头足蜈蚣者，只取赤者三条，断其头并项后二节用之。其余者，不堪用也。<br />

                    <br>
                        <br />
　　《婴孺》治小儿痫，时时发作，将成厥。宜服镇心丸方人参 桂心 蜀椒 茯苓 附子（炮。各三分） 细辛 干姜 半夏 牛黄（各二分） 桔梗（十分） 白薇（五分） 防葵（四分）上为末，蜜丸小豆大，先食服。五岁、六岁三丸，日三。往来寒热及虚热者，可作知母丸。若胸上气胀，可作杏仁煎。<br />
<br />
　　《婴孺》黄帝石室紫药神丸 治小儿十二痫方。<br />
<br />
　　丹砂（九分，别研） 大黄（六分） 桂心 半夏（洗。各四分） 牛黄 黄连（各五分） 云母（七分） 雄黄（二分） 特生 石（十二分，炼）上为末，更入巴豆（二分，心去，炒） 雷丸（三分） 真珠（一分） 代赭（二分） 干姜（三分） 各为末，新绢袋盛，蒸如十斛米熟方取。牛黄、桂、姜、代赭别为末，与前相和匀，以蜜杵丸黍大。一岁儿乳头上下一丸，十岁小豆大一丸，日三服。<br />
<br />
　　《婴孺》治少小百痫。<br />
<br />
　　崇命汤方当归 细辛 龙骨 牡蛎（各二分） 石膏 大黄 芍药 黄芩 赤石脂 桂心（各一分） 甘草（四分） 干姜（三分）上十二味 咀，五岁儿五指撮，以水七合，大枣五个，去核，煮取三合。日三服，一服一合，若夏天二服。<br />
<br />
　　自下者，用赤石脂。量儿大小增减。若有热，若惊，加黄芩二分。以韦囊盛药，大验。<br />
<br />
　　《婴孺》治少小二十五痫，日数百发者，治之无不效。<br />
<br />
　　曾青汤方曾青 甘草（炙，二分） 当归 细辛 芍药 独活 大黄 麻黄（去节，各三分）上八物，水三升，煮取七合。一月儿服如杏核；二月二杏核大小，以此为准。汤讫，要当抱儿令汗出。若先下者，勿令汗出。若自汗出，去麻黄，加麻黄根一分。若腹中急痛，加当归、芍药一分。若缩口聚唾、夭者，加细辛一分。若中风身强，戴眼反折者，加独活一分。要当消息，视病所苦，根据病增减药，药皆令精新。<br />
<br />
　　或分五服，日三夜二。小有痫候便可作服，无病候亦可服，令儿终身不病痫。日中数百发者，此汤治之，无不瘥者。<br />
<br />
　　《婴孺》治少小众痫，乳哺不时，发温壮，吐利惊掣，胎寒腹痛，一十五痫。<br />
<br />
　　四味大黄汤方大黄（四分） 芍药 当归 甘草（炙。各二分）上四物，以水三升，煮取一升，去滓。一月儿服一杏核许，日三服；百日儿二杏核大小，以此为率。若发热加麻黄二分，去节，有毒当切之，先煮数沸，去沫，纳诸药。若反折戴眼掣缩者，加细辛四分。若乳哺不消，壮热有实者，增大黄令倍诸药，不尔等分。大黄刀劈破，勿令有碎末，无其疾不须增益。儿有大小强弱，以意增减。一方诸药等分。儿下痢者，减大黄三分之一。服汤令母抱之，令小汗出；病甚者，令大汗出，毕，温粉粉之。下痢者，勿令出汗也。日夜可四服。儿夜啼，有微热，口衔乳，若不安，皆可服。一方：治下粗筛，盛以韦囊。欲合小剂，用水一升半煮，三指撮药内汤中，更三沸，令得六合，绞去滓，服之。皆当取真新药，方可用也。小儿气弱，恶药不精，非但无益，乃更损儿，可不慎乎？此方屡试有验。王汝南方：又戴眼中风，身体当强，增独活二分，大妙。便是《葛氏肘后》及《元和经》四味饮子，但分两不同及又有加减药尔。《肘后》与《元和经》方已收温壮门中。<br />
<br />
　　《婴孺》治少小痫，手足掣 ，十指颤，舌强。<br />
<br />
　　独活汤方独活 麻黄（去节） 人参（各二分） 大黄（四分）上四物，水二升，煮麻黄减三合，去沫；纳诸药，煎九合，为三服，大有神效。<br />
<br />
　　《婴孺》治少小生七日已后患痫。<br />
<br />
　　茯苓钩藤汤方钩藤 茯苓（各二分） 甘草（炙） 大黄（煨。各一分）上四味，水一升，煮取三合，为五服，当大验。<br />
<br />
　　《婴孺》治少小发痫，经日不解，诸治不瘥，口焦，面赤黑，胸中有热。<br />
<br />
　　茵陈汤茵陈 大黄 黄芩（各四分） 黄连 硝石（无以芒硝代之） 甘草（炙。各二分）上六物，水三升，煮取一升二合，内硝石烊尽，为三服。<br />
<br />
　　《婴孺》治期岁至四岁儿，壮热，大惊发痫。<br />
<br />
　　蚱蝉汤方蚱蝉（二个，去足羽，炙） 石膏 柴胡（各八分） 子芩 升麻 知母 栀子仁（各六分） 龙齿 蛇蜕皮（炙。<br />
<br />
　　各半分） 麻黄（去节） 甘草（炙。各二分） 生葛（五分） 大黄（十分） 钩藤（皮，一分半）上十四物，水三升半，竹沥一升二合，为四服。<br />
<br />
　　《婴孺》治少小痫，众医不能治。<br />
<br />
　　神明还命十味牛黄汤方牛黄（三大豆许） 白石脂 龙骨（各一两半） 桂心 寒水石 大黄（各二两半） 牡蛎 栝蒌（各二两） 石膏（碎） 硝石（各三两）上为末，水二升，三指撮末煮五合，为三服，日三。牛黄为末，临时入。<br />
<br />
　　《婴孺》治小儿痫方。<br />
<br />
　　茯苓 牛黄（候汤成研入） 龙齿（各二分） 钩藤 芍药 黄芩（各一分） 甘草（半分，炙） 蚱蝉（二个，炙，去羽足） 竹沥（一合，煮汤成下之）上九物，东流水二斗，银器中煮金银各十两，分五升汁煎药，取一升半，间乳细细与服。此治未出月儿，若大者加少药。此方是张大夫家用，神验无比。<br />
<br />
　　《婴孺》治小儿诸痫，掣 吐舌。<br />
<br />
　　钩藤汤方钩藤 当归 石膏（碎） 独活 桂心 芍药 甘草（炙） 黄芩 栝蒌（各二分） 麻黄（四分，去节） 蛇蜕皮（六寸，炙）上十一物，水三升，煮取一升。百日儿服一合，二岁二合，三岁三合半，一日一夜令尽。乳哺如故。<br />
<br />
　　《婴孺》治小儿痫，螈 ，呕吐方。<br />
<br />
　　钩藤 独活 黄芩 麻黄（去节） 桂心 石膏 甘草（炙） 防风 茯神 大黄（汤洗。各二分） 蚱蝉（二枚，炙） 蛇蜕皮（三分，炙）上以水三升，煮取一升二合，去滓。一岁服一合，日三服。大小以意加减服之。<br />
<br />
　　《婴孺》治少小腹中有热，有寒在胸上，逆吐，腹中雷鸣而满，惊啼。甚即发痫掣缩，休作有时。<br />
<br />
　　十味白术汤方白术 当归（各一两） 浓朴（炙） 半夏（洗） 甘草（炙） 人参 芎 生姜（各二两） 枳实（三十个，炙）食茱萸（二合）上十味，水七升煮取二升。温服三合，日三夜二。<br />
<br />
　　《婴孺》治小儿惊热痫，体羸，不堪余治。<br />
<br />
　　子母五痫煎方钩藤皮（一钱半） 子芩 知母（各四分） 甘草（五分） 升麻（三分） 寒水石（六分） 蚱蝉（二个，炙，去羽足） 蜣 （炒三个） 沙参 龙齿 柴胡（各二分） 蛇蜕皮（四寸，炙）上为末，以清蜜和，使流行铜器中，置沸汤中煎，搅成饴糖状，取收之。一月儿取枣核大，一呷二枚，日再，夜五六过，不甚妨食。五十日儿呷三枚、百日儿呷四枚，二百、三百日儿五枚，一岁六枚，三四岁七枚，五岁十枚，兼夜并六七过，不妨食也。<br />
<br />
　　《婴孺》疗卒得痫方。<br />
<br />
　　蚯蚓（七个，日死者。）上取置新竹筒内，入水一升，并蚯蚓炭火内煨，水沸消尽蚯蚓，去滓澄清。每发即饮之，不服三、两度，立瘥。余当舍诸儿服之，皆验也。<br />
<br />
　　《婴孺》治百痫。<br />
<br />
　　八味固囟膏方大黄（十六铢） 定粉（十八铢） 雄黄 黄芩（各六铢） 雷丸（八铢） 附子（一两十二铢） 生商陆根（四两，切）上先煎猪膏三斤为油，去滓，下药沸七上七下，去滓；研雄黄下之，搅至凝，以摩顶、掌中、背胁皆遍讫，治粉粉之。<br />
<br />
　　《婴孺》治少小心气虚，或已发痫及未发。安五脏，定心气。<br />
<br />
　　铁精 黄芩 芍药 芫花（炒） 人参 甘遂（炙） 茯神（各三分） 硝石 牛黄（各二钱） 蛇蜕皮（二寸，炙） 甘草（一分，炙）上为末，蜜丸小豆大。一服三丸，日再。不知加之，取微利为度，数试神效。<br />
<br />
　　《婴孺》治初得痫，虽时时发，先服铅丹丸，后服此方。<br />
<br />
　　铅丹丸方（与《圣惠》同，见痫瘥后发门中。）铁精 石膏 甘草（炙。各二分） 当归（三分） 麝香（半分）上为末，蜜丸小豆大。一服二丸，日三。<br />
<br />
　　《婴孺》治少小痞癖结积，除痫止惊。<br />
<br />
　　硝石丸方硝石（三分） 柴胡 细辛 当归 茯神 芍药 甘草（遂。各二分） 大黄（十分） 黄芩（四分） 巴豆（三十粒，去皮心，炒） 牛黄（别研） 葶苈子（炒。各研一分）上为末，蜜丸。一服胡豆大二丸。日一服，以微利为度。<br />
<br />
　　《婴孺》治小儿百二十痫，诸变蒸，腹中宿痞及饮食不节，腹满温壮，朝轻夕甚，大小便不通。胃气弱，脾冷，使之服牛黄雀屎丸方。<br />
<br />
　　牛黄 芍药 甘草（炙） 巴豆（去心皮，炒，别研入。各三分） 雀屎白（炒） 干姜 当归 黄芩（各二分）芎人参（各四分） 黄 （一分） 面（一合，炒） 大黄（五分）上为末，蜜丸胡豆大。一岁儿未食与二丸，三二岁小豆大二丸，日三。不知稍加之，微利为度，常服大良。初生儿及二日五日以上，腹中满，口急不得取乳，大小便不通，通而胸中作声者，服半黍大一丸。十日儿一黍大一丸。若头身发热，惕惕惊不安，腹胀满；中恶，中客，中人，吐乳皆主之。百日见一丸。及寒热往来，朝夕温壮；或身体发热，利久不断，青黄五色；又已发痫及如欲戴眼，但欲眼上；或通夜转急，不得须臾息；及伤寒，食饮胀满；丁奚大腹，食不消化，吐逆皆主之。小儿有耐药，有不耐药，不止二丸，量儿大小服之，无不瘥也。<br />
<br />
　　汉东王先生《家宝》治婴孩小儿惊风痫疾，喉闭，牙关紧急。<br />
<br />
　　开关散方蟾酥（一小片） 铅白霜（一字）上同研令极细，用乌梅肉蘸药于口两角揩之，良久便开。如不开，即用归魄散一字许，吹入鼻中（方见惊痫忤是三候门中），候喷嚏，即关开，便下归魂散一服。如惊风痫再发，须进睡红散一二服（方见急慢惊风门中），后下调胃气药，看详用之。<br />
<br />
　　张涣三痫丹方 治痫疾潮搐，正发未分。<br />
<br />
　　黑锡（一两） 蝎梢 半夏（汤洗七遍） 天南星（炮裂） 防风 木香 人参（去芦头） 白僵蚕（炒黄，各半两）上件捣，罗为细末，次用水银半两同石脑油半盏，研极细；入麝香一钱、龙脑半钱同研细，与诸药拌匀，枣肉和如黍米大。每服七粒至十粒，煎荆芥薄荷汤下，不拘时候。<br />
<br />
　　张涣铁粉丹方 治诸痫胸膈不利。<br />
<br />
　　铁粉（一两，研） 干蟾（一枚，生姜汁浸少时，炙焦黄为末） 干蝎梢（七个，为末） 朱砂（半两，细研，水飞） 牛黄（一分，研）上件都拌匀，糯米饮和如黍米大。每服三粒至五粒，煎人参汤下。<br />
<br />
　　张涣人参茯神汤方 治诸痫精神不定。<br />
<br />
　　人参 茯神（锉） 羚羊角（屑。各一两） 天门冬 酸枣仁 白藓皮（各半两） 天竺黄 甘草（炙。各一钱）上件捣，罗为细末。每服一钱，水八分，入生姜薄荷各少许，煎四分，去滓，温服。<br />
<br />
　　张涣钩藤饮子方 治诸痫啼叫者。<br />
<br />
　　钩藤 蝉壳（各半两） 黄连（拣净） 甘草（微炙） 川大黄（微炮） 天竺黄（各一两）上件捣，罗为细末。每服半钱至一钱，水八分盏，入生姜薄荷各少许，煎至四分，去滓，放温服。<br />
<br />
　　张涣露蜂房散方 治五种痫痰，手足抽掣，口吐涎沫。<br />
<br />
　　露蜂房（洗净，焙干） 远志（去心） 人参（去芦头。各半两） 桂心（半两） 石菖蒲（一寸九节者。各一两）以上捣，罗为细末，次用：朱砂 牛黄（各细研） 杏仁（汤浸，麸炒，去皮尖，别研。各一分）上件同诸药拌匀。每服半钱，麝香汤调下。<br />
<br />
　　《四十八候》治痫 丸方全蝎 半夏 京墨（ 。各半钱） 辰砂 铁粉 人参 真珠（末。各一钱） 好茶（半钱） 春柳芽（半钱，干者。或一钱）上为末，酒糊丸菜子大。每服七粒至十粒，薄荷姜汤下，一日三服。一月见效。<br />
<br />
　　《三十六种》治惊风三发成痫羌活膏羌活 人参 桂心 防风（各半钱） 蝎 朱砂 硫黄 茯苓 木香（各一钱） 脑麝（各少许）上为末，炼蜜为膏，入金银箔各十片、衮研，加减多少，用薄荷汤下。<br />
<br />
　　《张氏家传》五痫丸 治小儿五痫，惊悸狂叫，发搐，上盛涎潮等疾，如寻常涎盛，看紧慢并宜服之，不动脏腑。养小之家，宜预合，以应仓卒。其验如神方。<br />
<br />
　　皂角（去皮，捶碎，水三、四升浸，取汁滤过，银器重汤熬成膏） 白矾（枯过，细研。各四两） 半夏（洗七次）上等辰砂（别研） 天南星（炮。各一两）蝎梢（炒） 白僵蚕（直者，炒） 上等雄黄（别研） 白附子（各半两） 麝香（别研） 乌蛇（酒浸，去皮骨，焙干，炒。各一钱） 蜈蚣（大者一条，去头足，酒浸，炙）上件为末，先用皂角膏子和，未能就；次用生姜汁煮糊为丸，朱砂为衣。小儿六七岁，如绿豆大每服三四十粒，三四岁二三十粒；一二岁，如麻子大一二十粒，并用薄荷汤下，生姜汤亦得。<br />
<br />
　　《孔氏家传》治小儿急慢惊风，天 撮口搐搦；奶痫，壮热。<br />
<br />
　　定命丹蟾酥（一钱，干者酒洗一宿） 干蝎（七个） 天南星（一分） 白附子（末） 青黛（各半钱） 麝香（少许）上件为末，以粟米粥和丸如绿豆大，别以青黛为衣。<br />
<br />
　　湖南路钤陈防御所传扁金丹 治小儿胎风诸痫，手足螈 ，目睛上视，颈项紧急强直。或摇头弄舌，牙关紧急，口吐痰沫，反拗多啼，精神不宁，睡卧多惊，吐利生风，昏塞如醉方。<br />
<br />
　　白花蛇（去骨，酒浸，焙干，秤） 防风（去芦头，焙干，秤） 蜈蚣（要赤者，不去头足，全用，炙） 乳香（研极细。各半两） 蝎（一扁瘦全者，炙用） 朱砂（研极细。各一两） 天南星（火烧存性） 大草乌头（火烧存性。<br />
<br />
　　各一两半） 麝香（一钱，研细） 牛黄（半钱、研细）上件十味除研者外并捣，罗为极细末；然后与研者药一处再研匀，用水浸，吹饼，和为丸如梧桐子大，捏扁。每服三饼子，用荆芥汤化如稀糊，抹入口中，渐渐咽下；候一时辰，更进一服，神效。<br />

                    <br>
                        <br />
　　《吉氏家传》治暗风痫疾，取涎积倒地不知人事。<br />
<br />
　　五星丸 此方神妙，取下病积。<br />
<br />
　　白丁香 赤小豆（各三十个） 乳香（一分） 轻粉（半钱重） 巴豆（一十四粒，去油用）上末，滴水为丸，分作十一丸。每服一丸，水半盏磨化下，临发时服，取下积涎如青黑色。是应如十年内，此一服便瘥，更无再作。以上者，半月日再一服，永除。次服朱砂镇心药。<br />
<br />
　　《吉氏家传》治一切惊痫。<br />
<br />
　　铁弹丸五灵脂（四两） 川乌头（二两，炮，去皮脐） 生乌犀 乳香 没香（各一两） 牛黄 麝香（各一分）上七味各为细末，腊日重午日，人不得语，打井花水和丸如此○大，合时忌见鸡犬妇人，收起药方得语。<br />
<br />
　　用牙隐破，荆芥汤下一丸。<br />
<br />
　　《朱氏家传》治因惊过发疳，但或受风热，积未洗除，心脏积热壅毒。虽设汤散疗治，日久不退。至热过涎生，膈上壅塞，心胸气乱，交横变生痫疾。其候发来一日数次，变候转频吐泻，气弱未曾补治，宜服胜金丸方。<br />
<br />
　　脑麝 芦荟 牛黄 胡黄连（末）上等分，研细，熊胆汁为丸绿豆子大。每服三丸，米泔水研下。<br />
<br />
　　东京石鱼儿班防御扁金丹 治小儿胎风诸痫，手足螈 ，目精上视，摇头弄舌，颈项强直，牙关紧急，口吐痰沫，反拗多啼，精神不宁，睡卧多惊，吐利生风，昏塞如卧之疾。<br />
<br />
　　天南星（炮） 白花蛇（酒浸三日，炙热、去骨） 全蝎 麝香（并别研） 草乌头（烧灰存性。各半两） 蜈蚣（一条，蘸酒炙熟） 乳香 朱砂（各别研一分）上件为细末，酒浸蒸饼，和作饼子如此○大。每服三两饼，薄荷汤化下，三岁以上服五饼（与陈防御方不同。）班防御又方，全蝎散全蝎（半两） 白附子 朱砂（别研。各三分） 白僵蚕（二钱） 麝香（一钱，别研）上件为细末。每服半钱，荆芥汤入酒少许，同调服。<br />
<br />
　　卷第十一<br />
<br />
　　灸痫法第九《千金》论曰：小儿新生无疾，慎不可逆针灸之。如逆针灸，则忍痛动其五脉，因喜成痫。河洛关中土地多寒，儿喜病痉。其生儿三日，多逆灸以防之。又灸颊以防噤。有噤者，舌下脉急，牙车筋急。其土地寒，皆决舌下去血，灸颊以防噤也。吴蜀地温，无此疾也。古方既传之，今人不详南北之殊，便按方而用之，是以多害于小儿也。所以田舍小儿，任其自然皆得，无有夭横也。小儿惊啼，眠中四肢掣动，变蒸未解，慎不可针灸爪之，动其百脉，仍因惊成痫也。惟阴痫噤痉，可针灸爪之。凡灸痫当先下儿使虚，乃乘虚灸之。未下有实而灸者，气逼前后不通，杀人。痫发平旦者，在足少阳；晨朝发者，在足厥阴；日中发者，在足太阳；黄昏发者，在足太阴；人定发者，在足阳明；夜半发者，在足少阴。<br />
<br />
　　上痫发时，病所在是。视其发早晚灸其所也。<br />
<br />
　　又痫有五脏之痫，六畜之痫。或在四肢，或在腹内，审其候，随病所在灸之。虽少必瘥。若失其要，则为害也。<br />
<br />
　　《千金》五脏痫灸法：肝脏痫，灸足少阳、厥阴各三壮。心痫，灸心下第一肋端宛宛中，此为巨阙。又灸手心主及少阴各三壮。脾痫，灸胃管三壮，侠胃管旁灸二壮，足阳明、太阴各二壮。肺痫，灸肺俞三壮。又灸手阳明、太阳各二壮。肾痫，灸心下二寸二分三壮。又灸肘中动脉各二壮。又灸足太阳、少阴各二壮。膈痫，灸风府。又灸顶上、鼻人中、下唇承浆，皆随年壮。肠痫，灸两承山。又灸足心、两手、劳宫。又灸两耳后完骨，各随年壮。又灸脐中三十壮。<br />
<br />
　　上灸五脏之痫。<br />
<br />
　　《千金》六畜痫灸法：马痫，灸项风府、脐中三壮，病在腹中，烧马蹄末服之，良。（《圣惠》灸仆参各三壮，在足跟骨下白肉际陷中，拱足取之。）牛痫，灸鸠尾骨及大椎各三壮。（《婴孺方》云：一土烧牛蹄末服之。《圣惠》只灸鸠尾一穴三壮。）羊痫，灸大椎上三壮。（《圣惠》炙第九椎下节间三壮。）猪痫，灸耳后完骨两旁各一寸七壮。（《圣惠》灸巨阙三壮，在鸠尾下一寸陷中。）犬痫，灸两手心一壮，灸足太阳一壮，灸肋户一壮。（《婴孺方》云：犬痫，灸手心一壮，灸足阳明各一壮，肋户一壮，灸脚头两室各一壮。）鸡痫，灸足诸阳各三壮。（《圣惠》灸手少阴三壮，在掌后去腕半寸阴穴陷者中。）上灸六畜之痫。<br />
<br />
　　《千金》暴痫灸法：小儿暴痫，灸两乳头，女儿灸乳下二分。治小儿暴痫者，身躯正直如死人及腹中雷鸣。<br />
<br />
　　灸太仓及脐中上下两旁各一寸，凡六处。又灸当腹度取背，以绳绕头下至脐中竭，便转绳向背顺脊下行尽绳头，灸两旁各一寸五壮。若面白，啼声色不变，灸足阳明、太阴。<br />
<br />
　　上灸暴痫。<br />
<br />
　　《千金》头部灸痫法：若目反上视，眸子动，当灸囟中。取之法：横度口尽两吻际，又横度鼻下亦尽两边，折去鼻度半，都合口为度；从额上发际上行度之。灸度头一处，正在囟上未合骨中，随手动者是，此最要处也。次灸当额上入发际二分许，直望鼻为正。（《婴孺方》云：次灸额上发际五壮，不言入发二分。）次灸其两边，当目瞳子直上入发际二分许。（《婴孺方》同止言直上入发际，不言二分。）次灸顶上回毛中。次灸客主人穴，在两眉后际动脉是。（《婴孺方》云：客主人在眉后发际动脉是。）次灸两耳门，当耳开口则骨解开张陷是也。次灸两耳上，卷耳取之，当卷耳上头是也。<br />
<br />
　　一法：大人当耳上横三指，小儿各自取其指也。次灸两耳后完骨上青脉，亦可以针刺令血出。（《婴孺方》云：至此又有次灸鼻人中口上，灸当令近鼻。又云：次灸承浆。次灸玉枕，玉枕在项上高骨是也。）次灸玉枕。次灸两风池，在项后两辕动筋外发际陷中是也。次灸风府，当项中央发际，亦可与风池三处高下相等。次灸头两角，两角当回毛两边起骨是也。（《婴孺方》至此又有太极者，可灸两眉头也。）上头部凡十九处，（《婴孺方》云：二十三处。儿生十日可灸三壮，三十日可灸五壮，五十日可灸七壮。病重者，具灸之；轻者，惟灸囟中、风池、玉枕也。艾使熟，炷令平正着肉，火势乃至病所也。艾若生，炷不平正，不着肉，徒灸多炷，故无益也。（《婴孺方》云：去头部凡二十三处，此亦不可一时下灸，待诸处无效即续次灸之。轻者，囟中、额中、发际、鼻人中、耳门、风池、玉枕可也。凡灸头风，大人多者不过三十壮。此则沉者，不可顿灸，可日日灸之也。又灸口吻各二七壮。）《千金》腹部灸痫法：若腹满短气转鸣，灸肺募，在两乳上第二肋间宛宛中，悬绳取之，当瞳子是。次灸膻中；次灸胸堂；次灸脐中；（《婴孺方》于脐中字下独有百壮字。）次灸薜息，薜息在两乳下第一肋间宛宛中是也；次灸巨阙，大人去鸠尾下一寸，小儿去脐作六分分之，去鸠尾下一寸是也，并灸两边；（《婴孺方》又于此注云：鸠尾在臆前蔽骨下五分是也。）次灸胃管；次灸金门，金门在谷道前囊之后，当中央是也。从阴囊下度至大孔前中分之。<br />
<br />
　　上腹部十二处，（《婴孺方》云：腹部十四处。）胸堂、巨阙、胃管，十日儿可灸三壮，儿一月以上可五壮，阴下缝中可三壮。或云随年壮。<br />
<br />
　　《千金》背部灸痫法：若脊强反张，灸大椎，并灸诸脏俞及督脊上当中，从大椎度至穷骨中屈，更从大椎度之，灸度下头是督脊也。<br />
<br />
　　上背部十二处，十日儿可灸三壮，一月以上可灸五壮。<br />
<br />
　　《千金》手部灸痫法：若手足掣 惊者，灸尺泽。（《婴孺方》云：肘中约中动脉。）次灸阳明；次灸少商；次灸劳宫；（《婴孺方》云：掌中央动脉。）次灸心主；次灸合谷；（《婴孺方》云：手大指歧骨间。）次灸三间；（《婴孺方》云：大指次指本节后内侧臼中。）次灸少阳。<br />
<br />
　　右手部十六处。其要者，阳明、少商、心主、尺泽、合谷、少阳也。壮数如上。<br />
<br />
　　《千金》足部灸痫法：又灸伏兔。（《婴孺方》云：膝上六寸。）次灸三里；次灸腓肠；次灸鹿溪；次灸阳明；次灸少阳；次灸然谷。（《婴孺方》云：在足二踝前骨下臼中。）上足部十四处，皆要可灸，壮数如上。手足阳明，谓人四指，凡小儿惊痫皆灸之。若风病大动，手足掣者，尽灸手足十指端，又灸本节后。（《婴孺方》云：诸穴不可悉灸，候诸处无效方灸之。《千金翼》云：灸第二椎及下穷骨两处，以绳度，中折绳端一处，是脊骨中也。凡三处，复断此绳作三折，令各等，参合如 字，以一角主中央，灸下二角。夹脊两边便灸之，凡五处也。以丹注所灸五处各百壮，削行为度膀绳。《婴孺方》又云：凡灸痫得啼为轻，易治；不得啼为重，难治。小儿生十数日，便得痫者，皆可灸也，可灸一壮。其要极者，三五壮。）诸家灸痫法：《外台》：《甲乙经》灸本神，在曲差旁一寸半，在发际。一云：直耳上入发际四分，足少阳阳维之会，灸五壮。主头目眩痛，颈项强急，胸胁相引，不得倾侧，癫疾不呕沫，小儿惊痫。<br />
<br />
　　《外台》：《甲乙经》灸临泣，当目上 直入发际五分陷者中，是少阳太阳之会，灸三壮。主颊青不得视，口沫泣出，两目眉头痛，小儿惊痫反视。<br />
<br />
　　《外台》：《甲乙经》灸筋缩在第九椎节下间，督脉气所发，俯而取之，灸三壮。主小儿惊痫螈 ，狂走疾，脊急强，目转上插。<br />
<br />
　　《圣惠》灸长强一穴，在腰俞下，脊体骸端陷者中。灸五壮。主腰脊急强，不可俯仰，癫狂病，大小便难，洞泄不禁，五淋久痔，小儿惊痫病。<br />
<br />
　　《圣惠》灸螈脉二穴，一名资脉，在耳内鸡足青脉。是穴主头风、耳后痛，小儿惊痫螈 ，呕吐，泄注，惊恐失精，视瞻不明，眵梦。灸三壮，针入一分。<br />
<br />
　　《圣惠》小儿惊痫，灸鬼禄穴一壮，在唇内中央 上，炷如小麦大，用钢刀决断更佳。<br />
<br />
　　《圣惠》秦承祖灸小儿胎痫、奶痫、惊痫、狐魅神邪及癫狂病，诸般医治不瘥者，以并两手大姆指，用软丝绳子缚之，灸三壮。艾炷着四处，半在甲上，半在肉上，四处尽烧。一处不烧，其疾不愈。神效不可量也。诸痫灸一壮，炷如小麦大。<br />
<br />
　　《婴孺方》审是痫候，急灸顶上旋发中。若眼直视，灸两目直瞳子发际各一处，心下一寸宛宛中，脊当兑骨上一处，大颧一处，各灸二七壮。顶上多灸益良。更见有痫候，灸两乳内各一寸七壮，累试大效。<br />
<br />
　　《万全方》：小儿惊痫者，先惊怖啼叫，后乃发也。灸顶上旋毛中三壮及耳后青络脉，炷如小麦大。（一法：灸鬼禄穴，在上唇内中央 上。）小儿风痫者，先屈手指如数物乃发。灸鼻柱上发际宛宛中三壮，炷如麦大。<br />
<br />
　　小儿食痫者，先寒热洒淅乃发也。灸鸠尾上五分三壮。<br />
<br />
　　卷第十一<br />
<br />
　　痫瘥复发第十（成痼疾也）《巢氏病源》小儿患痫瘥后更发候：痫发之状，或口眼相引目睛上摇，或手足螈 ，或背脊强直，或头项反折，或屈指如数。皆由当风取凉，乳哺失节之所为。其瘥之后而更发者，是余势未尽。小儿血气软弱，或因乳食不节，或风冷不调，或更惊动，因而重发。如此者，多成常疹。凡痫正发，手足掣缩，慎勿持捉之。捉之则令曲戾不随也。<br />
<br />
　　《婴童宝鉴》：痫瘥后复发者，为热未退，乳食不节，更伤风冷而复发也。<br />
<br />
　　《千金》茵芋丸 治少小有风痫疾至长不除，或遇天阴节变便发动，食饮坚强亦发。百脉挛缩、行步不正、言语不便者，服之永不发方。<br />
<br />
　　茵芋叶 铅丹 秦艽 钩藤皮 石膏 杜蘅 防葵（各一两） 菖蒲 黄芩（各一两半） 松萝（半两） 蜣螂（十枚） 甘草（三两，炙）上十二味末之，蜜丸如小豆大。三岁以下服五丸，三岁以上服七丸，五岁以上服十丸，十岁以上可至十五丸。（《圣惠》：《婴孺方》分两少异。）《圣惠》治小儿诸痫复发，不问风之与热，发作多少般数，并宜服紫金散方。<br />
<br />
　　紫金粉（一两半。一名赤乌脚） 川大黄（锉碎，微炒。各三分） 牡蛎粉（三分） 麻黄（去根节，三分） 石膏（细研，水飞过） 地骨皮 赤石脂（各一两） 乌蛇肉（炙令黄） 防风（去芦头） 黄芩 赤芍药 葛粉 甘草（炙微赤，锉） 牛黄（细研） 秦艽（去苗。各半两） 羌活 桂心（各一分半） 当归（一分，锉，炒） 朴硝（一钱半） 寒水石（一两） 虎睛（一对，微炙）上件药捣，细罗为散，都研令匀。每服，煎竹叶汤调下半钱，更量儿大小，以意加减服。<br />
<br />
　　《圣惠》治小儿惊痫复发，眩闷倒蹶，或汤火不避及除百病。<br />
<br />
　　铅丹丸方铅丹 朱砂（细研，水飞过） 铁粉（各半两） 牛黄 雄黄（各细研） 细辛 独活 露蜂房（炙黄） 人参（去芦头） 汉防己 桂心 甘草（炙微赤，锉） 川椒（去目及闭口者，微炒去油。各一分） 蜣螂（五枚，微炙） 蛇蜕皮（五寸，炙黄） 鸡头（一枚，去毛，炙令黄） 赤茯苓（一两）上件药捣，罗为末，炼蜜和捣三二百杵，丸如绿豆大。每服以粥饮下五丸。量儿大小以意加减。<br />
<br />
　　《圣惠》治小儿诸痫复发，使断根源。<br />
<br />
　　天浆子丸方天浆子（十四个，去壳别研） 蛴螬（三分，微炒） 芎 （半两） 知母 人参（去芦头） 生干地黄 桂心（各半两） 蚱蝉（半两，去翅足，微炒。《婴孺》用一分） 川大黄（一两半，锉碎微炒。《婴孺》用十分） 蜣螂（三枚，去翅足，微炙） 牛黄（一分，细研。《婴孺》用三分） 虻虫（三枚，炒黄。《婴孺》用三分，炙）上件药捣，罗为末。炼蜜和捣三二百杵，丸如绿豆大。每服以粥饮下三丸，日三服。更量儿大小以意加减。<br />

                    <br>
                        <br />
　　《圣惠》治小儿惊痫，发动经年不断根源。<br />
<br />
　　鸱头丸方鸱头（一枚死者，炙令黄色） 桂心 赤芍药 茯神 露蜂房（炙黄） 甘草（炙微赤，锉） 当归（锉，微炙）芎 丹参 牛黄（细研） 莨菪子（炒令黑。各半两） 蜣螂（七枚，去翅足，微炙） 蛇蜕皮（五寸，炙黄） 麝香（一分，细研）上件药捣，罗为末，炼蜜和捣三二百杵，丸如绿豆大。每服以温水下五丸。看儿大小加减服之。<br />
<br />
　　《婴孺》治痫，三十年患者亦瘥方。<br />
<br />
　　苦参（三大斤） 童子小便（一斗二升，煎苦参取六升）上以糯米及曲和前汁作酒，十余日当熟，澄清。一服半鸡子许，四五岁儿服一升，永瘥。非止痫疾，但腹中诸病悉治，神验。曾试，亦治一切气块，宿冷瘕癖、心痛恶病皆治之。放三二年酒不坏，可多作以救人，神妙。<br />
<br />
　　《婴孺》治少小惊痫，发动经年不断根源。<br />
<br />
　　鸱头丸方鸦头（一个） 桂心（六分） 茯神（五分） 蜣螂 蚱蝉（各炙十四个） 芍药 甘草（炙） 黄芩 当归 芎丹参 麝香（各四分） 峰房 牛黄（各二分） 蛇蜕皮（五寸，炙） 莨菪子（八合，酒浸，炮干，蒸之） 大黄（八分）上为末，蜜丸小豆大。一服七丸，日三服，稍增之。（与《圣惠》鸱头丸分两味数皆不同。）《婴孺》治发痫虽瘥，余疾虑动。防疾镇心银屑丸方银屑 黄 大黄 鳖甲（炙） 甘草（炙。各四分） 细辛 桂心（各二分） 茯苓 柴胡 黄芩 人参 芍药（各三分） 葵子（二分） 牛黄（一分）上为末，蜜丸大豆大。一服五丸，日三服。常服大良。<br />
<br />
　　《婴孺》治发痫虽已瘥，而根源不断，至长将除疾。<br />
<br />
　　银屑丸方银屑（一铢） 紫菀 细辛 麻黄（去节） 黄芩（各一分） 人参（炙） 大黄 甘草（炙。各二分） 牛黄（四铢）上为末，蜜丸小豆大。一服二丸，日三。<br />
<br />
　　张涣化痰丹 治胞络痰涎诸痫瘥后，皆宜常服。<br />
<br />
　　半夏（一两，汤洗七遍） 干姜（微炮） 川黄连（去须） 桂心 南木香（各半两）以上先捣，罗为细末，次用：牛黄 麝香（各研一分） 朱砂（一两，细研，水飞） 巴豆（十个，去皮心膜，炒黄，别研）上件都一处拌匀，滴水和如黍米大。每服三粒至五粒，温粥饮下，未周 婴儿乳汁下，谓如三岁至七岁不过五粒。量儿大小加减。<br />
<br />
　　《庄氏家传》断痫丸 治胎惊痫，疾愈而仍发，证候多端，连绵不除方。<br />
<br />
　　黄 钩藤钩子 细辛 甘草（炙。各三分） 蛇蜕皮（三寸，炙） 牛黄（五大豆许，别研） 蝉壳（四枚，洗去土，微炒，去足）上七味末之，枣肉和丸如绿豆大。每服，百 内三、两丸，三二岁十丸，四五岁十五丸，十岁二十丸，煎人参汤下，不计时候。<br />
<br />
　　卷第十一<br />
<br />
　　痫瘥身面肿第十一《巢氏病源》小儿发痫瘥后身体头面悉肿满候：凡痫发之状，或口眼相引，或目睛上摇，或手足掣 ，或背脊强直，或头项反折，或屈指如数，皆由以儿当风取凉，乳哺失节之所为也。其痫瘥后而肿满者，是风痫。因小儿浓衣汗出，因风取凉而得之。初发之状，屈指如数，然后掣 是也。其痫虽瘥，气血尚虚而热未尽，在皮肤与气相搏，致令气不宣泄，故停并成肿也。<br />
<br />
　　《集效方》治小儿痫瘥后，气血尚虚，而热在皮肤与气相搏，遍身头面皆肿，宜服黄芩汤方黄芩 泽泻 通草（太通也。各八分） 木猪苓（去皮柴） 杏仁（汤浸，去皮尖。各六分） 柴胡 桑白皮（各七分） 泽漆叶（四分）上为粗末，每服抄三钱，水盏半，煎至五分，去滓。量大小，乳食后放温服。<br />
<br />
　　《集效》又方龙胆 葵子 葳蕤 茯苓 前胡（各一分）上五味为粗末。每服方寸匕，水一大盏煎至五分，小儿乳食后服一合。<br />
<br />
　　卷第十一<br />
<br />
　　痫瘥不能语第十二《巢氏病源》小儿发痫瘥后六七岁不能语候：凡痫发之状，口眼相引，或目睛上摇，或手足螈 ，或脊背强直，或颈项反折，屈指如数。皆由以儿当风取凉，乳哺失节之所为也。而痫发瘥后不能语者，是风痫。因儿衣浓汗出，以儿乘风取凉太过，为风所伤得之。其初发之状，屈指如数，然后发螈 是也。心之声为言，开窍于口。其痫发虽止，风冷之气犹滞心之络脉，使心气不和。其声不发，故不能言也。<br />
<br />
　　《集效方》治小儿痫瘥后，风冷留滞于心络，使心气不和语声不发，宜《千金》大补心汤方。<br />
<br />
　　黄芩 附子（炮，去皮脐。各一两） 甘草 茯苓 桂心 石膏 半夏 远志（去心。各四两） 生姜（六两） 大枣（二十枚） 饴糖（一斤） 干地黄 阿胶 麦门冬（去心。各三两）上十四味 咀。每服一大撮，入前饴糖半匙许，水一盏半，煮至半盏。量儿大小分减，空心乳食前服，日二。<br />
<br />
　　卷第十二（五痫异治）凡五门<br />
<br />
　　卷第十二<br />
<br />
　　风痫第一《巢氏病源》：小儿风痫者，由乳养失理，血气不和，风邪所中。或衣浓汗出，腠理开张，（《圣惠》于此又云：当风解脱。）风因而入。如得之时，先屈指如数乃发，掣缩是也，当与豚心汤。又，病先身热，螈 ，惊啼唤而后发（《圣惠》以唤字为笑字。）痫。脉浮者为阳痫，内在六腑，外在肌肤，犹得易治。病先身冷，不惊螈不啼唤，乃成病。<br />
<br />
　　（《圣惠》亦以唤字为笑字。）发时脉沉者为阴痫，内在五脏，外在骨髓，极者难治。病发时身软，时醒者谓之痫；身强直，反张如尸，不时醒者谓之痉。诊其心脉满大，痫螈筋挛。肝脉小急，亦痫螈筋挛。尺寸脉俱浮，直上直下，此为督脉，必腰背强直，不得俯仰。小儿风痫，三部脉紧急，其痫可治。小儿脉多似雀 。（《圣惠》云：雀啄。）要以三部脉为主，若紧者必风痫。凡诸痫发，手足掣缩，慎勿持捉之，捉之则令曲戾不随也。<br />
<br />
　　《千金》治少小风痫，积聚，腹痛，夭矫，二十五痫。<br />
<br />
　　大黄汤方大黄 人参 细辛 干姜 当归 甘皮（各三铢。甘皮，《婴孺方》用甘草）上六味 咀，以水一升，煮取四合，服如枣许，日三。<br />
<br />
　　《千金》治小儿风痫，胸中有痰。<br />
<br />
　　白羊鲜汤白羊鲜（三铢） 蚱蝉（二枚） 大黄（四铢） 甘草（炙） 钩藤皮 细辛（各二铢） 牛黄（如豆大四枚，别研） 蛇蜕皮（一寸）上八味 咀，以水二升半，煮取一升二合，分五服，日三。若服已尽，而痫不断者，可更加大黄、钩藤各一铢，以水渍药半日，然后煮之。（此方与《圣惠》分两稍异。）《图经》：《箧中方》治小儿风痫。<br />
<br />
　　上取蝎五枚，以二大石榴割头去子作瓮子，纳蝎其中，以头盖之。纸筋和黄泥封裹，以微火炙干；渐加火烧令通赤，良久去火；待冷去泥，取中焦黑者细研。乳汁调半钱匕，灌之便定。儿稍大，则以防风汤调末服之。<br />
<br />
　　《外台》：《广济》疗大人、小儿风痫，卒倒呕沫，无省觉方。<br />
<br />
　　麻黄（去节） 大黄 牡蛎（熬） 黄芩（各四两） 寒水石 白石脂 石膏（研） 赤石脂 紫石英 滑石（研。<br />
<br />
　　各八两） 人参 桂心（各二两） 蛇蜕皮（一两，炙） 龙齿（六两，研） 甘草（三两，炙）上十五味捣为散。用药八两，以一薄绢袋盛散药，用水一升五合，煮取七合，绞去滓，顿服之，日再服。<br />
<br />
　　一方，水二升，煮散方寸匕，取一升，去滓服之。少小百日服一合，热多者日二服，三五日一服亦得。本方无麻黄、龙齿、蛇蜕皮，忌海藻、菘菜、生葱、热面、荞麦、猪肉、蒜、腻、粘食。<br />
<br />
　　《外台》：《广济》又方钩藤皮 麻黄（去节。各二分） 龙齿（六分，研，绵裹） 银（一斤） 寒水石（二十分） 栀子（擘，二十分）知母（二十分） 石膏（碎，绵裹，二十分） 升麻（十分） 杏仁（去皮尖、双仁，研，二十分） 子芩（十四分）蛇蜕皮（七寸，炙） 蚱蝉（四枚，去足、翅、炙） 柴胡（十分） 芍药 沙参（各八分） 生葛汁（五分） 蜜（七合） 牡牛黄（如大豆粒十枚，煎成，研下之）上十九味切，以水六升、淡竹沥二升合煮，取二升四合，绞去滓；内杏仁脂、葛汁、蜜于微火上煎，搅不停手；冷，余二升三合，成。三、四岁一服二合，五、六岁一服二合半，日再服稍增。儿若大便涩者，加大黄十分，慎热面、炙肉、鱼、蒜、粘食、油腻、冷水。<br />
<br />
　　《圣惠》治小儿风痫，筋脉抽掣，夜卧惊悸，四肢烦躁，皮肤壮热。<br />
<br />
　　天竺黄散方天竺黄 牛黄（各细研） 知母 赤芍药 犀角屑 钩藤 元参 桔梗（去芦头） 龙骨 川大黄（锉碎，微炒）白僵蚕（微炒） 茯神（以上各一分） 蜣螂（七枚，去足，微炒） 槟榔（一枚，纸裹，微煨）上件药捣，细罗为散。每服以薄荷汤调下半钱，一日五服。随儿大小以意加减。<br />
<br />
　　《圣惠》治小儿心脏久积风热，发痫。或遍身壮热，多饶痰涎，睡即惊悸，手足抽掣。<br />
<br />
　　水银丸方水银 黑铅（各半两，同水银铫子内慢火结砂子，细研） 干蝎（二十一枚，头尾全者，微炒） 半夏（汤浸七遍，去滑） 白附子（炮裂） 天麻 郁金 麝香（各一分，细研）上件药捣，罗为末，都研令匀，用糯米饭和丸如麻子大。每服以薄荷汤下三丸。量儿大小以意加减。<br />
<br />
　　《圣惠》治小儿风痫，发动无时，壮热心烦，筋脉拘急。<br />
<br />
　　牛黄散方牛黄 朱砂（各细研） 木香 白僵蚕（微炒） 乳香（各一分） 干蝎（七枚，微炒） 羌活（半两）上件药捣，细罗为散。不计时候，以温竹沥半合调下半钱。量儿大小以意加减。<br />
<br />
　　《圣惠》治小儿风痫，并心热多惊。<br />
<br />
　　七宝镇心丸方虎睛（一对，酒浸，微炙用） 朱砂（细研，水飞过） 雄黄 琥珀 真珠（末。各半两） 金银箔（各五十片）脑麝（各一分）上件药都细研如面，以枣肉和丸如绿豆大。每服以井华水下三丸。量儿大小以意加减。<br />
<br />
　　《圣惠》治小儿风痫，精神昏闷，遍身壮热，不得睡卧。<br />
<br />
　　茯神散方茯神 木通（锉） 人参（去芦头） 川升麻 子芩 犀角屑（各一分） 铁粉 龙齿（各三分） 蜣螂（三枚，微炒，去翅、足）上件药捣，粗罗为散。每服一钱，以水一小盏，煎至五分，去滓，入竹沥半合。不计时候，量儿大小分减温服。<br />
<br />
　　《圣惠》治小儿心脏壅热，变为风痫，身体壮热，惊悸不安，心神烦闷，多啼少睡。<br />
<br />
　　犀角散方犀角屑 羌活 川升麻 柴胡（去苗。各三分） 茯神 白藓皮 葛根（各半两，锉） 甘草（炙微赤） 蛇蜕皮（炙。各一分） 蚱蝉（三枚，微炒，去翅足） 石膏（二两，细研） 钩藤（半两） 麦门冬（一两半，去心，焙）川大黄（锉碎，微炒） 子芩（各一两）上件药捣，粗罗为散。每服一钱，以水一小盏，煎至五分，去滓。量儿大小以意加减服之。<br />
<br />
　　《圣惠》治小儿风痫，自三岁以来至十岁不瘥，发时口中吐白沫，大小便不觉。<br />
<br />
　　虎睛丸方虎睛（一对，酒浸，炙令黄） 朱砂（细研，水飞过） 麻黄（去根节） 钩藤 柴胡（去苗） 白藓皮 川升麻雷丸 沙参（去芦头） 牛黄（细研。各半两） 防风（去芦头） 子芩 川大黄（锉、研，微炒） 铁粉 银屑（细研） 栀子仁 羌活（各三分） 龙齿（细研） 石膏（细研，水飞过。各一两） 蚱蝉（四枚，微炒炙，去翅足） 细辛（一分）上件药捣为末，炼蜜和，捣三、二百杵，丸如绿豆大。三岁以下以薄荷汤下三丸，日三服；三岁以上以意加丸服之。<br />
<br />
　　《圣惠》治小儿风痫及一切惊热。<br />
<br />
　　蛇蜕皮散方蛇蜕皮（五寸，烧灰） 细辛 钩藤 黄 （锉） 甘草（炙微赤） 铅霜（各半两研） 川大黄（一两，锉碎，微炒） 蚱蝉（四枚，微炙，去翅足）上件药捣，粗罗为散。每服一钱，以水一小盏，煎至五分，去滓。入牛黄末一字，放温。量儿大小临时加减服之。<br />
<br />
　　《圣惠》治小儿风痫及天 。宜服雄黄散方雄黄 熊胆（各半钱） 朱砂 天麻（末） 铅霜（各一分） 牛黄 晚蚕蛾 天竺黄（各半分） 马牙硝（半两）麝香（一钱）上件药同研如粉，常以不津器贮之。每服用温水调下半钱。量儿大小，以意加减服之。<br />
<br />
　　《圣惠》治小儿风痫，发即迷闷，手足抽掣，口内多涎，良久不醒。<br />
<br />
　　牛黄丸方牛黄 麝香（各细研） 干蝎 半夏（汤洗七遍，去滑） 蝉壳（各一分） 天南星 白附子 白僵蚕 天麻（各半两）上件药并生用。捣、罗为末，又以水银一两，煮枣三七枚，去皮核，与水银同研令星尽，入煎，药末和丸如绿豆大。如隔日发者，每服煎黄牛乳汁下三丸，日三服。如惊风即煎荆芥汤下两丸。<br />
<br />
　　《圣惠》治小儿风痫，手脚抽掣，翻眼吐沫，久患不可者。宜服黑金丹方。<br />
<br />
　　黑铅 水银 天南星（炮裂，捣，罗为末。各半两）上件药先熔铅为汁，次下水银结为砂子，细研。与天南星末和匀，以糯米饭和丸如绿豆大。每一岁儿，以乳汁研一丸服之。儿稍大以意加之。<br />
<br />
　　《圣惠》治小儿风痫，睡中惊叫，两眼翻露；及脐风，撮口，天 ，惊风，并服此牛黄散方牛黄 铅霜（各一分） 天竺黄（半两） 马牙硝（一两）上件药细研为散。不计时候，以热水调下半钱。量儿大小以意加减。<br />
<br />
　　《圣惠》治小儿心热风痫，发歇不定方。<br />
<br />
　　天灵盖（涂酥，炙微黄） 黄连（去须，一分）上件药捣，粗末为散。每服一钱，水一盏，煎取五分，去滓，温服。量儿大小以意加减。<br />
<br />
　　《圣惠》治小儿风痫，化涎。<br />
<br />
　　水银丸方水银（一两） 生黑豆（末，二钱）上以枣瓤同研，令星尽，丸如绿豆大。一岁儿，每服以乳汁下一丸，良久吐出粘涎，神效。儿稍大，加丸服之。<br />
<br />
　　《圣惠》治小儿二十五种风痫，无时发动。宜服天麻散方天麻 防葵 真珠（末） 天竺黄（细研） 威灵仙 蜣螂（微炒） 川芒硝（各三分） 牛黄（一分，细研）上件药捣，细罗为散，更研，乳入。每有疾之时，取鸡冠血三两滴子，与新汲水一合，打散令匀，调下半钱。更随儿大小以意加减。<br />

                    <br>
                        <br />
　　《婴孺》敕赐神验方 治少小热风痫兼失心者。<br />
<br />
　　菖蒲（石上一寸九节者） 宣连 白术 车前子 生地黄 苦参 地骨皮（各一大两）上为末，蜜丸大如黍米。每食了，服十五丸，不拘早晚以饮下。不论治疾，兼令人长寿。忌猪羊肉、血，饴糖，桃、梅果物。药宜常服之。<br />
<br />
　　《婴孺》治少小儿风痫，发无时数已，下虚不足，后治风虚。<br />
<br />
　　黄 汤方黄 麻黄（去节） 蚱蝉（炙） 甘草（炙） 当归 细辛 桂心 芍药 人参（各二分） 蜣螂（四个，炙）牛黄（半分） 蛇蜕皮（一寸，炙）上件十二物，水五升，煮取一升半，一服二合。常用神效，良。<br />
<br />
　　《婴孺》治少小风痫，昼夜数十发。<br />
<br />
　　麻黄汤方麻黄（去节） 黄芩 黄连 大黄（各一分） 甘草（二分，炙）上五物，水一升，先煮麻黄五沸，去沫；纳诸药，煮五合，为五服，日夜再服。<br />
<br />
　　《婴孺》治少小风痫，屡经发动。<br />
<br />
　　独活酒方独活 甘草 木防己（各四分） 干姜 细辛（各五分） 鸱头（二个） 桂心（二两） 铁粉（一两） 人参（七分）上九物入绢袋中，酒四升浸五夜。初服半合，日二。<br />
<br />
　　《婴孺》治少小风痫发动，手足不仁。<br />
<br />
　　木防己酒方木防己（十四分） 铅丹 防风 桂心 龙齿（各八分） 丹砂 甘草（炙。各六分） 独活（二十分） 细辛 当归干姜（各五分） 莽草（一分）上切入绢袋中，酒五升浸五日，熟取。初服半合，日三。<br />
<br />
　　《婴孺》治小儿风痫掣 ，戴眼，极者日数十发。<br />
<br />
　　雷丸膏方雷丸 莽草（各如鸡子黄大） 猪脂（一斤）上先煎猪脂，去滓下药，微火上煎七沸，去滓。逐痛处摩之。小儿不知痛处，先摩腹背，乃摩余处五十遍，勿近阴及目。一岁儿以帛包膏摩，微炙身。及治大人贼风。<br />
<br />
　　《婴孺》治风痫掣 ，身体汗出而头独不出。灸顶上旋毛中，以小炷勿令大，三炷讫，以白术汤浴之方白术（五两，碎）上取白米泔二升，同煮三沸。适寒温，洗头及身，立瘥。<br />
<br />
　　《婴孺》又方菖蒲上煮为汤，浴儿大良。<br />
<br />
　　《婴孺》治少小风痫，发作言语谬错。<br />
<br />
　　紫石酒方紫石英（八分） 附子（炮，三分） 铁精 茯神 独活（各五分） 远志（去心） 桂心（各六分） 牛黄 蜂房（炙。各二分） 干姜 甘草（炙） 人参（各四分）上以绢袋盛，清酒五升浸五宿。初服一合，日二服。<br />
<br />
　　张涣乌蛇散方 专治一切风痫，角弓反张，潮搐甚者及心肺中风，并宜服之。<br />
<br />
　　乌蛇梢（一两，生用） 白附子 半夏（各一分） 天麻 白僵蚕 人参（去芦头） 全蝎 羌活 石菖蒲（一寸九节者。各半两） 川附子（一枚，重半两，微炮，去皮脐）上件捣，罗为粗末。每服二钱，水两盏，入生姜十片薄荷五叶，同煎至一盏，滤去滓。放温，时时滴口中。<br />
<br />
　　张涣蜣螂方 治诸种风痫。<br />
<br />
　　干蜣螂（三分，微炒） 威灵仙（洗，焙干） 天麻 防葵（各半两） 蝎梢（一分）以上捣，罗为末。次用：川芒硝 天竺黄（各一分，同细研）上件与诸药一处拌匀。每服一字至半钱，乳香汤调下。<br />
<br />
　　张涣蚱蝉汤方 治诸风痫，胸中痰盛。<br />
<br />
　　干蚱蝉（七枚，微炙） 白藓皮（一两） 钩藤 细辛（去土） 川大黄（锉，微炒） 天麻 牛黄（别研。各一分） 蛇蜕皮（五寸许，炙令黄）上捣、罗为末，同牛黄拌匀。每服一钱，水八分，入人参、薄荷各少许，同煎五分，去滓。稍热服。<br />
<br />
　　张涣茯神汤方 治风痫，身体壮热不除，精神恍惚。<br />
<br />
　　茯神 绵黄 独活 防风 羚羊角（屑。各一两） 肉桂 桔梗 甘草（微炒） 麻黄（去根节。各半两）上件捣，罗为细末，每服一钱。水一小盏，入荆芥、乳香各少许，煎五分，去滓。放温服。<br />
<br />
　　张涣芎犀散方 治风痫，多因不省。<br />
<br />
　　川芎 犀角屑 独活（各一两） 蝎梢 人参 天麻（各半两）上件捣，罗为细末。每服一钱，水八分一盏，入生姜两片，薄荷两叶，煎至五分，去滓，温服。<br />
<br />
　　《刘氏家传》治风痫及小儿惊风。<br />
<br />
　　上以芭蕉自然汁，时时呷一两口。甚者服及五升必愈。亦治小儿惊风。邵孚仲通直云：加麝香更佳。予见蒋元明秘校云：风 牙，颐颊肿痛。以自然汁一碗煎及八分，乘热嗽牙肿处，嗽尽即止。凡是风牙用之必愈。<br />
<br />
　　颐颊肿而牙龈痛者，风牙也；颐颊不肿只牙龈肿痛者， 牙也。<br />
<br />
　　《吉氏家传》治一切风痫。<br />
<br />
　　木贼（半两，为末） 腊茶（一钱半）上件为末，拌匀。每服一钱，以磨刀清水调下，不计时候。服罢，吃少人参。<br />
<br />
　　《吉氏家传》治热风痫。<br />
<br />
　　茯神丸茯神 铁粉 参（各八分） 龙齿 栀子仁 子芩 升麻（各六分） 门冬子（三分）上末，炼蜜为丸如麻子大。食前，浆水下二、三十丸。<br />
<br />
　　《吉氏家传》治风痫。<br />
<br />
　　水银丸水银 雄黄 蛇黄（各一分） 轻粉 生犀（末。各二钱）上细研水银，入肉枣，丸如○此大。蜜水化二丸。<br />
<br />
　　卷第十二<br />
<br />
　　惊痫第二《巢氏病源》小儿惊痫候：惊痫者，起于惊怖大啼，精神伤动，气脉不定，因惊而发作成痫也。初觉儿欲惊，急持抱之，惊自止。故养小儿常慎惊，勿闻大声。每持抱之间常当安徐，勿令惊怖。又，雷鸣时常塞儿耳，并作余细声以乱之。惊痫当按图灸之、摩膏，不可大下。何者？惊痫心气不足，下之内虚则甚难治。凡诸痫正发，手足掣缩，慎不可捉之，捉之则令曲戾不随也。<br />
<br />
　　《本草》治小儿惊痫方。<br />
<br />
　　上以猪齿烧灰，饮服半钱匕，并治蛇咬。<br />
<br />
　　《本草》治小儿惊痫方。<br />
<br />
　　上以蛇黄，少水煮，研，服汁。<br />
<br />
　　《颅囟经》治小儿、孩子二十四种惊痫，壮热，抽掣脚手，呕吐，夜啼，眼肿。安惊痫。<br />
<br />
　　虎睛丸方虎睛（一枚。《圣惠》用一对） 栀子仁 茯苓（各二分） 牛黄（少许。《圣惠》用半两） 人参（一分。《圣惠》用一两） 钩藤 大黄（各四分） 犀角（末，一分。《圣惠》用二两） 黄芩（一分。《圣惠》用二两） 蛇蜕（七寸。<br />
<br />
　　《圣惠》用一分，烧灰）上为末，以蜜丸黍大。空心熟水下，随年丸。轻者一服，重者三服，奶汁下亦得。《圣惠》熟水下。奶母忌一切生冷、油腻、毒物。<br />
<br />
　　《广利方》治孩子惊痫，不知迷闷，嚼舌仰目。<br />
<br />
　　上以牛黄一大豆，研，和蜜水服之。<br />
<br />
　　《广利方》治孩子惊痫，不知迷闷，嚼舌仰目者方。<br />
<br />
　　上以犀角末半钱匕，水三大合，服之，立效。<br />
<br />
　　《葛氏肘后》疗小儿惊痫， 掣方。<br />
<br />
　　上以大虫眼睛豆许，火炙，和水服，大良。<br />
<br />
　　《婴孺方》用虎睛中水治一切痫。<br />
<br />
　　《葛氏肘后》又方上取熊胆一两，豆大，和乳汁及竹沥汁服，并良。得去心中涎，至良。高家用效验。<br />
<br />
　　《金匮要略》：风引除热，主癫痫汤。深师云：治大人风引，少小惊痫螈 ，日数十发，医所不疗，除热方。<br />
<br />
　　大黄 干姜 龙骨（各四两） 桂枝（三两，去皮。《千金方》用五两） 甘草（炙） 牡蛎（各二两，熬。《千金》各用五两。《外台》各三两） 凝水石 滑石 赤石脂 白石脂 石膏 紫石英（各六两。《外台》此六味各八两）上十二味杵，粗筛，以韦囊盛之，取三指撮，井华水三升煮三沸，去滓，温服一升。《巢源》：香港脚宜风引汤《千金》紫石煮散与此方治疮药味皆同。《外台》崔氏紫石汤治疗药味亦同，有分两不同者各注于下。注云：永嘉二年，大小儿频行风痫之病，得发，倒不能言；或发热，半身掣缩；或五六日、或七八日死。张思维合此散，所疗皆愈。<br />
<br />
　　此方本仲景《伤寒论》方。<br />
<br />
　　《千金》镇心丸 治小儿惊痫百病，镇心气方。<br />
<br />
　　银屑（十一铢） 水银（二十铢） 牛黄（六铢） 大黄（六分） 茯苓（三分） 茯神 远志（去心） 防己 白蔹雄黄（别研） 人参 芍药（各二分） 防葵 铁精 紫石英 真珠（各四分）上十六味，先以水银和银屑如泥，别治诸药和丸。三岁儿，如麻子大二丸。随儿大小增减。一方，无牛黄一味。<br />
<br />
　　《食医心鉴》治小儿惊痫方。<br />
<br />
　　上以青羊肝一具，细起薄切，以水洗，漉出沥干。以五味酱醋食之。<br />
<br />
　　《食医心鉴》治小儿惊痫，发动无时方。<br />
<br />
　　上以猪乳汁三合，以绵缠浸，令儿吮之，惟多尤佳。<br />
<br />
　　《食医心鉴》治小儿壮热，呕吐不住，惊痫方。<br />
<br />
　　上以葛粉二大钱，水二合，调令匀，泻向 铎中，倾侧令遍，重汤中煮，令熟。以糜饮相和食之。<br />
<br />
　　《仙人水鉴》天南星丸 治男子、女人上膈痰壅，头目昏眩，喉咙肿痛；小儿惊痫，朝热，一切涎积等患方。<br />
<br />
　　天南星（四两，汤洗，去皮脐） 齐州半夏（二两，同上）上两味焙干，以生薄荷叶五斤已来，捣取自然汁一大碗，入药浸、焙，直候药汁尽。捣、罗为末，炼蜜为丸如梧子大。每服十丸、十五丸，生姜薄荷汤吞下。小儿丸如黍米大，每服七丸至十丸。惊风，金银薄荷汤吞下；心脏壅热，荆芥薄荷汤吞下。食后临卧服。<br />
<br />
　　《仙人水鉴》孩子百日内惊痫神验方。<br />
<br />
　　黄梨汁和黄梨花，偏治惊痫力更加，牙硝入之一大分，亦须更着少铅华。（铅华，黄丹也。）《外台》：深师疗大人风引，少小惊痫掣 ，日数十发，医所不能疗，除热方。<br />
<br />
　　龙骨 大黄 干姜（各四两） 牡蛎（熬） 滑石 赤石脂 白石脂 桂心 甘草（炙。各三两）上九味捣，下筛，韦囊盛。大人三指撮，以井华水二升煮三沸，药成。适寒温，大人服一升，未满百日儿服一合。未能饮者，绵裹箸头纳汤中，着小儿口中，以当乳汁。热多者，日四服。无毒，以意消息之。忌海藻、菘菜、生葱。一方无大黄、赤石脂、桂心、甘草。<br />
<br />
　　《外台》：崔氏疗暴得惊痫立验方。<br />
<br />
　　钩藤皮 茯神 黄芩 升麻 白藓皮 沙参（各二两） 龙齿（三两） 蚱蝉（七枚，去翅，炙，研，汤成内之）石膏（八两） 寒水石（六两，碎研，裹） 甘竹沥（二升，汤熟内之）上十一味切，以水九升，煮取三升。温，分三服，相去六、七里久。若小儿孩子患，药各减量，取多少细细饮之，立瘥。忌醋物。<br />
<br />
　　《外台》：《广济》疗小儿惊痫，体羸不堪，疗子母五痫煎方。<br />
<br />
　　钩藤（二分） 知母 子芩（各四分） 甘草（炙） 升麻 沙参（各三分） 寒水石（六分） 蚱蝉（一枚，去翅，炙） 蜣螂（三枚，炙）上九味捣、筛。以好蜜和薄泔，着铜钵于沸汤调之，搅不停手，如饴糖。煎成，稍稍别出少许。一日儿，啖之一枚，枣核大，日夜五、六过服不妨；五六十日儿，啖之三枚；一百日儿，啖四枚；二百日儿至三百日儿，啖五枚；三岁儿，啖七枚。以意量之。<br />
<br />
　　《药性论》治小儿惊痫、客忤。<br />
<br />
　　镇心安神方麝香当门子（一粒） 丹砂（一块，大小相似）上以细研，熟水灌之下。<br />
<br />
　　《药性论》治小儿惊痫方。<br />
<br />
　　上以 羊角烧灰，酒服之少许。<br />
<br />
　　《圣惠》治小儿忽得惊痫，壮热口燥。<br />
<br />
　　钩藤散方钩藤 白茯苓 黄芩 川升麻 白藓皮（各三分） 龙齿 元参 石膏 寒水石（各一两）上件药捣，粗罗为散。每服一钱，以水一小盏，煎至五分，去滓；入竹沥半合，搅令匀，重煎一、两沸，分温二服。更量儿大小以意加减。<br />
<br />
　　《圣惠》治小儿惊痫，发作不定。<br />
<br />
　　蛇蜕皮散方蛇蜕皮（五寸，炙黄） 蚱蝉（十枚） 蜣螂（三枚，各去翅，足，微炙） 麻黄（去根节） 甘草（炙微赤，锉）当归（锉，微炒） 细辛 黄 （锉碎。各半两） 人参（三分，去芦头） 川大黄（一两，锉碎，微炒）上件药捣，粗罗为散。每服一钱，以水一小盏，煎至五分，去滓；入牛黄二豆许，搅令匀，温服。更量儿大小以意加减（《婴孺方》云：儿体气羸者，以桂心二分代大黄，治百病惊痫。初瘥后，变成诸疾、风痫悉治之。）《圣惠》治小儿惊痫，仰目嚼舌，精神昏闷。宜服钩藤散方钩藤 川大黄（锉碎，微炒） 子芩（各半两） 龙齿 麦门冬（去心，焙） 石膏（各三分） 栀子仁（一分）上件药捣，粗罗为散。每服一钱，水一小盏，煎至五分，去滓。量儿大小分减，不计时候，温服。<br />
<br />
　　《圣惠》治小儿惊痫，邪气发即吐涎，迷闷难醒。<br />
<br />
　　白藓皮散方白藓皮 钩藤 龙齿（各一两） 犀角屑（三分） 子芩（三分） 蚱蝉（半两，去翅、足，微炒）上件药捣，罗为散。每服一钱，以水一小盏，入淡竹叶七片，煎至五分，去滓。量儿大小加减服之。<br />
<br />
　　《圣惠》治小儿惊痫，壮热心躁，发歇不定。宜服牛黄散子方牛黄（一分） 马牙硝 铁粉 龙齿（各三分）上件药都细研为散。每于乳食后，以熟水调下半钱。量儿大小以意加减。<br />
<br />
　　《圣惠》治小儿心肺积热，发惊痫，烦闷吐逆，心神昏迷，痰涎壅滞。<br />
<br />
　　朱砂丸方朱砂 牛黄 铅霜（各细研） 干蝎 蚕蛾（并微炒。各一分） 腻粉（一钱） 脑麝（各细研，半分） 天浆子（二七枚，内有物者，微炒）上件药捣，罗为末，都研令匀，炼蜜和丸如黍米大。每服以薄荷汤化五丸服。量儿大小以意加减。<br />
<br />
　　《圣惠》治小儿惊痫，多涎体热。<br />
<br />
　　犀角丸方犀角屑 天麻 白附子（炮裂） 天竺黄 铅霜（并细研。各半两） 朱砂（一两，细研，水飞过）上件药捣，罗为末，入研了药，更研令匀，以软饭和丸如绿豆大。每服煎竹叶汤下五丸。看儿大小加减丸数服之。<br />
<br />
　　《圣惠》治小儿惊痫。<br />
<br />
　　镇心丸方金银箔（各细研，五十片） 防葵 水银（以少枣瓤研，令星尽） 铁粉 紫石英（细研，水飞过） 真珠（末）雄黄（细研） 人参（去芦头） 白芍药（各半两） 牛黄（细研） 远志（去心） 汉防己 白蔹（各一分） 川大黄（锉碎，微炒） 茯神（各三分）上件药捣，罗为末，入研了药，都研令匀，炼蜜和丸如绿豆大。每服以薄荷汤下三丸，日三服。看儿大小以意加减服之。<br />

                    <br>
                        <br />
　　《圣惠》治小儿惊痫壮热，心神不定。<br />
<br />
　　犀角丸方犀角屑 麝香（各半两） 朱砂 天竺黄 牛黄（并细研） 干蝎（微炒。各一分） 天南星（半分，炮裂）上件药捣，罗为末，水浸，蒸饼，和丸如绿豆大。每服以薄荷汤下三丸，日三、四服。量儿大小以意加减。<br />
<br />
　　《圣惠》治小儿惊痫邪气，皮肉壮热，呕吐心烦，不得安睡。<br />
<br />
　　虎睛丸方虎睛（一对，细研） 牛黄 天竺黄 麝香（各细研，一分） 川升麻 钩藤 甘草（炙微赤，锉） 犀角屑 栀子仁（各半两） 川大黄（一两，锉碎，微炒） 蚱蝉 蜣螂（各去翅足，微炒，三枚） 蛇蜕皮（五寸，烧灰）上件药捣，罗为末，炼蜜和丸如绿豆大。三岁儿，以粥饮，研三丸服之。量儿大小以意加减。<br />
<br />
　　《圣惠》治小儿惊痫，频发不定。<br />
<br />
　　至宝丸方金银箔（各五十片，细研） 川升麻 子芩 犀角屑 栀子仁 川大黄（锉碎，微炒） 朱砂（细研，水飞过。各一两） 铁粉 龙齿（并细研。各二两） 麦门冬（一两半，去心，焙） 蜣螂（三枚，去翅足，微炒）上件药捣，罗为末，入研了药，同研令匀，炼蜜和丸如麻子大。每服煎竹叶汤研下五丸。更量儿大小加减服之。<br />
<br />
　　《圣惠》治小儿惊痫烦热，眠卧不安。<br />
<br />
　　龙脑丸方龙脑（半分，细研） 朱砂（一两，细研，水飞过） 粉霜（半两，细研） 铁粉 龙齿（各细研，二两） 人参（三分，去芦头）上件药捣，罗为末，入研了药，同研令匀，炼蜜和丸如麻子大。不计时候，以粥饮下五丸。更看儿大小以意加减。<br />
<br />
　　《圣惠》治小儿惊痫发热，搐搦不定。<br />
<br />
　　铅霜丸方铅霜（细研） 马牙硝（各半两） 朱砂（细研，水飞过） 铁粉（细研。各一两） 麝香（半分，细研） 川大黄（锉碎，微炒） 人参（去芦头。各三分） 羌活 芎 白茯苓 牛黄 干蝎（微炒） 龙胆（去芦头。各一分）上件药捣，罗为末，入研了药，同研令匀，炼蜜和丸如绿豆大。每服不计时候，以荆芥薄荷汤下五丸。量儿大小以意加减服之。<br />
<br />
　　《圣惠》治小儿惊痫。<br />
<br />
　　蛇黄丸方蛇黄（三枚大者，细研） 麝香（半分） 郁金（三分，为末） 金银箔（各细研，五十片）上件药同研令匀，以粳米饭和丸如绿豆大。每服用磨刀水煎一、两沸，如人体，下三丸。更量儿大小以意加减。<br />
<br />
　　《圣惠》治小儿惊痫，体热羸瘦。<br />
<br />
　　钩藤煎方钩藤 沙参（去芦头。各一分） 子芩 甘草（炙微赤，锉） 川升麻 知母（各半两） 寒水石（三分） 蚱蝉（二枚，去翅、足，微炙） 蜣螂（二枚，去翅、足，微炙）上件药捣，罗为末，入蜜五两，以慢火煎，炼为膏。每以熟水调一杏仁大服，日三服。量儿大小以意加减。<br />
<br />
　　《圣惠》治小儿惊痫，频频发动，经久不瘥，肌体瘦弱。<br />
<br />
　　蚱蝉煎方蚱蝉（三枚，去翅足，微炙） 麻黄（去根节） 钩藤（各一分） 柴胡（去苗） 白芍药 犀角屑 知母 沙参（去芦头） 甘草（炙微赤，锉） 杏仁（汤浸，去皮尖、双仁，研作膏。各半两） 蛇蜕皮（五寸，烧灰） 生姜汁（一合） 牛黄（一分，细研） 生地黄汁（一两） 石膏 子芩 蜜龙齿（各一两）上件药除姜汁、地黄汁、蜜、杏仁、牛黄外，并细锉。先以水二大盏，煎至一盏，去滓；入竹沥一小盏，又煎五七沸，纳杏仁、蜜、姜汁、地黄汁；以慢火煎，搅不停手，约十余沸，放冷，于瓷合中盛；入牛黄，搅令匀。每一合，分为三服。更量儿大小加减。<br />
<br />
　　《圣惠》治小儿发惊痫，体瘦烦热。<br />
<br />
　　犀角煎方犀角屑 知母 川升麻（各一两） 子芩 人参（去芦头） 钩藤（各三分） 蚱蝉（二枚，去翅足，微炒） 蛇蜕皮（三寸，微炙） 甘草（炙微赤，锉） 柴胡（去苗。各半两）上件药捣，罗为末，用水二盏入银锅中，以文火煎取六分，去滓；入蜜二合，竹沥一小盏，再煎如锡。每服抄半钱，以温水调化服之。更量儿大小以意加减。<br />
<br />
　　《圣惠》治小儿惊痫，四肢抽掣及身体反张，目睛上视，色青，大叫声不转者。宜服寒水石散方寒水石 紫石英 石膏 贝齿（各半两） 龙齿（一两）上件药捣碎，以水二大盏煎至一盏，去滓。量儿大小分减服之。<br />
<br />
　　《圣惠》治小儿惊痫极妙方。<br />
<br />
　　铁粉 石膏 牡蛎粉（各一分） 黄丹（半两）上件药细研为散，以井华水调下半钱。量儿大小加减服之。<br />
<br />
　　《圣惠》治小儿惊痫，连发不醒，体羸反张，不堪服药。<br />
<br />
　　麻黄拭体方麻黄（去根节） 葛根 雷丸（各三两） 金（一两） 石膏（五两，末） 蛇蜕皮（一条）上件药细锉，用水七升，煎取一升，去滓。以软帛浸，拭儿身上，即效。<br />
<br />
　　《圣惠》治小儿二十四种惊痫，壮热，抽掣手足，呕吐，夜啼，睡卧不安。<br />
<br />
　　虎睛丸方虎睛（一对，微炙，细研） 牛黄（细研） 川大黄（锉碎，微炒） 白茯苓（各一分） 人参（半两，去芦头）蛇蜕皮（五寸，微炙）上件药捣，罗为末，炼蜜和丸如绿豆大。一、二岁儿每服以乳汁化破二丸服，三、四岁儿薄荷汤化破五丸服。更看儿大小以意加减服。<br />
<br />
　　《圣惠》治小儿二十四种诸惊痫，眼口牵掣，嚼舌反拗。<br />
<br />
　　牛黄散方牛黄（一分，细研） 石膏（细研） 钩藤（各一两半） 甘草（炙微赤，锉） 白蔹（各一两） 蛇蜕皮（半分，炙令黄色）上件药捣，罗为散。每服一钱，以水一小盏，煎至五分，去滓，入牛黄一字。不计时候，量儿大小分减温服。<br />
<br />
　　《圣惠》碧雪 治大人、小儿心热惊狂，诸痫热病皆主之方。<br />
<br />
　　川升麻（二两） 黄芩 钩藤 犀角屑 青黛（各一两） 虎睛（一对，取） 天竺黄（半两） 脑麝（各一分）川朴硝（一斤） 竹沥（三合）上件药虎睛、天竺黄、脑麝、青黛等别细研，入余药并细锉。用水一斗，煎至三升，滤去滓；澄清，下朴硝，微火更煎，以柳木篦搅令匀，勿住手，候消散，下竹沥并研了药，更搅令匀。候稍凝，即于新瓦盆中盛，经宿即凝，捣、罗为散。每服以金银汤调下二钱，食后并夜临卧时服。老少以意服之。<br />
<br />
　　《圣惠》治小儿百日以来至三、四岁肝心风热，发惊痫掣 ，身体如火。<br />
<br />
　　犀角散方犀角屑 钩藤 黄芩 川升麻（各一两） 龙齿（二两） 麦门冬（一两半，去心，焙）上件药捣，粗罗为散。每服一钱，用水一小盏，入竹叶七片，煎至五分，去滓。量儿大小分减温服。<br />
<br />
　　《圣惠》治小儿一岁至四岁壮热，大惊发痫。<br />
<br />
　　石膏散方石膏（细研） 子芩 知母 川大黄（锉碎，微炒） 葛根（锉） 龙齿（各一两） 蚱蝉（二枚，微炙） 柴胡（一两半，去苗） 川升麻 麻黄（去根节） 钩藤（各三分） 栀子仁 赤芍药（各半两） 甘草（一分，炙微赤，锉）上件药捣，粗罗为散。每服一钱，以水一小盏，煎至五分，去滓；入竹沥一合，更煎一、两沸。量儿大小加减温服。<br />
<br />
　　《圣惠》治小儿四、五岁忽患惊痫。<br />
<br />
　　钩藤散方钩藤 石膏（细研，水飞过） 栀子仁（各半两） 犀角屑 牛黄（细研） 防风 人参（各去芦头） 独活（各一分） 虎睛（一对） 蚱蝉（一枚。各微）上件药捣，细罗为散。每服一钱，水一中盏，煎至五分，和滓。分为二服，如人行二、三里进一服。更量儿大小以意加减。<br />
<br />
　　《圣惠》治中风目眩，羸瘦，小儿惊痫及五劳，手足无力。宜吃蒸羊头肉方白羊头（一枚，洗如法）上蒸令极熟，细切，以五味汁食之；或作脍，入五辛酱醋食之，亦得。<br />
<br />
　　《博济方》治小儿惊痫及大人卒中恶风，涎潮昏重，口眼 斜，四肢 拽，口噤不省。<br />
<br />
　　大效延寿丹辰锦砂 腻粉 铁焰粉 白附子（各二两） 蛇黄（用醋浸少时，以大火 过） 大附子（炮。各九两） 天南星（生，净洗） 羌活 巴豆（槌碎，用新水浸，逐日换水，七日后，以纸裹，压出油用） 牛膝（去苗，酒浸，焙） 蝎梢（各三两） 生金 生银（各别研，一分） 麝香 真牛黄（各别研，一两一分）上件十五味同研，和为细末，以蜜和粟米饮搜和为丸，如鸡头大。每中恶风、 缓及五般痫疾，薄荷酒磨下一丸，老人半丸。小儿惊痫，十岁以上，一丸分四服；四岁以下，一丸分五服；新生孩儿，一丸分七服，并用蜜水磨下。如中风者，发直，面如桃花色，口眼俱闭，喉中作声，汗出如油及汗出不流，多要下泄；或泻血者并是恶候，更不用服。唯口噤眼开者，药下立瘥。如缠喉风壅塞，气息不通将绝者，急化一丸，生姜薄荷酒下，必效。<br />
<br />
　　太医局紫雪 疗香港脚毒遍内外，烦热不解，口中生疮，狂易叫走；瘴疫，毒疠，卒死，温疟，五尸，五疰，心腹诸疾， 刺切痛及解诸热药毒发，邪热卒黄等，并解蛊毒魅，野道热毒。又治小儿惊痫百病。<br />
<br />
　　黄金（一百两。《千金翼》用十六两） 石膏 寒水石 磁石 滑石（各三斤，捣碎。《千金翼》无滑石）以上用水一斛煮至四斗，去滓。入下项：元参（洗，焙，捣碎） 升麻（各一斤） 羚羊角（屑） 犀角屑 青木香 沉香（并捣碎。各五两） 丁香（一两，捣碎。《千金翼》用四两） 甘草（炙，锉，八两）以上八味入前药汁，再煮取一斗五升，去滓。入下项：硝石（四升，芒硝亦得，每升重七两七钱半） 朴硝（精者十斤。《千金翼》用四升）以上二味入前药汁中，微火煎，柳木篦搅不住手，候有七升，投在木盆中，半日欲凝。入下项：朱砂（飞研，三两） 麝香当门子（一两二钱半。《千金翼》用麝粉半两余，斤两不注者皆同）以上二味入前药汁中，搅调令匀。寒之二日，上件药成霜雪，紫色。每服一钱或二钱，用冷水调下。大人、小儿临时以意加减，食后服。<br />
<br />
　　《养生必用》桃奴丸 治心气虚，有热，恍惚不常，言语错乱，尸疰客忤，魇梦不祥，小儿惊痫并宜服方。<br />
<br />
　　桃枭（七枚，别为末，桃不成实，经冬在枝上不落者是也） 桃仁（十四枚，去皮尖，炒，别研） 安息香（一两，以无灰酒斟酌多少，研，飞去砂石，银器中入上二味，慢火熬成膏） 生玳瑁（镑过，杵为末、要细，一两） 琥珀（三分，别研） 雄黄（用桃叶煮，水研飞，取三分） 辰砂（研飞，半两） 黑犀（石上以水磨，澄去水，取末，半两） 牛黄脑麝（各一分，别研）上细末，和前膏，丸如鸡头，阴干，密器封，安静室。人参汤研服一丸，食后临卧。<br />
<br />
　　《养生必用》鸡舌香丸 治忧恙、逆冲、痞结等气，胸管窒塞、噎闷，脏腑积聚，欲作 瘕；酒食毒，痰癖，呕逆，有妨食饮。兼治小儿惊痫，客忤，泄利等方。<br />
<br />
　　鸡舌香（用母丁香） 墨（略烧） 麝香 牛黄（并别研） 犀角（末） 铁铧粉（各一分半） 枣（五枚，烧，存性） 荆三棱（末，一钱） 乌梅（肉，焙干，一分） 巴豆（大者十五枚，去皮心、膜，浆水煮三五十沸，再入麸炒，令赤色，别研）上为末，煮糊和丸如黄米大。每服三、五丸，煎人参汤下，渐渐加至七丸至十丸，食后服。<br />
<br />
　　茅先生小儿镇心惊痫雄朱散方朱砂 雄黄 真珠（末） 硼砂 水银 铅（各半两，先将铅在铫子内煮溶，便放水银泼转成砂子，泻出放冷即用之） 全蝎 白附子（各三钱） 脑麝（随意入）上前件药各研，一处为末。每服一字、半钱，用荆芥、薄荷煎汤，入蜜少许，同调下。<br />
<br />
　　《婴孺》治惊痫发热，如无痫但似热，即与服之方。<br />
<br />
　　升麻 子芩 犀角 大黄（各六分）上，水二升半，煮一升二合，候温，渐渐与服。微利三、两行。切忌面、猪、鱼、醋物。<br />
<br />
　　《婴孺》又方月候血上取和青黛，新汲水调。一服一大钱，入口即瘥。童儿增减，如神。<br />
<br />
　　《婴孺》又方上以熊胆，水调服少许，妙。<br />
<br />
　　《婴孺》又方上麻油少少吃之，亦妙。<br />
<br />
　　《婴孺》又方上以铁粉，水调，常服之。<br />
<br />
　　《婴孺》又方干姜 凝水石上敷头，大佳。医云：此病是气不通，常与薏苡仁、紫苏粥食，大良。<br />
<br />
　　《婴孺》治热风常发惊痫，每发或吐沫方。<br />
<br />
　　钩藤 防葵 羚羊角（屑） 人参 茯苓 远志（去心） 汉防己（各八分） 麦门冬（去心） 龙齿（研。各十二分） 铁精（六分，研） 杏仁（十分，去皮尖，炒，别研入）上为末，蜜丸大豆大。空心饮下三十丸，渐加至五六十丸，常服大佳。忌猪、牛肉及醋。小儿量多少服。<br />
<br />
　　《婴孺》治少小惊痫，胀满，掣缩，吐 。<br />
<br />
　　百病汤方黄 黄芩 钩藤（各一分） 蚱蝉（炙，三分） 甘草（二分，炙） 蛇蜕皮（一寸，炙） 牛黄（三铢）上，水一升半煮六合。百日儿与半合，二岁三合，取利为度。有汗则以粉粉之。<br />
<br />
　　《婴孺》治少小惊痫，掣缩不止。<br />
<br />
　　十二味牛黄豚血汤方豚血（五合，炙） 牛黄 当归 大黄 人参（各四分） 蜣螂 蚱蝉（各二十个，炙） 芎 黄芩（各八分）葛根（十二分） 鼠屎（四两） 蛇蜕皮（五寸） 蜂房（八分）上十三味，入酒五升，煮取四升，去滓。服二合，日三夜二。此论一岁儿耳。三岁儿服三合，神效。<br />
<br />
　　《婴孺》治少小惊痫，壮热中风，四肢掣 ，吐舌出沫。<br />
<br />
　　当归汤方当归（二分） 豚卵（二双，切细）上二物以醇酒三升，煮取一升，为二服。儿小即用一卵（一大，枣二十个大者）《婴孺》治少小惊痫经年，小劳辄发。<br />
<br />
　　牛黄酒方牛黄 钟乳（研。各八分） 麻黄（去节） 秦艽 人参（各六分） 桂心（七分） 龙角 白术 甘草 当归 细辛（各五分） 杏仁（四分） 蜀椒（三分，汗） 蜣螂（九枚，炙）上十四味切，入绢袋中，酒五升浸之。随时月数，服半合，日三。<br />

                    <br>
                        <br />
　　《婴孺》治少小痰实结癖，或腹内坚强，惊痫百病。<br />
<br />
　　牛黄丸方牛黄 元参 干姜（各二分） 苦参 丹参 桔梗 甘草（炙） 人参（各四分） 甘遂（炒） 沙参（炙。各五分） 虫（十四个） 大黄（十二分） 蜀椒（四分，汗） 巴豆（一百粒，去皮心，炒，别研入） 葶苈（一合半，炒）上为末，蜜丸如小豆大。一服二丸，饮下。<br />
<br />
　　《婴孺》治少小癖实，惊痫百病。<br />
<br />
　　牛黄丸方牛黄 芒硝 真珠（末） 甘遂（炒） 雄黄（各四分） 麝香（一分） 蜀椒（三铢，炒汗） 蜈蚣（一条，去足） 蚱蝉（十四个，炙） 巴豆（五分，去皮心，炒，别研入）上为末，入巴豆匀，次下真珠末，煎蜜三合令如饴，白蜡一两水煎和熟，下诸药，杵和得所。有病者，一服如麻子大二丸饮下，日一服，快下为度。<br />
<br />
　　《婴孺》治少小惊痫除热，常服蛇蜕皮丸方。<br />
<br />
　　蛇蜕皮（炙） 细辛 黄芩 蜣螂（炙，用自死者） 牛黄（各一分） 大黄（五分）上以为末，蜜丸小豆大。服三丸；不知，稍增之。日三。<br />
<br />
　　《婴孺》治少小伤寒，温病，惊痫，以入八味人参浴汤方人参 牡蛎 雷丸（各半升） 沙参 苦参 元参 丹参（各一升） 大黄（三升）上以水三斗，作东向灶，以苇薪煮三沸，停后煮小沸留之，度一斗许，去滓。先以三指染药汁，注儿口二七已。大染手，湿吻、额、腹、背以后，如炊物温之；再浴，度尽七升止。一日一浴，甚者三浴。三日无令儿见风，浴时避目及阴也。<br />
<br />
　　《婴孺》又方露蜂房（一个）上以五升水煎令浓赤。浴儿，三、四日一遍。<br />
<br />
　　《婴孺》治少小惊痫掣 ，一日一夜百余发。<br />
<br />
　　葛散子方葛（炒） 雄黄 甘草（炙。各六分） 当归（三两，好者）上为末，取一小豆乳汁和，令咽之，日夜三、四服。若不可服，用当归半两、小豚卵一具并切，酒一升二合，煮八合。服半合至一合。量儿大小，日夜三、四服，大妙。<br />
<br />
　　张涣截惊痫安神汤方白茯苓（二两） 甘草 犀角（末。各一分） 人参（去芦头） 远志（去心） 菖蒲（一寸九节者） 白藓皮（各一两） 石膏（半两）上件捣，罗为细末。每服一钱，水一盏，入去心麦冬少许，煎五分，去滓。放温，时时与服。<br />
<br />
　　张涣天竺黄散方 治惊痫啼叫。<br />
<br />
　　天竺黄（一两，研） 牡蛎粉 白芍药 犀角屑 白附子 天麻 干蝎 人参（去芦头。各半两）上件捣，罗为细末。每服一钱，水八分，生姜、薄荷各少许，煎四分，去滓。温服。<br />
<br />
　　张涣镇心膏 治惊痫及发痫挟热者，尤宜服之。<br />
<br />
　　远志（一两，去心） 汉防己 人参（去芦头） 川大黄（微炮） 茯神（各半两）以上捣，罗为细末。次用：好朱砂（一两，细研，水飞） 龙脑（一钱，细研） 水磨雄黄（一分，细研，水飞） 金箔（三十片） 银箔（二十片。各细研）上件一处拌匀，炼蜜成膏。每服一皂皂大，煎薄荷汤化下，乳后。<br />
<br />
　　张涣犀角丹方 治惊痫闷乱。<br />
<br />
　　犀角屑 天南星（微炒。各一两） 干蝎（半两）以上捣，罗为细末。次用：朱砂（半两，细研，水飞） 牛黄（一分，研） 麝香（一钱，研）上件都一处拌匀，水浸、蒸饼，和丸如黍米大。每服十五粒，煎人参汤下。<br />
<br />
　　张涣蛇蜕丹方 治惊痫涎盛。<br />
<br />
　　蛇蜕皮（五寸，烧灰） 麝香 牛黄 腻粉 天竺黄（各细研） 钩藤（取末。各一分） 虎睛（一对，炙，研）蜣螂（三枚，去翅、足，微炒，取末）上件都拌匀，炼蜜和丸如黍米大。每服七粒至十粒，用麦门冬去心煎汤下。<br />
<br />
　　《婴童宝鉴》治小儿惊痫，搐搦、眼上、身热。<br />
<br />
　　 散方白附子 朱砂（各一钱，末） 巴豆（四十四粒，研，不去油） 腻粉（半钱） 棘冈子（三枚，去壳） 麝香（一字）上件细研匀如面。每服一字，再研薄荷汤调下。量大小用药。<br />
<br />
　　《婴童宝鉴》治小儿惊痫，手足螈 ，身热眼上。<br />
<br />
　　紫汞膏汞（一钱重，枣肉五个，研汞成泥，然后入诸药） 朱砂（末，二钱） 蝎尾（肉七枚，去心、膜） 黑附子（尖，一个） 生姜（一块，去皮） 生天南星（心中末，一钱） 腻粉（五钱匕）上件都研为膏。每服鸡头大，薄荷汤化开服。量大小用，微取下涎，立效。<br />
<br />
　　《万全方》治小儿诸痫惊惕，掣 及中客忤。<br />
<br />
　　宜服牛黄丸牛黄（细研） 熊胆 人参 细辛 赤芍药 当归（微炒） 栝蒌根 防风（去苗。各半两） 川大黄（一两，微炒） 蚱蝉（七枚，去翅足，炒） 巴豆（三十枚，去皮，心，研如泥） 蛇蜕皮（五寸，炙黄色） 麝香（一分，研）甘草（三分，炙）上件药捣，罗为末，入巴豆研匀，炼蜜和杵，丸如麻子大。初生一月至百日儿，每服一丸；一岁至三岁服两丸；四岁至五岁服三丸，并用薄荷汤下，快利为度。<br />
<br />
　　《万全方》治小儿惊痫，壮热，心神不定。<br />
<br />
　　犀角丸方犀角屑（半两） 朱砂 天竺黄 麝香 牛黄（各细研） 干蝎（微炒） 天南星（炮） 人参（以上各一两）上件药捣，罗为末，水浸、蒸饼，和丸如绿豆大。每服三丸，以薄荷汤下。量儿大小加减。<br />
<br />
　　《刘氏家传》治小儿惊痫方青州白丸子（半两） 阴阳硫黄（系生、熟者各用绿豆大） 蝎（两个全者，不得用火焙，要晒干。一法，用蝎梢）上同为细末。每一岁至五岁半钱，六岁至十岁一平钱，用无灰好酒下。忌动风物，小儿奶母亦忌口。若惊发作，用无灰酒下一大钱，病深者不过十服。<br />
<br />
　　《王氏手集》辰砂乳香丸 亦名镇惊安神丸方。治惊痫，胎风壮热，螈 ，弄舌摇头，眠睡不稳，目睛上视，口眼牵引，痰实咳嗽，咬齿谵语。<br />
<br />
　　半夏（炮） 乳香 朱砂（各研）上各等分，为细末，面糊为丸。每服十丸，乳食后，温薄荷汤下。量儿大小增减。<br />
<br />
　　《孔氏家传》治小儿诸风惊痫及诸痢。<br />
<br />
　　青金丹方青黛（三分） 雄黄（研） 胡黄连（各二分） 朱砂 芦荟（各研） 腻粉 熊胆（温水化） 白附子（各一分）麝香（半分） 蟾酥 水银（各一皂子大） 铅霜 龙脑（各一字）上同入乳钵，再研令匀，用 猪胆一枚，取汁熬过，浸，蒸饼少许，为丸黄米大，曝干。一岁可服二丸，量儿大小，增减服之。诸风惊痫，先以温水化，滴鼻中令嚏。戴目者当自下，螈 亦定，更用薄荷汤下。诸疳，粥饮下。变蒸寒热，薄荷汤下。诸泻痢，粥米饮下。疳蛔咬心，苦楝子煎汤下。赤烂口齿，疳虫口疮等，乳汁研，涂病处。疳眼雀目，白羊子肝一枚，竹刀子批开，纳药肝中，以麻缕缠，米泔煮，令熟，空腹服。<br />
<br />
　　乳母常忌毒鱼、大蒜、鸡、鸭、猪肉。治疳最佳。<br />
<br />
　　《赵氏家传》治小儿因吐泻后虚风，眼涩多睡，潮搐惊痫及丈夫、妇人一切虚风，头旋眼黑，恶心吐逆，筋脉紧缓，手足麻木，身体疼痛，精神不爽。<br />
<br />
　　 丸方全蝎（微炒） 白僵蚕 雄黄（研） 白附子（炮） 天麻（锉碎） 朱砂 麝香（各细研） 天南星（湿纸裹，炮，秤用） 半夏（汤浸五、七次，去黑脐，生姜三分，取汁煮，令尽焙干。各一分） 乌蛇梢（尾穿一百足钱者佳，于项后粗处取七寸，酒浸七日，去皮、骨，慢火炙黄）上十味再同研细，生姜汁煮，稀糊为丸如黍米大。每服三岁以下七丸，五岁以下十丸，五岁以上十五丸，荆芥汤下，不计时候。大人丸如绿豆大，每服二十丸，荆芥汤茶下。如急用，即以二十丸研碎，荆芥、生姜浓煎汤化下。<br />
<br />
　　长沙医者郑愈传治惊风痫病，眼目翻视，牙关噤急，口内无气，唇赤，用夺命散方蜈蚣（赤者一条） 轻粉 朱砂 麝香 白附子 牛黄（以上各一分） 水银（用枣肉少许研，不见星，秤一钱）蟾酥（半钱） 天南星（一个，去心） 真珠（末，一字） 巴豆霜（三个，去油）上为末，枣肉和丸。每服三丸，薄荷汤下。口噤不开，研，灌入鼻中。心烦壮热，荆芥汤下。加减服。<br />
<br />
　　卷第十二<br />
<br />
　　食痫第三《巢氏病源》：食痫者，因乳哺不节所成。<br />
<br />
　　《圣惠》论：夫小儿食痫者，由脏腑壅滞，内有积热，因其哺乳过度，气血不调之所致也。此皆乳母食饮无常，恚怒不节，烦毒之气在于胸中，便即乳儿，致使结滞不消，邪热蕴积，肠胃痞塞，不得宣通，则令壮热多惊，四肢抽掣，故发痫也。<br />
<br />
　　张涣云：每遇伤饱即发，乃名食痫。<br />
<br />
　　《圣惠》治小儿食痫，四肢抽掣，壮热惊悸，乳食不消，痰涎壅滞，发歇不定。宜服代赭丸方代赭 朱砂（各细研） 马牙硝 川大黄（锉碎，微炒） 水银（以少枣瓤研，各令星尽，各一分） 金银箔（各二十片，细研） 蟾酥（一钱，研入） 巴豆（七枚，去皮心，研，纸裹压去油） 腻粉 麝香（各半分，细研） 龙脑（细研，半钱） 蝎梢（四十九枚，微炒） 天浆子（二七枚内有物者，炒）上件药捣，罗为末，炼蜜和丸如黍粒大。每服以薄荷汤下二丸，日三服。量儿大小以意加减。<br />
<br />
　　《圣惠》治小儿食痫及惊风百病。<br />
<br />
　　虎睛丸方虎睛（一对，微炒，取仁） 牛黄 朱砂（各细研） 真珠（末） 甘遂（煨黄） 赤芍药 赤茯苓 甘草（炙微赤，锉） 牡蛎（炒黄） 杏仁（汤浸，去皮尖，双仁，麸炒微黄。各一分） 麝香（半分，细研） 犀角屑 巴豆（去皮心，纸裹去油。各半两）上件药捣，罗为末，用糯米饭和丸如绿豆大。每服以荆芥汤下二丸。量儿大小以意加减。<br />
<br />
　　《圣惠》治小儿食痫。<br />
<br />
　　朱砂丸方朱砂（一两，细研，水飞过） 川大黄（锉碎，微炒） 石（细研，半两） 牛黄 雄黄（并细研） 桂心 云母粉 半夏（汤洗七次，去滑） 黄连（去须） 雷丸 代赭 真珠（末） 干姜（炮裂，锉） 巴豆（去皮心、膜，炒黄。各一分）上件药捣，罗为末，炼蜜和丸如黍米大。百日内儿，以乳汁下二丸；三岁至七岁，以粥饮下五丸。量儿大小加减服之。<br />
<br />
　　《圣惠》治小儿食痫，喘息粗。<br />
<br />
　　真珠丸方真珠（末） 天竺黄 雄黄 巴豆（去皮心，压去油） 麝香 丁头代赭（捣、罗为末） 杏仁（汤浸，去皮尖，双仁，研如膏。各一分）上件药都细研令匀，炼蜜和丸如黄米大。一岁、二岁，每服以温水下五丸。量儿大小以意加减。<br />
<br />
　　《圣惠》治小儿食痫，乳癖、积聚、壮热，心神多惊。<br />
<br />
　　牛黄丸方牛黄 朱砂 铅霜（各细研） 真珠（末） 犀角（屑） 牡蛎粉 甘草（炙微赤，锉） 杏仁（汤浸，去皮尖、双仁，研如膏。各一分） 麝香（半两，细研） 巴豆（十粒，去皮心，研，纸裹压去油）上件药捣，罗为末，入研了药，同研令匀，炼蜜和丸如麻子大。三岁儿以金银薄荷汤下二丸。量儿大小以意加减。<br />
<br />
　　《圣惠》治小儿七岁以下食痫壮热，无辜 癖等。<br />
<br />
　　雄黄丸方雄黄 麝香 牛黄（各细研） 朱砂 石膏（各细研，水飞过） 蕤仁（汤浸，去赤皮） 牡蛎粉 巴豆（去皮心、膜，压出油。各半两） 甘遂（一分，煨微黄）上件药捣，罗为末，炼蜜和丸如黍米大。每服以粥饮下三丸，如利三、两度勿怪。更随儿大小加减服之。<br />
<br />
　　《圣惠》治小儿食痫，化聚滞奶食，坠涎，利大肠。<br />
<br />
　　真珠丸方真珠（末） 天竺黄 朱砂（并细研。各一分） 雄黄 麝香（各细研） 代赭 蜣螂（微炙） 杏仁（汤浸，去皮尖、双仁，麸炒微黄。各半两） 巴豆（十粒，用油煎，令褐色，与杏仁研）上件药都研为末，炼蜜和丸如绿豆大。每服以生姜汤下二丸。量儿大小以意加减。<br />
<br />
　　《圣惠》治小儿食痫，心胸痰滞，大小便常多秘涩。<br />
<br />
　　防葵丸方防葵（末） 滑石（各半两） 牛黄 麝香（各半分） 巴豆（二十粒，取霜） 腻粉 朱砂（各一分） 蛇蜕皮（一条，烧灰）上件药同细研，以糯米饭和丸如黍米大。每服以粥饮下二丸。量儿大小增减服之。<br />
<br />
　　《圣惠》治小儿食痫，乳食不消，心腹壅滞，四肢惊掣，宜服此方。<br />
<br />
　　朱砂 五灵脂（各一分） 巴豆（五枚，去皮心，研，纸裹压出油）上件药细研如粉，用烧粟米饭和丸如黄米大。一、二岁儿，每服用温水下二丸，以吐利为妙。量儿大小以意加减。<br />
<br />
　　《圣惠》治小儿乳食不消，心腹结实，壮热烦闷，摇头反目，口吐涎沫，名为食痫。<br />
<br />
　　铅霜丸方铅霜 腻粉（各一分） 巴豆（五粒，去皮、心，纸裹压去油）上件药都研为末，以糯米饭和丸如粟米大。每服以通草薄荷汤下一丸，三岁以上加丸服之。<br />
<br />
　　《圣惠》治小儿食痫，坠痰涎。<br />
<br />
　　金箔丸方金箔（五片，细研） 甘遂（一分，煨微黄，捣为末） 腻粉（三分）上件药拌和，研令匀，以枣瓤和作剂子，以五片金箔裹上，更着湿纸裹煨，灰火煨匀热，候冷取研，丸如绿豆大。每服以人参汤下二丸。量儿大小以意加减。<br />
<br />
　　张涣雄珠膏方 治食痫，快胸膈。<br />
<br />
　　牛黄（研） 真珠（末，研） 白僵蚕（细研） 丁头代赭（捣为细末） 蕤仁（汤浸，去赤皮，为细末。各一分）雄黄（半两，水磨精明者，细研）上件同拌匀，炼蜜和丸如鸡头大。每服一丸至二丸，人参汤化下。<br />
<br />
　　张涣妙圣丹方 治食痫，利胸膈。<br />
<br />
　　木香 代赭石 马牙硝 川大黄（炮。各一分） 蝎梢（四十九枚，微炒）以上捣，罗为细末。次用：朱砂（半两，细研，水飞） 麝香（一钱，研） 龙脑（半钱，研） 腻粉（半分） 巴豆（七个，去皮心、膜，纸裹出油细研）上件一处拌匀，滴水和丸如黍粒大。每服三粒至五粒，磨沉香汤下，乳后。量儿大小加减。<br />
<br />
　　张涣蟾酥丹 治食痫毒盛，汤药不下方。<br />
<br />
　　蟾酥 真珠（末，各研） 甘草（慢火煨黄） 牡蛎粉（研） 犀角屑（为末） 杏仁（麸炒，去皮尖，研细。各一分） 麝香（一钱，研细） 巴豆（七粒，去皮心、膜，出油，细研）上件一处再研为细末，用糯米饭和如丸黍米大。每服三粒，煎荆芥汤，放温冷下。量儿大小加减。<br />

                    <br>
                        <br />
　　卷第十二<br />
<br />
　　热痫第四（亦名退痫除热）《圣惠》论：夫小儿热痫者，由气血不和，内有积热之所致也。凡小儿骨木轻软，肠胃细微，易为伤动。若乳食不常，脏腑壅滞，蕴搐生热，不得宣通，热极甚者则发痫也。其状口眼相牵，手足抽掣，口中吐沫，鼻里作声，颈项反张，腰背强直，身体壮热，或叫或啼者，是热痫之候也。<br />
<br />
　　张涣论：小儿心神多不宁，将养过温，内生邪热，所以多惊，甚者变成诸痫，宜服退痫除热之药。<br />
<br />
　　《外台》疗未盈月儿及出月儿壮热发痫。<br />
<br />
　　钩藤汤方钩藤（一分） 蚱蝉（一枚，去翅，熬，为末，汤成下） 柴胡 升麻 黄芩 甘草（炙） 大黄（各二分） 蛇蜕皮（二寸，炙） 竹沥（三合） 石膏（三分，研）上十味切，以水一升，煮三合半，和竹沥服一合，得利，见汤色出，停后服。至五六十日儿，一服一合。<br />
<br />
　　乳母忌海藻、菘菜等。崔氏云：若连发不醒，加麻黄一分，去节。<br />
<br />
　　《圣惠》治小儿风壅气盛，心胸痰滞，壮热发痫。<br />
<br />
　　钩藤散方钩藤（一分） 蚱蝉（二枚，微炒，去翅足） 川升麻 麦门冬（去心，焙） 川大黄（锉，研，微炒） 甘草（炙微赤，锉） 子芩（各半两） 蛇蜕皮（五寸，烧灰） 石膏（三两）上件药捣，罗为散。每服一钱，以水一小盏，煎至五分，去滓，入竹沥半合。量儿大小分减服之。<br />
<br />
　　《圣惠》治小儿热痫，皮肉壮热，烦躁头痛。宜服茯神散方茯神 川升麻 钩藤 甘草（炙，锉，微赤） 犀角屑（各三分） 白藓皮 羚羊角（屑。各半两） 石膏（二两）龙齿（一两） 蚱蝉（三枚，微炒，去翅足）上件药捣，粗罗为散。每服一钱，以水一小盏，煎至五分，去滓。量儿大小分减温服。<br />
<br />
　　《圣惠》治小儿百日已来至三、四岁发热痫螈 ，身体如火。宜服白藓皮散方白藓皮 黄芩 川升麻 地骨皮 钩藤 犀角屑 胡黄连（各三分） 麦门冬（去心，焙） 龙齿（各一两） 甘草（一分，炙微赤，锉）上件药捣，粗罗为散。每服一钱，以水一升，煎至五分，去滓，入牛黄末一字。量儿大小分减温服。<br />
<br />
　　《圣惠》治小儿热痫，呕吐逆，烦闷体热。<br />
<br />
　　子芩散方子芩 人参（去芦头） 犀角屑 甘草（炙微赤，锉） 钩藤（各半两） 赤茯苓 川升麻（各三分）上件药捣，粗罗为散。每服一钱，水一小盏，煎至五分，去滓。量儿大小分减服。<br />
<br />
　　《圣惠》治小儿热痫，时时戴上眼，吐沫。<br />
<br />
　　钩藤散方钩藤（三分） 蚱蝉（二枚，微炒，去翅足） 人参（去芦头） 子芩 牛黄（细研，留零入） 川大黄（锉碎，微炒。各半两）上件药捣，粗罗为散。每服一钱，以水一小盏，煎至五分，去滓，入牛黄一字。量儿大小分减温服。<br />
<br />
　　《圣惠》治小儿体热、呕吐、发痫。<br />
<br />
　　麦门冬散方麦门冬（一两，去心，焙） 钩藤（半两） 黄芩 赤芍药 川升麻 茯神 川大黄（锉碎，微炒。各三分）上件药捣，罗为散。每服一钱，以水一小盏，煎至五分，去滓，温服。更量儿大小加减服之。<br />
<br />
　　《圣惠》治小儿热痫，面赤心躁。<br />
<br />
　　犀角散方犀角屑 钩藤 元参 蚱蝉（微炒，去翅足） 甘草（炙微赤，锉） 川升麻 黄芩 栀子仁（各半两） 麦门冬（一两，去心，焙）上件药捣，罗为散。每服一钱，以水一小盏，入苦竹叶七片，煎至五分，去滓，温服。更量儿大小，以意加减。<br />
<br />
　　《圣惠》治小儿热痫，不知人，迷闷，嚼舌仰目。<br />
<br />
　　栀子散方栀子仁（半两） 子芩 钩藤 吴蓝（各一两） 龙齿 石膏（各二两） 川大黄（三两，锉碎，微炒）上件药捣，罗为散。每服一钱，以水一小盏，煎至五分，去滓，温服。更量儿大小以意加减《圣惠》治小儿热过，迷闷，发痫。<br />
<br />
　　升麻散方川升麻 钩藤 使君子 子芩 朴硝（各一两） 石膏 龙齿（各二两。《婴孺》各用四钱） 柴胡（去苗） 赤芍药 川大黄（锉碎，微炒。各三分。《婴孺》用大黄八分，别捣，候汤成，和服）上件药捣，罗为散。每服一钱，水一小盏，煎至五分，去滓，温服。更量儿大小加减服之。<br />
<br />
　　《圣惠》治小儿热痫，四肢抽掣，每日数发，宜服此除热镇心。<br />
<br />
　　紫石英散方紫石英 石膏（各细研，水飞过） 滑石 白石脂 寒水石（各一两） 川大黄（锉碎，微炒） 朱砂（细研，水飞过） 甘草（炙微赤，锉） 犀角屑（各半两） 龙齿（二两，细研） 牡蛎粉（一分）上件药捣，罗为散。每服以温薄荷汤调下半钱。量儿大小加减服之。<br />
<br />
　　《圣惠》治小儿热痫，发歇不定，眼目直视，身体壮热，吐沫，心神迷闷。<br />
<br />
　　牛黄丸方牛黄（半两，研） 蚱蝉（三枚，微炒，去翅足） 石膏（细研，水飞过） 龙齿（细研。各二两） 栀子仁 川升麻 犀角屑 胡黄连 钩藤 龙胆（去芦头） 川大黄（锉碎，微炒） 杏仁（汤浸，去皮尖、双仁，麸炒微黄。各三钱） 金银箔（各十五片，细研）上件药捣，罗为末，入研了药，同研令匀，炼蜜和，捣三二百杵，丸如绿豆大。每服，以竹沥汤研五丸服之。量儿大小以意加减。<br />
<br />
　　《圣惠》治小儿热痫，摇头吐舌，四肢抽掣，心神惊悸。<br />
<br />
　　虎睛丸方虎睛（一对，酒浸，微炙用） 牛黄（细研） 人参（去芦头） 钩藤 茯神（各半两） 麝香（一分，细研） 犀角屑（三分） 川大黄（锉，微炒） 朱砂（细研，水飞过。各一两）上件药捣，罗为末，入研了药，同研令匀，炼蜜和丸如绿豆大。一岁儿，以金银汤研化一丸服之，日三服；儿稍大，加丸数服之。<br />
<br />
　　《婴孺》治少小惊痫，除热。<br />
<br />
　　二味丹参摩膏方丹参 雷丸（各二两）上煎猪脂并药，七上七下，去滓，摩身上，日再三摩之。<br />
<br />
　　《婴孺》治少小百二十痫。止惊，常服除热疾。<br />
<br />
　　芍药丸方芍药 石膏 当归 铁粉（各三分） 蚱蝉（四个，自死者） 大黄 人参（各五分） 桂心（二分半） 银屑 芎龙骨 细辛 黄芩（各二分） 牛黄（三铢）上为末，蜜丸麻子大。一服二丸，日三。如不知，稍增，可至四、五丸。<br />
<br />
　　《婴孺》治少小痫病，热多者方。<br />
<br />
　　壮荆根（十五斤，细锉，洗净） 生铁（一大半，碎） 黑豆（一大斤半，布袋盛） 甘草（一大两，碎）上件药以水五大斗，煎取一斗半，去滓，澄清、滤，煎如饧。每食，上取一匙和桑谷汤及酒服之，日再服。<br />
<br />
　　重者，一月永瘥。<br />
<br />
　　张涣蝉壳散方 治诸痫挟热。<br />
<br />
　　蝉壳 人参（去芦头。各半两） 黄芩 茯神 川升麻（各一分）以上捣，罗为细末。次用：牛黄（一分，研） 天竺黄（研） 牡蛎粉（研。各一钱）上件同细研匀。每服半钱，煎荆芥薄荷汤调下。<br />
<br />
　　张涣犀角汤方 退痫，镇心神。<br />
<br />
　　犀角屑（一两） 茯苓（细锉） 麦门冬（去心，焙干） 人参（去芦头） 甘草（炙） 黄芩（各半两）上件捣，罗为细末。每服一钱，水八分，入生地黄汁少许，同煎四分，去滓，温服。<br />
<br />
　　卷第十二<br />
<br />
　　癫痫第五《黄帝素问》奇病论：帝曰：人生有病癫疾者，病名谓何？安所得之？歧伯曰：病名为胎病。此得之在母腹中，时母有所大惊，气上而不下，精气并居，故令子发为癫也。<br />
<br />
　　《巢氏病源》：痫者，小儿病也。十岁以上为癫，十岁以下为痫。其发之状，或口眼相引而目睛上摇，或手足掣 ，或背脊强直，或颈项反折。诸方说痫，名证不同，大体其发之源皆因三种。三种者，风痫、惊痫、食痫是也。<br />
<br />
　　《圣惠》论：夫小儿癫痫者，由风邪、热毒伤于手少阴之经故也。心为帝王，神之所舍，其脏坚固不受外邪。<br />
<br />
　　若风热蕴积于心，则令恍惚不安，精神离散，荣卫气乱，阴阳相并，故发癫痫也。又云：小儿在胎之时，其母卒有大惊，精气并居，则令子癫痫也。<br />
<br />
　　张涣论：小儿五、七岁至十岁以上发痫者，若精神恍惚不定，阴阳相干，霍乱之类，病乃名癫疾。<br />
<br />
　　《颅囟经》治孩子从一岁至大，癫发无时，口出白沫，小便淋沥不利，二十二味虎睛丸虎睛（一双，左眼佳，曝干，酒浸令黄色） 真珠 蜂房（各三钱） 麻黄（二分，去节） 钩藤（三分） 铁精防葵 大黄 子芩 龙齿 银屑 栀子仁 羌活（各四分） 柴胡 升麻 白藓皮 雷丸（烧令赤） 人参（各三分）细辛（一分半） 蛇皮（五寸，炙） 石膏（五分） 蚱蝉（四枚，去翅足，炙）上件为末，研，炼蜜为丸。四、五岁如赤豆大五丸，日再服。大儿十丸，米饮下。忌生、冷、油腻。<br />
<br />
　　《外台》：《古今录验》疗五癫。牛癫则牛鸣，马癫则马嘶，狗癫则狗吠，羊癫则羊鸣，鸡癫则鸡鸣。五癫病者，腑脏相引，盈气起寒，厥不识人，气急掣 ，吐沫，久而得苏。<br />
<br />
　　雄黄丸方（《千金》名雄雌丸）雄黄（研） 雌黄（一方无，一方用一两） 真珠（末） 水银（各一两，熬。《千金》水银使八分） 铅丹（二两，熬成屑。《千金》此一味是铅） 丹砂（半两，研。《千金》用二两）上六味捣，和以蜜又捣三万杵，为丸。先食，服胡豆大三丸，日再，惊痫亦愈，良。（《千金》、《范汪》同，儿三丸如小豆。忌生、血物。）《圣惠》治小儿心脏积热，时发癫痫，呕吐涎沫，作声迷闷。<br />
<br />
　　铁粉丸方铁粉 龙齿（各细研，一两） 铅霜 麝香（各细研） 天南星（各一分） 天麻（三分） 朱砂（细研，水飞过）水银 黑铅（各半两，与水银结为砂子，细研）上件药捣，罗为末，都研令匀。以炼蜜和丸如绿豆大。每服，以竹沥研化五丸服之。量儿大小以意加减。<br />
<br />
　　《圣惠》治小儿癫，发动无时，心闷吐沫。<br />
<br />
　　雄黄丸方雄黄 铁粉（各细研） 朱砂（细研，水飞过。各半两） 猪胆（二枚） 熊胆（一分） 鲤鱼胆（七枚） 乌牛胆（半枚） 青羊胆（二枚） 麝（一钱，细研）上以诸般胆汁相和令匀，即入诸药末，和丸如绿豆大。每服以金银汤下五丸。量儿大小以意加减。<br />
<br />
　　《圣惠》治小儿五岁至七岁发癫痫，无时发动，口出白沫，遗失大小便不觉。<br />
<br />
　　虎睛丸方虎睛（一对，细研） 朱砂（细研，水飞过，半两） 雷丸（三分） 露蜂房（ 炙） 麻黄（去根节） 子芩 甘草（炙微赤，锉） 天麻 钩藤（各半两） 防葵 川大黄（锉碎，微炒） 龙齿（细研） 栀子仁 石膏（细研，水飞过） 蚱蝉（去翅足，微炙。各一两） 银箔（三十片，细研） 麝香 牛黄（各细研） 蛇蜕皮（锉，微炒。各三分） 羌活 柴胡（去苗） 白藓皮 川升麻 沙参（去芦头。各三分）上件药捣，罗为末，炼蜜和，捣三、二百杵，丸如绿豆大。每服以粥饮下五丸。量儿大小加减服之。<br />
<br />
　　《圣惠》治小儿癫痫，螈 ，发歇无时。<br />
<br />
　　地龙散方干地龙（半两，微炒） 虎睛（一对，微炙） 人参（一分，去芦头）以上三味同捣，罗为末。<br />
<br />
　　金银箔（各三十片） 朱砂 雄黄 天竺黄 代赭 铅霜 铁粉（各一分）上件药都研细，入前三味研令匀。每服以温水调下半钱。更看儿大小加减。<br />
<br />
　　《圣惠》治小儿癫痫至大不瘥，或发即口出白沫，并大小便出不知。<br />
<br />
　　虎睛丸方虎睛（一对，酒浸一宿，微炒，细研） 朱砂 石膏（各细研，水飞过） 铁粉 龙齿（细研。各一两） 露蜂房（微炙） 羌活 钩藤 防葵 麻黄（去根节） 川升麻（各半两） 细辛（一分） 牛黄（半分，细研） 蚱蝉（四枚，去翅足，炙）上件药杵，罗为末，都研令匀，炼蜜和丸如麻子大。每服以温水下五丸。量儿大小加减服之。<br />
<br />
　　《圣惠》治小儿癫痫，连年不瘥方。<br />
<br />
　　铅 水银（各二两） 硫黄 铁粉（各一两）上先将铅于铛子中令消，即下硫黄，炒不住手，就铛研搅；待硫黄烟气似息，入水银又搅；次下铁粉，以武火烧，少时将出。一夜露地出火毒后，研令极细，即以粟米饭和丸如绿豆大。每于食后，以金银汤下五丸。<br />
<br />
　　量儿大小以意加减。<br />
<br />
　　《圣惠》治小儿癫痫等疾方。<br />
<br />
　　光明朱砂（二两，颗块者）上以金箔随朱砂颗块大小各裹之，用磁石末入固济了瓶子中，实筑中心留一坑子，即以朱砂置坑子内，上更以磁石末覆之瓶子口，更以铅一片可瓶口大小盖之。以文火养七日，火常令露铅以箸刺得入。养一七日后，去铅，大火 之，候冷出，于乳钵中细研，即置于通油钵子内；上以马牙硝末遍覆之，即置饭甑中，蒸一炊久，其朱砂化成水。有患者，食后以温水调下半钱。量儿大小以意加减服之。<br />
<br />
　　《圣惠》治小儿癫痫，欲发即精神不足，眼目不明，螈 恶声，嚼舌吐沫。<br />
<br />
　　雌雄丸方雌黄（细研，炒令褐色） 黄丹（炒令褐色。各一两） 麝香（一分）上件药相和，细研如粉。用牛乳一升，慢火熬成膏，可丸即丸如绿豆大。每服以温水下三丸，日三服。量儿大小，以意加减服之。<br />
<br />
　　《圣惠》治小儿癫痫，发歇不定。<br />
<br />
　　朱砂丸方朱砂（细研，水飞过） 铅霜 铁粉 马牙硝（各一两）上件药细研如面，以枣肉和丸如绿豆大。每于食后，以熟水下三丸。量儿大小以意加减。<br />
<br />
　　《婴孺》治小儿一、二岁发痫，至大不瘥，成癫病，发无时，口出白沫，并大小便不知出。<br />
<br />
　　虎睛丸方虎睛（一具，酒浸一宿，炙黄） 丹砂 铁粉（精） 子芩 大黄 龙齿 栀子仁 银屑（各四分） 蜂房（炙）钩藤皮 柴胡 白藓皮 麻黄（去节） 雷丸（炙。各二分） 羌活 沙参 升麻（各三分） 牛黄（半分） 蚱蝉（四枚，去翅足，自死者） 防葵 蛇蜕皮（各七分，炙） 细辛（一分半） 石膏（五分）上为末，蜜丸。四、五岁服大豆大十丸。与《颅囟经》药味同，只多牛黄及分两不同。<br />

                    <br>
                        <br />
　　张涣熊胆丹方 治癫痫，镇心安神。<br />
<br />
　　真熊胆 铁粉（各细研） 朱砂（细研，水飞） 生天南星（末） 雄黄（水磨精明者，别研。各半两） 粉霜（一分，研） 脑麝（各研一钱）上件同拌匀，用 猪胆一枚，取汁和诸药，丸如黍米大。每服十粒至二十粒，煎金银薄荷汤下。<br />
<br />
　　张涣天麻散方 祛风，治癫痫。<br />
<br />
　　天麻 防风 麻黄（去节根。各一分） 甘草（炙） 川升麻 羌活 黄芩 川大黄（炮。各半两）上件捣，罗为末。每服一钱，水一盏，煎至五分，去滓，放温服。<br />
<br />
　　张涣黑锡丹方 治癫痫及诸痫，胞络涎盛。<br />
<br />
　　黑锡（二两，同水银半两慢火结砂子） 铅霜 铁粉（各细研，半两） 麝香（一分，细研） 天南星（一两，炮，取末）上件同再研匀，滴水和如黍米大。每服十粒，煎竹叶汤下。<br />
<br />
　　张涣日应丹方 治癫痫连年不瘥。<br />
<br />
　　黑锡 硫黄 水银（细研） 铁粉（研。各一两） 金银箔（各三十片）上件将锡于铛子内熔令消，即入硫黄，炒不住手，就铛研搅；候硫黄烟气似息，次入水银、铁粉、金银箔同搅。用紧火烧，少时都倾出，露地一宿，出火毒；再研和匀，用粟米饭和如绿豆大。每于食后，服五粒至七粒，煎人参汤下。量儿大小加减。<br />
<br />
　　卷第十三（胎风中风） 凡十门<br />
<br />
　　卷第十三<br />
<br />
　　胎风第一《圣惠》论：夫小儿在胎中之时，脏腑未具，神气微弱，其母或调适失宜，食饮不节，嗔怒无度，举动惊胎。<br />
<br />
　　或坐卧当风，或触冒寒暑，腠理开泄，风邪所伤，入于胎中。儿生之后，邪气在于脏腑，不得宣通；而又洗浴当风，包裹失度，冷触脐带，风伤四肢，乳哺不调，痰热壅积。则令壮热吐 ，睡里饶惊，心神不安，手足抽掣，身体强直，眼目反张，故号胎风。若风热不除，变成痫疾也。<br />
<br />
　　《石壁经》三十六种内胎风候歌：人间此患太幽微，此患医流必少知。一百日中同一气，三周天度是胎期。子生身热如汤泼，胎热还因是母肥。脑额有疮难得效，必因胎内与夫为。生疮两脚如穿烂，此去难推五岁期。一腊未经先撮口，两拳双握背腰齐，便知脏腑生邪毒。只限三朝骨肉离。男子握拳指归里，女儿向外不堪医。须看逆候难行药，更求筋脉在中眉。眉里有筋红碧色，（一云青碧色。四十八候云：红兼赤。）算来有命莫相疑。若有黑光千万死，（《凤髓经》云：眉里赤红。四十八候此一句云：黑绿若还兼青色。）此身何处觅良医。<br />
<br />
　　此产母食毒物或多饮酒，便胎气热。孩儿生下，一如汤泼，身赤有溜，气常急者不治。或有白溜者亦然，过三岁则定。妇人八、九个月，有身尚未止房事，所以额上并脚上有疮。其疮虽较较而复发甚者，必主脐风、撮口，牙关紧急，受命亦短，不尽天年也。若生下孩儿，手大指握拳时，男子指在外，女子指在内则顺也，逆者必死。若眉中上下青红鲜静者生，若色不快则恶候，须节次看证候调理。<br />
<br />
　　《小儿形证论》四十八候胎风歌同。后云：此候如是头长子，或母身大，或夏天抱惜过度，初生七、八日间发后看大拇指，男儿向外，女儿向里，更看赤脉在眉间，形证顺则安，逆则死。多有医人不识，呼作脾风者，误也。可下 丸，（方见一切痫门中。）或大青丹。（方见急慢惊风门中。）三、五岁方进通经散。（方见本门。）《圣惠》治小儿胎风搐搦，筋脉拘急，牙关或时紧硬。<br />
<br />
　　犀角丸方犀角屑 天南星（炮裂） 白附子（炮裂） 干蝎（微炒） 天麻 麻黄（去根节。各半两） 白花蛇（一两，酒浸，去皮骨，炙令黄）以上七味捣，罗为末，用无灰酒二大盏搅令匀，于慢火上煎；旋添酒不住手搅，以酒尽为度。次入：牛黄 腻粉 朱砂 水银（以枣肉研令星尽。各一分） 麝香（半分） 虎睛（一对，微炙） 龙脑（一钱）上件药并细研，都入酒煎，膏内看硬软和丸如绿豆大。不计时候，以竹沥下三丸。量儿大小加减服之。<br />
<br />
　　《圣惠》治小儿胎风惊热，手脚急强。<br />
<br />
　　天竺黄散方天竺黄（细研） 胡黄连 犀角屑 天麻（酒浸，焙干） 蝉壳（微炙。各一分） 牛黄（半分，细研）上件药捣为散，都研令匀。不计时候，以新汲水调下一字，二岁以上加药服之。<br />
<br />
　　《圣惠》治小儿胎风惊热，搐搦、心神烦乱或渴。<br />
<br />
　　牛黄散方牛黄（细研，半分） 人参（去芦头） 甘草（炙微赤，锉） 郁金 川大黄（锉碎，微炒） 朱砂（细研，水飞过） 胡黄连（各半两） 真珠（末，一分）上件药捣，罗为细散，都研令匀。不计时候，以蜜水调下半钱。量儿大小以意加减服之。<br />
<br />
　　《圣惠》治小儿胎风，心热惊痫。<br />
<br />
　　朱砂散方朱砂 牛黄 天竺黄 铁粉（各一分） 麝香（半分）上件药都研令细，每服以竹沥调下半钱。不计时候，量儿大小以意加减。<br />
<br />
　　《圣惠》治小儿胎风惊热。<br />
<br />
　　牛黄散方牛黄 朱砂（并细研。各一分） 天竺黄 铅霜（各细研） 人参（去芦头。各半两） 马牙硝（一两，细研）上件药捣，罗细为散。每服以薄荷汤调下半钱，量儿大小加减服之。<br />
<br />
　　《圣惠》治小儿胎风及惊风。<br />
<br />
　　虎睛丸方天麻（酒浸，焙干） 干蝎（微炒） 乌蛇肉（炙微黄） 羌活 独活 僵蚕（微炒） 麝香（细研。各一分） 虎睛（一对，酒浸，炙微黄）上件药捣，罗为末，以面糊和丸如绿豆大。每服三丸，研破，不计时候，以薄荷汤服之。<br />
<br />
　　《圣惠》治小儿胎风发作，抽掣，浑身急强，眼目反张。<br />
<br />
　　水银丸方水银 天麻（酒浸，焙干） 天南星（炮裂） 白附子（炮裂） 白僵蚕 干蝎（并微炒。各一两） 脑麝（细研）藿香（各一分）上件药捣，罗为末，先用少许枣泥研水银星尽，与诸药末同研令匀，炼蜜和丸如绿豆大。不计时候，以薄荷酒研三丸服之。量儿大小以意加减，得汗出立效。<br />
<br />
　　《圣惠》治小儿胎风，手足搐搦，遍身壮热。<br />
<br />
　　牛黄丸子方牛黄 朱砂（各细研） 犀角屑 蝎梢（炒） 水银（用黑铅一分同结砂子，细研） 天浆子 天南星（炮裂。各一分） 麝香（一分，细研）上件药捣，罗为末，以糯米饭和丸如绿豆大。不计时候，以薄荷汤化破三丸服之。量儿大小以意加减。<br />
<br />
　　《圣惠》治小儿胎中久积风热，发渴，手足搐搦，多惊不睡。<br />
<br />
　　露蜂房丸方露蜂房（炒令黄色） 天南星（炮裂。各半分） 蚕蛾（微炒） 朱砂（细研，水飞过。各半两） 天浆子（三十枚，微炒） 干蝎（微炒） 腻粉 牛黄（细研） 水银（以枣泥研令星尽。各一分）上件药捣，罗为末，都研令匀，以炼蜜和丸如绿豆大。不计时候，煎槐、柳、薄荷汤下五丸。量儿大小以意加减。<br />
<br />
　　《圣惠》治小儿胎风，搐搦、壮热、多惊。<br />
<br />
　　天竺黄丸方天竺黄（细研） 天南星（炮裂） 胡黄连（各半两） 铅霜 牛黄（并研细。各一分）上件药捣，罗为末，研入牛黄等令匀，用枣肉和丸如绿豆大。不计时候，以乳汁研破三丸服之。量儿大小以意加减，如三岁以上用酒及荆芥汤下。<br />
<br />
　　《圣惠》治小儿胎风，手足抽掣。宜服牛黄丸方牛黄 天竺黄（各半两） 羌活（末） 麝香（各一分） 蝎（二枚，头尾全，炒）上件药研，罗为细末，炼蜜和为丸如麻子大。一、二岁儿不计时候，以薄荷汤下三丸，三四岁儿每服五丸。<br />
<br />
　　量儿大小以意加减。<br />
<br />
　　《圣惠》治小儿胎风，四肢惊掣，痰涎壅滞。宜服水银丸方水银（半两，黑锡半两同结作砂子） 天麻（酒浸，焙干） 干蝎（微炒） 半夏（汤洗七遍去滑） 郁金 白附子（炮裂。各一分）上件药捣，罗为末，以软饭和丸如绿豆大。不计时候，以薄荷汤下一丸。量儿大小加减服之。<br />
<br />
　　四十八候治小儿胎风。<br />
<br />
　　通经散方人参 茯苓 朱砂（各一分） 当归（半两） 蝎 牛胶（各一钱） 蝉蜕（七个） 红芍药（二分） 甘草（五寸，炙） 犀角（少许）上为末。每服一钱半，麦门冬汤调下，杏仁汤亦可。<br />
<br />
　　《张氏家传》蝎梢散 治小儿胎风，天 ，客忤，急慢惊风，往来潮搐，涎盛喘逆，哽气不安。<br />
<br />
　　人参（三钱） 白僵蚕（一分，直者） 全蝎（一十四个） 辰砂 真麝（各一分）上件三味为细末外，再入辰砂、麝香同研匀。每服一字，金银薄荷汤调下。如慢惊，即入白附子末一分。<br />
<br />
　　卷第十三<br />
<br />
　　一切风第二《千金翼》丹参膏 主伤寒时行，贼风恶气。在外肢节痛挛，不得屈伸，项颈咽喉，痹塞噤闭。入腹则心急腹胀，胸中呕逆，药悉主之。病在腹内服之，在外摩之。缓风不遂，湿痹不仁，偏枯拘屈，口面 斜，耳聋齿痛，风颈肿痹，脑中风痛，石痈，结核，瘰 ，坚肿未溃，敷之取消；及赤白瘾疹，诸肿无头作痈疽者，摩之令消。风结核在耳后，风水游肿，疼痛KT KT ，针之黄汁出。时行瘟气，服之如枣大一枚。小儿一切风，以意减之方。<br />
<br />
　　丹参 蒴 根（各四两） 秦艽（三两） 羌活 蜀椒（汗，去目，闭口者） 牛膝 乌头（去皮） 连翘 白术（各二两） 踯躅花 菊花 莽草（各一两）上十二味切，以苦酒五升、麻油七升合煎，苦酒尽，去滓，用猪脂煎成膏。凡风冷者用酒服。热毒单服，齿痛绵沾嚼之。<br />
<br />
　　《仙人水鉴》黄盐方 治小儿百日内患风，不计名目好恶，悉皆主之。<br />
<br />
　　黄盐（一斤，研。陶隐居云：北海盐黄草粒粗，以作鱼 及咸菹） 薄荷（一斤，捣取汁） 水银（一两，入二味中同一复时，通赤水成霜，去盐取之，然后入药） 桃花 菊花 黄蜀葵花 薄荷花 牛蒡子（各二分） 寒水石（一分）上并生捣如粉，入水银霜同研令匀，以蜜为丸如麻子大。若是患风者，不计好恶病状，服之神妙。<br />
<br />
　　《外台》张文仲疗一切风，及偏风发四肢，口目 戾，言语謇涩。其汤不虚人，胜于续命汤，故录传之，特宜老小用之方。<br />
<br />
　　羌活 防风（各二两） 生地黄（汁） 竹沥 荆沥（以上三味汁各取一升五合） 蜀附子（大者一枚，生用，去皮，八九破。重一两者有神）上六味切，内前三沥汁中，宽火煎取一升五合，去滓，温分二服，服比相去八、九里。若风甚，频服五、六剂，验不可论，特宜于老小等。无问冬夏，并宜服之，无忌。隔三日服一剂益佳。忌猪肉、芜荑。<br />
<br />
　　《外台》张文仲治小儿一切风。<br />
<br />
　　寒水石煮散方寒水石 石膏 滑石 白石脂 龙骨（各八两） 桂心 甘草（炙） 牡蛎（熬。各二两） 赤石脂 干姜 大黄（各半两） 犀角（一两，屑）上一十二味捣，以马尾罗筛之，将皮囊盛之，急系头，挂着高凉处。欲服以水一升，煮五、六沸，内方寸一匕药，煮七、八沸；下火澄清，泻出顿服之。每日服亦得，百无所忌。小儿服之，即以意斟酌多少。忌生葱、海藻、菘菜。<br />
<br />
　　《博济方》治小儿瘫缓，一切风疾；伤寒，小儿惊风等。<br />
<br />
　　双丸子天麻（轻炙） 蝎梢（须是蜂全者） 天南星（炮过） 蚕蛾 生犀（镑末） 羚羊角（镑末） 朱砂（别研） 藿香叶 白檀香 乌蛇（酒浸，去皮骨，轻炙） 零陵香（各一两） 天雄尖 麝香（各半两） 牛黄（一分） 雄黄（一钱） 狐肝（一具，水煮，薄切、焙干，别杵） 乌鸦（一只，去嘴、爪、肠肚，于瓦罐内烧为灰，别研，罗入诸药末内）上件一十七味药，并拣择净，分两秤足，根据法修制、捣了；然后更细研令匀，炼蜜为块，硬软得所；却于石上捶三百下，用 器盛。每服二丸，薄荷汤下，大人白豆大，小儿绿豆大丸。卒患并三服。瘫缓、中风，即腻粉三大钱水调，同药化下。小儿惊风，金银薄荷汤下。妇人血风，并产前、产后中风，手足弯曲，当归红花酒下。伤寒，豆淋酒下三、五丸。<br />
<br />
　　《博济方》治一切风毒上攻，心胸不利，口舌干涩，风虚痰壅，不思饮食，及风毒下注，腰脚疼痛，脾虚体黄，肾败骨弱。疏痰利膈，治瘫缓等一切风疾，小儿惊风。<br />
<br />
　　透水丹川大黄 益智子（去皮） 茯苓（去皮） 茯神（去皮木） 蔓荆子（去花叶） 威灵仙（去土） 天麻 仙灵脾（去梗） 吴白芷 山栀子（七棱小者为上，去皮。各一两） 麝香（一分，别研） 细墨（一分，别研，太医局方：烧，用醋淬、研） 川乌头（四两，生用，去皮脐。太医局方用河水浸半月，三日一换水，切作片，焙干，盐一两，炒黄去盐）上并生为末，入麝香、墨拌和匀，蜜搜和入臼内杵一万下，丸如梧子大。每服薄荷汁、温酒下两丸。如卒中，研四丸，用皂角、白矾温水下立效。瘫缓风，每日服三、五丸；常服一丸，茶、酒任下。小儿惊风，入腻粉少许，薄荷汁化半丸灌之。瘰 ，葱、茶清下一丸。忌动风毒物。<br />
<br />
　　《博济方》：大治大人，小儿一切风疾，但服此药，无不应效。<br />
<br />
　　神宝丹自然铜（半斤） 金星矾石 禹余粮石 石膏（以上各一两）先将上件四味药，用炭火 通赤，倾在酽醋内淬，如此凡一、七度了；放干后都捣，罗为末，入在瓷盆内，以汤淘洗二十度，候浮尽上面黑汁，澄净了，只收在底真实药于瓷器内，慢火逼尽水脉，后细研，乃用诸药如后：蔓荆子 威灵仙 茯苓（去皮） 天竺黄 天仙藤 白僵蚕 铅白霜 （去毒，麸炒） 白蒺藜 旋复花 莽草犀角（镑） 半夏（汤洗去涎七次，麸炒黄色） 藿香（以上各一分） 桑螵蛸 瓜蒂（各二、七个） 赤小豆（四十九粒） 人参 槟榔（半生半熟。各半两） 剑脊乌蛇（酒浸、去皮骨，炙黄，用肉一两） 真虎骨（一两，酒浸，炙黄） 白龙砂（以白犬先系定，将粟米喂三日，取其第三日粪，淘取粟米焙干，用一两）上件药修制、捣、罗了，次用下项药：好朱砂（一两飞） 牛黄 龙脑（各一分） 麝香 腻粉 乳香（各少许）上以六味药研杀如尘，用前药搅和令匀，用槐胶水煮面糊和得所，入铁臼捣熟，丸如弹子大，焙干。每一粒豆淋酒磨下，作十服，每五服后浸皂角水磨下服之。小儿患，即酌大小以意加减与服，用薄荷金银汤磨下，神效不可俱迷。<br />

                    <br>
                        <br />
　　《灵苑》生朱散 治大人、小儿一切风，及惊痫、风痫久不瘥者。<br />
<br />
　　铁粉 天南星（炮） 牛膝 人参 天麻（炙） 黄丹（炒令紫色） 青黛 附子（炮，去皮脐） 干蝎（生） 雄黄半夏（生姜汁浸一宿，炒。以上各一两） 轻粉 朱砂（各一两） 麝香（半钱，研入）上一十四味同杵，罗为细末。每服一钱，温酒调下。小儿一字，薄荷汤调下。忌动风毒物。<br />
<br />
　　《灵苑》太乙流金火道散 治大人、小儿一切风方。<br />
<br />
　　踯躅花 肉桂（去粗皮） 干姜（刮去皮） 附子（去皮脐，并生为末。以上各一钱半匕）上九味各须研碾令极细，又同研令匀。凡气厥及厕上中恶，大人小儿卒中感厥诸疾，不醒人事，手足搐搦、戴目，闷绝，及元气、血气上冲、痛闷欲绝者，头风夹脑风，伤寒不解，皆吹鼻内，大人一字，小儿半字，得嚏为效。再用不嚏者，难理也。伤寒仍以葱汁为丸，如绿豆大。每服七丸，用薄荷、姜、腊茶下。伤寒久不解者，葱、酒下十丸，立效。<br />
<br />
　　太医局娄金丸 治诸风，神志不定，恍惚去来，舌强语涩，心忪烦闷，口眼 斜，手足 曳，及风虚眩冒，头目昏痛，或施运僵仆，涎潮搐搦，卒中急风，不省人事，小儿惊风诸痫，并皆治之。<br />
<br />
　　天竺黄 白附子（炮） 牛黄（研） 脑麝（研。各一两） 天麻（去苗） 防风（去芦头） 白花蛇（酒浸，去皮、骨，焙。各三两） 细辛（去苗，洗、焙） 天南星（为末，以牛胆汁和作饼子，阴干） 川芎 白芷（洗） 人参（去芦头。各一两半） 羌活（去苗） 黄 （去芦头，锉，秤） 白僵蚕（ 去丝） 羚羊角（镑） 芍药 甘草（） 麻黄（去根，节） 茯苓（去皮，秤） 犀角（镑） 本（洗。各二两） 甘菊（去土，四两） 金箔（一百片为衣） 生地黄（汁五升，入蜜一斤、酒二升、酥一两半，慢火熬成膏，放冷）上为细末，以地黄汁膏子搜和，每两作五十丸，以金箔为衣。每服一丸，细嚼温酒下。若中风涎潮、不语昏塞甚者加至三丸，用薄荷自然汁同温酒共半盏化药灌之。常服一丸，浓煎人参汤嚼下，薄荷汤亦得。小儿每服皂皂大，薄荷汤化下。<br />
<br />
　　太医局龙虎丹 治丈夫、妇人新得、久患急风缓风，半身不遂，手脚筋衰；及风毒攻疰，遍身疮疥。头风多饶白屑；毒风面上生疮；刺风状如针刺；痫风急倒作声；顽风不认痛痒； 风颈生斑驳；暗风头旋眼黑； 风面生赤点；肝风鼻闷眼 ：偏风口眼 斜；节风肢节断续；脾风心多呕逆；酒风行步不前；肺风鼻塞项疼；胆风令人不睡；气风肉似虫行；肾风耳内蝉鸣；阴间湿痒，及小儿惊风方。<br />
<br />
　　大附子（炮，去皮脐，秤） 天竺黄 牛膝（酒浸，去苗，焙干，略焙） 川芎（洗） 川羌活（去苗洗，焙，秤）天麻（去苗，生制） 半夏（汤浸七次，用生姜汁制） 细辛（去苗洗，生） 何首乌（去粗皮） 独活 柴胡（务去苗） 桔梗（生） 藿香叶（生） 黑牵牛（ ） 硫黄（结砂子。各二两） 川乌头（炮，去皮尖、脐，秤） 官桂（去粗皮，生用） 白僵蚕（ ） 香白芷（生） 舶上茴香（微 ） 甘松香（洗去土，焙，秤） 缩砂仁 菊花去土，生） 五灵脂（生。各五两） 乌蛇（酒浸，去皮骨，焙干，秤半斤） 白干姜（炮） 白蒺藜（ ） 防风（去苗，锉） 地龙（去土 ） 朱砂（研水飞。各三两） 木香（生）雄黄（水飞） 马牙硝（研） 水银（与硫黄用慢火结成砂子。各一两） 寒水石（烧通赤，研飞，一斤） 麝香（一分，研） 龙脑（半两，研）上为细末，炼蜜为剂。每服一丸，如鸡头大，用薄荷酒嚼下，日进一服，重即两服。产后惊风，乱道见物，朱砂酒磨下。产后身多虚肿血风，频增昏沉，身如针刺，发随梳落，面黄心逆，并煎当归酒嚼下，日进两服。 若治伤寒，炒葱豉酒嚼下一、二服，盖覆出汗立愈。小儿惊风，薄荷酒化下少许。大人急风，口噤失音等，薄荷酒灌之。常服茶、酒任下，不拘时候服。<br />
<br />
　　太医局青州白丸子 治男子妇人半身不遂，手足顽麻、口眼 斜，痰涎壅塞，及一切风他药所不能疗者；小儿惊风，大人头风，洗头风，妇人血风，并宜服之。<br />
<br />
　　天南星（三两，生用） 半夏（生用，以水浸洗过，白好者七两） 白附子（生用，二两） 川乌头（去皮脐，生用半两）上捣，罗为细末，以生绢袋盛，用井花水摆，未出者更以手揉令出，如有滓更研，再入绢袋摆尽为度；放瓷盆内，日中晒，夜露至晓，弃水，别用井花水搅，又晒至来日早，再换新水搅。如此春五日、夏三日、秋七日、冬十日，去水。晒干后如玉片，碎研，以糯米粉煎粥清，为丸如绿豆大。初服五丸，加至十五丸，生姜汤下，不计时候。如瘫缓风以温酒下二十丸，日三服，至三日后，浴当有汗，便能舒展。服经三、五日，呵欠是应。常服十粒已来，永无风痰膈壅之患。小儿惊风，薄荷汤下两、三丸。<br />
<br />
　　太医局八风散 治风气上攻，头目昏眩，肢体拘急烦疼，或皮肤风疮痒痛，及治寒壅不调，鼻塞声重，小儿虚风方。<br />
<br />
　　人参（去芦头） 黄 （去芦头，锉） 甘草（锉， 。各二斤） 防风（去芦头叉枝者） 羌活（去芦头。各三斤） 白芷 前胡（去芦头。各一斤） 藿香叶（去土，半斤）上为细末。每服二钱，水一中盏，入薄荷少许同煎至七分。去滓，食后温服。腊茶清调服一大钱亦得。小儿虚风，乳香、腊茶清调服半钱。更量儿大小临时加减。<br />
<br />
　　太医局消风散 治诸风上攻，头目昏痛，项背拘急，肢体烦疼，肌肉蠕动，目眩旋运，耳啸蝉鸣，眼涩好睡，鼻塞多嚏，皮肤顽麻，搔痒瘾疹。又治妇人血风，头皮肿痒，眉棱骨痛，旋晕欲倒，痰逆恶心，及小儿虚风，目涩昏困，急慢惊风方。<br />
<br />
　　羌活 人参（各去芦头） 芎 白茯苓（去皮） 白僵蚕（炒） 藿香叶（去土） 防风（去芦头） 荆芥穗 甘草（锉，炒） 蝉壳（以上各二两） 浓朴（去粗皮，姜汁涂，炙熟） 陈橘皮（洗净，焙干。各半两）上为细末。每服二钱，茶清调下。如久病偏风，每日三服便觉轻减。如脱着沐浴，暴感风寒，头痛身重，寒热倦疼，用荆芥、清茶调下，温酒调下亦得，可并服之。小儿虚风，目涩昏困，及急慢惊风，用乳香荆芥汤调下半钱，并不计时候服。<br />
<br />
　　太医局返魂丹 治小儿诸风痫癫，潮发螈 ，口眼相引，项背强直，牙关紧急，目睛上视；及诸病久虚变生虚风，多睡昏困，荏苒不解，速宜服之。<br />
<br />
　　乌犀（镑） 当归（去芦头，酒浸、细切，焙干，微炒。各二两） 蝉壳（去土，微炒） 附子（水浸后炮去皮脐）石斛（去根锉） 川芎 肉豆蔻（去壳，微炒） 龙脑 牛黄（各别研） 朱砂（细研，水飞） 雄黄（细研，水飞。<br />
<br />
　　以上各半两） 天麻（酒洗，切、焙） 槟榔 天南星（汤洗，生姜自然汁煮软，切，焙干，炒黄） 僵蚕（去丝嘴，微炒） 白附子（微炮） 肉桂（去粗皮） 白花蛇 乌蛇（各酒浸一宿，炙令熟，去皮骨、用肉） 半夏（汤洗七次，姜汁浸三宿后，炒令黄） 干蝎 萆 （各微炙） 细辛（去苗） 沉香 附胶（杵碎，炒如珠子） 陈橘皮（汤洗去白，微炒） 防风（去芦头及叉枝） 槐胶 藿香叶（去土） 羌活 独活（各去芦头） 麻黄（去根节） 川乌头（烧令通赤，留烟少许入坑内，以盏子覆，用新土围之，食顷取出 羚羊角（镑） 麝香（别研。各一两） 天竺黄（细研） 木香 人参（去芦头） 干姜（炮） 茯苓（去黑皮） 蔓荆子（去白皮） 晚蚕蛾 桑螵蛸（各微炒） 何首乌（米泔浸一宿，煮过，切、焙） 本（去土） 白术（米泔浸一宿，切、焙干，微炒） 缩砂仁 白芷 枳壳（麸炒，去瓤，切） 败龟 虎骨（各酒醋涂，炙令黄） 丁香 浓朴（去粗皮，姜汁涂炙令熟。以上各三分） 腻粉（别研，一钱） 金箔（二十片为衣） 乌鸦（一只，去嘴、翅、足） 狐肝（三具。以上二味腊月采取，入新瓦罐内，以瓦盆子盖头，用泥围济；用炭火一秤烧令通赤，待烟尽取出，候冷，研令极细用） 水银 硫黄（为末。各半两，用瓷盏盛，慢火养成汁，同水银急炒如青泥，成砂细研）上件药五十八味并须如法修事，捣研令细，炼白蜜合和，入酥，再捣三、五千下，丸如桐子大。每一岁儿一丸，温薄荷自然汁化，不计时候服。<br />
<br />
　　《婴孺》治少小心气不足，风历五脏，神气错乱，发作有时，梦寐惊恐，结气，口唇干躁。宜服镇心酒方秦艽 干地黄 柴胡 银屑 麦门冬（去心） 薯蓣 独活 桂心 茯神 铁精 防风 当归 人参 丹砂 芎（各四分） 牛黄 杏仁（去皮。各三分） 黄 （一分） 桑螵蛸（二分） 鸡头（一个）上二十味，绢袋中，酒三斗浸，春夏五日、秋冬十日。三岁儿半合，五岁一合。<br />
<br />
　　《婴孺》治小儿体上KT KT 方马尿上取洗之。<br />
<br />
　　《婴孺》又方牛鼻上津上取涂之。<br />
<br />
　　《良方》治大人小儿诸风伤寒。<br />
<br />
　　通关散旌德乌头（四两，皱皮，旌德有芦头肌白者） 本 防风 当归 芎 天南星 白芷 干姜 雄黄（细研） 桂（各半两，并生，勿近火）上为细末。煨葱、酒下一字或半钱。瘫缓加牛黄、麝香。小儿减半，薄荷酒下。<br />
<br />
　　《庄氏家传》羌活膏 治小儿虚风及吐泻后，精神昏困，欧行之方。<br />
<br />
　　川羌活 防风（各一两） 川芎 荆芥穗 蝎梢（酒浸三日，焙干） 天麻（酒浸三日，焙干） 人参 白术 白茯苓（各半两）上同为末，枣肉或蜜和丸樱桃大，朱砂为衣。每服一丸，薄荷汤化下。（枣肉和虽佳，久之大坚硬。寻常多用蜜和，味美小儿易服。）长沙医者丁安中传太乙丹 治小儿诸风，惊痫，潮热发搐，口眼相引，项背强直，精神昏困，痰涎不利，一切虚风宜服。<br />
<br />
　　乌蛇肉（酒浸一宿） 天南星（炮裂） 雄黄（研。各三钱） 白附子（炮三钱半） 朱砂（研） 麻黄（去节。<br />
<br />
　　各七钱） 全蝎 天麻（酒浸一宿。各一钱半） 琥珀 生地黄（末。各一钱） 甘草（半钱，炙）上件为细末，炼蜜为丸如鸡头子大。每服一粒，用薄荷汤调下。<br />
<br />
　　长沙医者丘松年传摩熨法 治小儿虚风螈 。<br />
<br />
　　白丁香（直者） 蝎梢（各七个） 蜈蚣（一条） 胡黄连（末，抄半钱） 白附子（一个大者，串数窍，取薄荷汁浸透令软，掘地坑，先用火烧令坑赤，放在坑内；用好醋一盏，浸令气尽为度）上为细末，取葱涎为丸如鸡头大。每服一丸，葱汤化开，填在脐内，常用热手熨摩。候儿作声为效。<br />
<br />
　　《圣惠》灸法：小儿但是风病，诸般医治不瘥。炙耳上入发际一寸五分，嚼而取之，率谷穴也。<br />
<br />
　　卷第十三<br />
<br />
　　中风第三《巢氏病源》小儿中风候：小儿血气未定，肌肤脆弱，若将养乖宜，寒温失度，腠理虚开，即为风所中也。<br />
<br />
　　凡中风皆从背诸脏俞入。若中心风，但得偃卧，不得倾侧，汗出唇赤。若汗流者可治，急灸心俞。若唇或青、或白、或黄、或黑，此是心坏为水，面目亭亭时悚动，皆不复可治，五、六日而死。若肝中风，踞坐不得低头。<br />
<br />
　　若绕两目连额上色微有青，唇色青而面黄可治，急灸肝俞。若大青黑、面一黄一白者，是肝已伤，不可复治，数日而死。若脾中风，踞而腹满，身通黄，吐咸汁出者可治，急灸脾俞。若手足青者，不可复治也。若肾中风，踞而腰痛，视胁左右末有黄色如HT KT 大者可治，急灸肾俞。若齿黄赤、鬓发直，面上土色，不可治也。肺中风，偃卧而胸满，短气，冒闷，汗出，视目下，鼻上下两边下行至口，色白可治，急灸肺俞。若黄为肺已伤化为血，不可复治也。其人当要掇空，或自拈衣，如此数日而死。此五脏之中风也。其年长成童者，灸皆百壮，若五、六岁以下至于婴儿，灸者以意消息之。凡婴儿若中于风，则的成癫痫也。<br />
<br />
　　茅先生有小儿中风候：大热，牙关紧噤，狂躁。此候因热盛乘虚，被邪风吹着致此。所治者，急用夺命散（方见急慢惊风门中）与吐下风涎；方醒，次用匀气散（方见胃气不和门中）、醒脾散（有二方：一方见胃气不和门，一方见慢脾风门中）相夹与服；三日内下镇心丸（方见一切惊门中）、朱砂膏（方见惊积门中）。第四日下青金丹（方见积聚门中）与通下风涎。再下匀气散、回阳散（方见夹惊伤寒门中）。醒脾安乐，常服镇心丸即愈。<br />
<br />
　　张涣谨按：小儿气血未定，腠理开疏，若将养乖宜，寒温失度，精神不守，外中风邪。令儿昏困不省，手足抽掣，乃名中风候也，最为紧急。若中风潮发，一向不省，乃名风痉病也。又邪气多中于心肺间，其状胸满短气、冒闷汗出，尤为大矣；及中风不语，口噤，口眼 斜、半身不随。<br />
<br />
　　《婴童宝鉴》小儿五脏中风歌：小儿心脏中风时， 卧唇红汗透衣。但灸心俞三五壮，唇青黄白黑难医。目瞪此为心已坏，多应性命六朝期。肝风踞坐举头难，早灸肝俞病即安。细视眼连唇上色，青黄须道易医看。黑色只应旬日死，命归泉坏不能还。脾家若也中风邪，腹满身黄色似瓜。吐沫此时犹可治，手青足冷命还赊。腰疼目黑肾家风，两胁和柔病可攻。急救肾俞方得瘥，面黄痉发必归空。肺风 卧胸中满，短气心烦汗转多，鼻口两边纯色白，早须医治得安和。<br />
<br />
　　又云：寻缝面黄人岂在，只尺旬中入逝波。惟有肺俞堪救疗，后人学人细寻歌。<br />
<br />
　　《本草》治小儿中风，项强背起。<br />
<br />
　　衣鱼于项背上摩之。<br />
<br />
　　《金匮要略》续命汤 治中风痱，身体不能自收，口不能言，冒 不知痛处，或拘急不得转侧。姚云：与大续命汤同。兼治妇人产后去血者，及老人小儿方。<br />

                    <br>
                        <br />
　　麻黄（三两，去节） 桂枝（去皮） 当归 人参 石膏（碎） 干姜 甘草（炙。各二两） 芎 （一两） 杏仁（四十枚，去皮尖）上九味 咀，以水一斗，煮取四升，去滓。温服一升，当小汗。薄覆脊，凭杌坐，汗出则愈。不汗更服，无所禁，勿当风。并治但伏不得卧，咳逆上气，面目洪肿。儿小量度与之。范汪云：是仲景方，欠两味。<br />
<br />
　　《千金》增损续命汤 治小儿卒中风、恶毒及久风，四肢角弓，反张不随；并 HT 僻不能行步方。<br />
<br />
　　麻黄（去根节） 甘草（炙） 桂心（各一两） 芎 葛根 升麻 当归 独活（各十八铢） 人参 黄芩 石膏（各半两） 杏仁（二十枚，汤浸、去皮尖）上十二味 咀，以水六升煮麻黄，去上沫，乃纳诸药，煮取一升二合。三岁儿分四服，一日令尽，少取汗，得汗以粉粉之。<br />
<br />
　　《千金》治少小中风，脉浮、发热、自汗出、项强、鼻鸣、干呕。<br />
<br />
　　桂枝汤方桂心 甘草（炙） 芍药 生姜（各一两） 大枣（四枚）上五味 咀，以水三升煮取一升，三服。此方与伤寒篇中各方相重，然用各异。<br />
<br />
　　《千金》治少小新生中风。<br />
<br />
　　二物驴毛散驴毛（一把，取背前交脊上会中，拽取如子拇指大一把） 麝香（二豆大。《圣惠》用一分）上以乳汁和铜器中，微火煎，令焦熟出，末之。小儿不能饮，以乳汁和之，苇筒贮，泻着咽中，然后饮乳，令入腹。<br />
<br />
　　《千金》治少小中风，状如欲绝汤方：大黄 牡蛎 龙骨 栝蒌根 甘草（炙） 桂心（各十二铢） 赤石脂 寒水石（各六铢）上八味 咀，以水一升，内药重半两，煮再沸，绞去滓。半岁儿服如一鸡子壳，大儿尽服。入口中即愈；汗出粉之。药无毒，可服，日二。热加大黄，不汗加麻黄。无寒水石，朴硝代之。<br />
<br />
　　《千金》治少小新生，肌肤幼弱，喜为风邪所中，身体壮热。或中大风，手足惊掣。五物甘草生摩膏方甘草（炙） 防风（各一两） 雷丸（二两半） 白术（炮） 桔梗（各二十铢）上 咀，以不中水猪肪一斤煎为膏，以煎药，微火上煎之。消息视稠浊膏成，去滓，取如弹丸大一枚，炙手以摩儿百过。寒者更热，热者更寒。小儿虽无病，早起常以膏摩囟上及手足心，甚辟寒风。<br />
<br />
　　《千金》治大人、小儿中风发热。<br />
<br />
　　大戟洗汤方大戟 苦参上二味等分，末之，以药半升，白酢浆一斗，煮三沸，适寒温洗之。从上下寒乃止，立瘥。小儿三指撮，浆水四升煮，洗之。<br />
<br />
　　《仙人水鉴》：子生七日以后，半月以前，手脚抽动者，庸医皆云是天 风，此即误儿性命。又云客忤，此是在母胎中，骨节及毛孔中邪风，生后四肢被外风所干，致有此疾。根源在胎，为骨节风，是阴阳不正之气所干。<br />
<br />
　　儿子生后，不为天 风，治之神妙，莫越此门。又云有孕之后，父母交通，恶气形胎，所以此疾。余治之法，曾验千余家，一一皆应，非志士勿可妄传，号曰水银膏水银（一大两，以青竹筒子贮之，从十二月腊日下厕中，铅为盖，密封闭，勿令秽污入内；五月五日取出，其银并飞上铅盖上如霜雪，取下，即入诸药） 青黛 黄蜀葵花（各一分） 牙硝（三分） 胡黄连（末，六分）上研铅霜令极细，取白羊骨中髓，丸之如绿豆大。以水研一丸灌之，立效。<br />
<br />
　　《仙人水鉴》：孩子手脚搐挽，号为骨节风，俗呼为天 ，已在前说。手与足其理不同，今后重明，以救生命。<br />
<br />
　　脚搐手不搐者，宜使此方。<br />
<br />
　　竹沥和黄连，更入一铢铅（黄丹是）。熬令充作散，涂足不抽牵。<br />
<br />
　　上缘孩子未及百日，骨节未开，宜作此治之。切不得灸也，灸即火气攻心，其风难得可除，根据此万不失一也。<br />
<br />
　　《外台》：《千金》排风汤 主大人小儿诸毒风气、邪风所中，口噤闷绝、不识人；身体疼烦，面目暴肿、手足肿方。<br />
<br />
　　犀角（末） 羚羊角（末） 贝齿（末） 升麻（末）上四味各一两，和匀，以药四方寸匕、水二升半煮取一升，去滓。服五合，煞药者，以意增之。若肿，和鸡子敷上，日三。老小以意，亦可多合用之，深师同。<br />
<br />
　　《圣惠》治小儿中风，筋脉拘急、项强、腰背硬、手足搐搦，发歇不定。<br />
<br />
　　羚羊角散方羚羊角（屑） 防风（去芦头） 麻黄（去根节） 黄芩 桂心 细辛 甘草（炙微赤，锉。以上各半两） 羌活（三分）上件药捣，粗罗为散。每服一钱，以水一小盏，煎至五分，去滓，入竹沥半合，更煎一两沸。温服。量儿大小加减，频服，汗出效。<br />
<br />
　　《圣惠》治小儿中急风，口眼俱搐，腰背强直，手足拘急。<br />
<br />
　　牛黄散方牛黄（三分，细研） 天南星（一分，生使） 麝香（细研） 腻粉（研入。各一钱） 桑螵蛸（三分，微炒） 干蝎（半生用，半微炒） 白花蛇（腰已前者，酒浸，去皮，骨，炙令微黄。各一两半）上件药捣，细罗为散，都研令匀。每服以温酒调下一字。量儿大小以意加减服之。<br />
<br />
　　《圣惠》治小儿中风，四肢拘急、心神闷乱、腰背强硬。<br />
<br />
　　天南星丸方天南星（炮裂） 腻粉（研入） 牛黄 麝香（并研细。各一分） 白附子（炮裂） 半夏（汤洗七次，去滑） 麻黄（去根节） 槐子（炒） 防风（去芦头） 朱砂（细研，水飞过） 犀角屑（各半两） 五灵脂 干蝎（微炒。各一两） 金银箔（各三十片）上件药捣，罗为末，入研了药，都研令匀；用醋一大盏，入药末一半，以慢火熬成膏，次入余药末，和丸如绿豆大。一岁一丸，二岁二丸，三、五岁至三丸。以温酒下，日三、四服。<br />
<br />
　　《圣惠》治小儿中风，口眼偏斜，筋脉拘急及胎中疾病。<br />
<br />
　　朱砂丸方朱砂（半两，细研，水飞过） 干蝎（微炒） 牛黄 麝香（各细研） 天麻 白附子（炮裂） 白僵蚕（微炒）干姜（炮裂，锉，各一分）上件药捣，罗为散，入研了药令匀，用软粳米饭和丸如黍子大。每服以乳汁化下三丸，日三服。更量儿大小加减服之。<br />
<br />
　　《圣惠》治小儿中风，手足搐搦及惊风。<br />
<br />
　　牛黄丸方牛黄（细研） 干蝎（微炒） 防风（去芦头） 麝香 铅霜（各细研） 南星（炮裂。各一分） 犀角屑 天麻天竺黄（细研） 白附子（炮） 乌蛇肉（炙令黄） 朱砂（细研，水飞过。各半两） 腻粉（一钱）上件药捣，罗为末，入研了药令匀，炼蜜和丸如绿豆大。每服用温薄荷酒研下三丸，更量儿大小加减服之。<br />
<br />
　　《圣惠》治小儿中风，口眼牵急。<br />
<br />
　　朱砂丸方朱砂（细研，水飞过） （去足，微炒） 白僵蚕（微炒） 天南星（炮裂。各半两）上件药捣，罗为末，以面糊和丸如绿豆大。每一岁一丸，以薄荷汤下。<br />
<br />
　　《圣惠》治小儿中破伤风。<br />
<br />
　　没心草散方没心草（半两） 白附子（一分，炮裂）上件药捣，细罗为散。每服以薄荷酒调下一字，量儿大小加减服之。<br />
<br />
　　《圣惠》治小儿汗出中风，身体拘急，壮热苦啼。<br />
<br />
　　丹参散方丹参（半两） 鼠粪（三、七枚，微炒）上件药捣，细罗为散。每服，以浆水调下半钱。量儿大小加减服之。<br />
<br />
　　《圣惠》治小儿中风，吐涎。<br />
<br />
　　郁金散方郁金（末，半两） 腻粉（一钱） 巴豆（十二颗，以小便浸一宿，去皮出油，研如膏）上件药都研令匀。每服，以橘皮汤调下一字，吐涎出即效。量儿大小加减服之。<br />
<br />
　　太医局和师牛黄丸 治大人小儿卒暴中风，眩晕倒仆，精神昏塞，不省人事，牙关紧急，目睛直视，胸膈、喉中痰涎壅塞，及诸痫潮发，手足螈 ，口眼相引，项背项直，并皆治之。<br />
<br />
　　牛黄 麝香 轻粉 粉霜（并细研。各半两） 金箔（为衣） 银箔（研。各一百片） 雄黄 辰砂 石碌（并研，水飞） 蛇黄 磁石 石燕子（并火烧，醋淬九次，细研。各一两）上件都研匀细，用酒煮面糊和丸如鸡头大。每服一丸，煎薄荷酒磨下。老人可服半丸，小儿十岁以下分为四服，蜜水磨下。四岁以下分为五服，未满一岁可分七服。如牙关紧急，以物斡开灌之。<br />
<br />
　　谭氏方 治小儿国中风，瘫缓一日内。<br />
<br />
　　胆矾细研如面。每使一字许，用温醋汤下。立吐出涎，渐轻。<br />
<br />
　　谭氏方 治小儿中风，牙关不开。<br />
<br />
　　天南星一个煨熟，纸裹封角未要透气，于细处剪鸡头大一窍子，透气于鼻孔中，牙关立开。<br />
<br />
　　《养生必用》续命汤 治中风痱，身体不能自收，口不能言，冒 不知痛处，拘急不得转侧，妇人产后去血，老人、小儿并可服。（风痱身无痛处，四肢不收，言不变、智不乱，有知可治。）麻黄（去节，三两） 桂（去尽皮） 当归（切） 人参（去芦） 石膏 干姜 甘草（炙。各二两） 芎 白芍药（各一两） 杏仁（去皮尖，麸炒黄，半两）上为粗末。每服三钱，水一盏半煎至一盏，去滓。取七厘清汁温服，日三，忌如常，春中覆取微汗。<br />
<br />
　　《婴孺》治少小风邪，言语错乱、不知人。<br />
<br />
　　鸱头酒方鸱头（一个） 秦艽 丹参 石南草 独活 防己 细辛（以上各四分） 芍药（八分）上切，入绢袋，清酒五升浸之，随时日数服半合，日三服。<br />
<br />
　　《婴孺》治小儿卒肩息，上气不得安，恶风入肺。<br />
<br />
　　麻黄汤方麻黄（四两，去节） 桂心（五分） 五味子（半升） 甘草（一两，炙） 半夏（二两，洗） 生姜（四分）上以水五升，煮三升。百日儿半合，二百日儿一合。以次量大小与之，日进三服。<br />
<br />
　　《婴孺》增损续命汤 治小儿卒中风欲绝。<br />
<br />
　　长石汤方大黄 麻黄（去节） 滑石 长理石 石膏（绵包，碎。各四分） 防风 牡蛎（ 赤） 栝蒌 甘草（炙） 赤石脂 桂心（各二分） 龙骨 白石脂 寒水石（各一分，无寒水石以朴硝代之亦可）上为末，以水一升，用末三钱重，煮二沸，去滓。三岁儿服一鸡子许令尽，大儿尽服，入口则愈；汗出粉之，日进三服。热加大黄，不得汗加麻黄。<br />
<br />
　　《婴孺》治少小中风，脉浮发热，汗不出头，鼻鸣干呕。<br />
<br />
　　生姜汤方生姜 甘草（炙） 芍药（各一两） 桂心（三两） 枣（十个，去核）上以水三升煮取一升，为三服。自汗出者，加附子一个小者；如渴，去桂枝，加栝蒌半两；痢作去芍药、加干姜三分、附子小者一个炮；心下悸去芍药加茯苓三两；表虚里实，去桂加胶饴二两。<br />
<br />
　　《婴孺》治少小中风，往来寒热，胸胁满，嘿嘿烦心，喜呕，不欲食。<br />
<br />
　　黄芩汤黄芩 人参 甘草（炙） 半夏（洗） 干姜（各一两） 柴胡（三两） 枣（十个，去核）上切，以水三升煮一升，为三服。烦者去半夏、人参，加栝蒌子半个、当归二两、龙骨二两、栝蒌根二两；腹中痛者去黄芩，加芍药一两、茯苓二两；表证不解者去人参，加桂心二两，微发汗；得病七八日不解，结热在内，往来寒热者，加黄连二两、芒硝半两为常法。大良。<br />
<br />
　　《婴孺》治小儿汗出中风，一日之时，儿头顶腰背热，二日即腹热，手足不举。<br />
<br />
　　景天散景天 丹砂（各二分） 麻黄（去节） 白术（各一分）上为末。浆水服一刀圭，日进三服，立已。<br />
<br />
　　张涣麻黄汤 治小儿中风，祛风，爽精神。<br />
<br />
　　麻黄 防风 细辛 黄芩（各一两） 羌活（半两） 甘草（一分，微炙） 大川附子（一枚，重半两，微炮，去皮脐）上件为粗末。每服一大钱，水一盏，入生姜三片、薄荷两叶，煎五分，去滓，稍热，时时灌之。<br />
<br />
　　张涣螵蛸散 治小儿中风痰盛。<br />
<br />
　　桑螵蛸（微炒） 天麻（各一两） 天南星（微炮） 白僵蚕 干全蝎（并微炒。各一分）以上捣，罗为末。次用：腻粉 牛黄 麝香（并细研，各一钱）上件同拌匀，再细研。每服一字至半钱，温酒调下，量儿大小加减。<br />
<br />
　　张涣白花蛇散 治小儿中风，啼声不出，及心肺中风，尤宜服之。<br />
<br />
　　白花蛇（腰以上者，酒浸，去皮骨，炙令黄） 桂心 人参（去芦头） 羚羊角（屑） 菖蒲（一寸九节者。各一两） 川乌头（半两，炮裂，去皮脐）上件为细末。每服一字至半钱，点麝香、荆芥汤调下，并服。<br />
<br />
　　张涣槐子煎 治小儿中风不省。<br />
<br />
　　防风 白附子 槐子（微炒） 僵蚕（微炒。各一两） 麻黄（去根节，秤） 干姜 半夏（汤洗七遍。各半两）以上捣，罗为细末，用好醋两大盏，慢火熬成膏。次用：牛黄 麝香（各一分，研） 朱砂（半两，细研，水飞） 金箔（二十片，研）上件都拌匀，和成膏，丸如绿豆大。每服五粒，温酒下，量儿大小加减。若牙关紧急，即化破灌之。<br />
<br />
　　张涣比圣丹 治小儿心、肺中风，并宜服之。<br />
<br />
　　干全蝎（一两，微炒） 天南星（生用） 羌活 白附子（各半两） 川附子（一枚，重半两，炮，去皮脐）上件捣，罗为细末，入腻粉一钱研匀，炼蜜和丸如绿豆大。每服五粒至七粒，煎荆芥汤下。量儿大小加减服之。<br />
<br />
　　《保生信效方》回生丸 主伤寒八、九日汗不出，及日数多沉重，精神不与人相当，汗欲出不出危殆者；又主伤寒坏病，手足筋挛，筋受寒邪而厥冷，及高年人虚劳烦喘；妇人经水不匀，气血虚劣；又主破伤风，痰嗽，肺痿，盗汗，寒热，身痛，小儿郁瞀，昏迷螈 ，各宜汗者。<br />
<br />
　　麻黄（去根节，秤） 桑根白皮（一斤，锉，须土下者，自采为佳） 续随子（四两） 白药子（三两，为粗末）以上四味，用河水五石先浸一宿，于大釜器中旋旋添浸药，慢火熬，以麻黄心黑、水只有二三斗为度；取出滓，用来生绢袋泸过，再入银、石器或砂器内熬成膏。<br />
<br />
　　没药（研） 透明乳香（水中坐乳钵研之） 桔梗 白芷 钟乳（研五日，极细入内） 当归（去芦头，汤急洗过，切，焙干。秤各二两） 人参 木香（各半两） 白茯苓（去皮，二两） 沉香（一两） 苦参（六两）上十一味为末， 研匀细，以麻黄膏和丸如弹子大，须腊月合。每服一丸，百沸汤半盏化下，觉怔忪肉汗出是效。小儿量与。常以零陵香、白芷为末养此药。（百沸汤，乃火上煎百沸也。）《聚宝方》狐胆丸 治大人小儿中风，神效。<br />

                    <br>
                        <br />
　　浮萍草（紫背者，七月十五日采取，不计多少，阴干） 雄狐胆（十二月收，阴干）上将浮萍草一味为末，用胆汁丸芥子大。每服大人、小儿三丸，金银薄荷汤下，不计时候服。<br />
<br />
　　《圣惠》灸法：小儿身强，角弓反张，灸鼻上入发际三分三壮。次灸大椎下节间三壮。壮如小麦大。<br />
<br />
　　《婴童宝鉴》灸法：小儿五脏中风，各随脏灸本俞。心风灸心俞，第五椎下两旁各一寸半。肺风灸肺俞，第三椎下两旁各一寸半。肝风灸肝俞，第九椎下两旁各一寸半。脾风灸脾俞，第十一椎下两旁各一寸半。肾风灸肾俞，第十四椎下两旁各一寸半。<br />
<br />
　　卷第十三<br />
<br />
　　中风痉第四《巢氏病源》小儿风痉候：小儿风痉之病，状如痫而背脊、颈项强直，是风伤太阳之经。小儿解脱或脐疮未合，为风所伤，皆令发痉。<br />
<br />
　　《千金》论曰：温病热入肾中亦为痉，小儿病痫热盛亦为痉。凡风 、暴尸厥及鬼魇不寤皆相似，宜精察之。<br />
<br />
　　故经言：久厥则成痫。是以知似也。<br />
<br />
　　《千金》又论曰：太阳中风，重感于寒湿则变痉也。痉者，口噤不开，背强而直，如发痫之状；摇头马鸣、腰反折。须臾十发，气息如绝，汗出如雨，时有脱。易得之者，新产妇人及余疮血脉虚竭；小儿脐风、大人凉湿，得痉风者皆死。温病热盛入肾，小儿痫热盛皆痉。痉、喑、厥、癫皆相似，故久厥成癫。审察之，其重者，患耳中HT HT 痛，皆风入肾经中也，不治流入肾，则喜卒然体痉直如死。皆宜服小续命汤两、三剂也。若耳痛肿生汁，作痈疖者，乃无害也，惟风宜防耳。针耳前动脉及风府，神良。<br />
<br />
　　茅先生：小儿有因痫失调而传变候，双目上视，都不见黑睛，浑身强直。或反张如死尸，或似角弓，五硬下黑血。此候因痫甚却变痉，调理即根据痫病。如吐痢不止，死候。大凡此候，十中无一，且图知候也。<br />
<br />
　　《千金翼》疗小儿贼风急痉方。<br />
<br />
　　铁屑炒使极热，投酒中饮之。<br />
<br />
　　《圣惠》治小儿中风痉，项强，腰背硬，四肢拘急，牙关紧，神思昏闷。<br />
<br />
　　朱砂散方朱砂（三分） 雀儿饭瓮（五枚） 蝎尾（二、七枚） 晚蚕蛾（十枚） 白附子（二枚，炮裂，为末）上药件都研令匀细。不计时候，以薄荷酒调下一字。量儿大小加减服之。<br />
<br />
　　《圣惠》治小儿中风痉，牙关紧急，项背强直，及一切惊痫。<br />
<br />
　　牛黄丸方牛黄 天竺黄 雄黄（各细研） 脑麝（研入） 犀角（屑） 干蝎（微炒） 水银（入枣肉，研星尽） 附子（炮裂，去皮脐。以上各一分） 朱砂（细研，水飞过） 天麻（微炙） 白僵蚕（微炒） 蝉壳（微炒） 桑螵蛸（微炒）羚羊角（屑） 香附子 白附子（炮裂） 羌活 独活 蔓荆子 麻黄（去根节） 野狐肝（微炙。以上各半两） 乌蛇（一两，酒浸，去皮骨，炙微黄）上件药捣，罗为末，入研了药，同研令匀，炼蜜和丸如麻子大。不计时候，以薄荷酒研下三丸。量儿大小以意加减。<br />
<br />
　　《圣惠》治小儿中风痉及天 ，惊痫，一切诸风。<br />
<br />
　　乌蛇丸方乌蛇（一两，酒浸，去皮、骨，炙令微黄） 天浆子（二十枚，去壳） 干蝎（一分，微炒） 黑附子（一两，炮裂，去皮脐） 天南星 白附子（并炮裂） 天麻（微炙） 防风（去芦头） 半夏（泡洗七次，去滑。各半两）以上九味都以酒浸，七日后取出焙干，捣罗为末。<br />
<br />
　　牛黄 脑麝 朱砂 雄黄（以上四味同研如粉。各一分）上件药都研令匀，用糯米饭和丸，如黍米大。不计时候，用薄荷汤下三丸。量儿大小以意加减服之。<br />
<br />
　　《圣惠》治小儿中风痉，及惊痫诸风，手足搐搦不定。<br />
<br />
　　乌犀丸方乌犀角（屑） 天南星 白附子（并炮裂） 干蝎（微炒） 天麻（各一分） 白花蛇（半两，酒浸，去皮骨，炙令微黄）以上六味捣，罗为末，以无灰酒一小盏同入银器内，煎令稠，则入后药：牛黄 脑麝（并研细） 腻粉 水银（用少枣瓤研令星尽，以上各一分） 朱砂（半两，细研，水飞过） 虎睛（一对，酒浸，微炙）上件药七味，都研为末；入前药煎，和丸如麻子大。不计时候，用竹沥下三丸。量儿大小以意加减服之。<br />
<br />
　　《圣惠》治小儿中风痉及天 、惊邪、风痫。<br />
<br />
　　白僵蚕丸方白僵蚕（微炒） 白附子（炮裂。各一两） 干蝎（一分，微炒） 乌蛇（酒浸，去皮、骨，炙令微黄） 天南星（炮裂） 朱砂（细研，水飞过。各半两）上件药捣，罗为末，都研令匀，以粳米饭和丸如麻子大。不计时候，以薄荷温酒下三丸。量儿大小以意加减服之。<br />
<br />
　　张涣通圣散 治小儿中风痉病方。<br />
<br />
　　白附子（半两） 蝎尾（二十一枚） 天浆子 晚蚕蛾（各一十四枚）以上捣，罗为细末。次入：朱砂（一分，细研，水飞） 麝香（一钱，研）上件拌匀，细研。每服一字至半钱，薄荷汤调入酒一滴，同调下。<br />
<br />
　　张涣乌犀煎 治小儿痉病，心肺中风并宜服之。<br />
<br />
　　乌犀角（屑，一两） 天南星（微炮） 天麻 白附子 白花蛇（酒浸，去皮骨，炙黄） 蝎梢（各半两）上件为细末，用无灰酒两大盏，入银器中，慢火熬成膏如皂皂大。每服一粒，点麝香汤化下。<br />
<br />
　　张涣又方狐肝膏桑螵蛸（微炒） 麻黄（去根节，秤） 蔓荆子 乌蛇肉（酒浸一宿，焙干） 羌活 独活（各一两）以上捣，罗为细末，次入：朱砂（半两） 牛黄 麝香（并细研。各一分）上件都拌匀，用野狐肝半具，石臼中同捣三、二百下成膏，如皂皂大。每服一粒，用薄荷自然汁，入酒三、两点同化下。<br />
<br />
　　张涣又方夺命散麻黄（去根节，秤） 干全蝎（各一分） 干蛇头（一个，酒浸，炙黄） 蜈蚣（一条赤头者，酥炙黄） 草乌头（大者一枚，炮去皮）以上捣，罗为细末。次用：朱砂（一分） 牛黄 脑子（各一钱，并研细）上件一处拌匀，研极细。每服一字，温酒调下。<br />
<br />
　　张涣又方天南星膏天南星（一两，研为细末，用慢火酒熬成膏） 赤头蜈蚣（酥炙） 乌稍蛇（酒浸，焙干） 全蝎（各半两）以上三味为细末，次用：朱砂（一两，细研，水飞） 牛黄 麝香（并细研。各一分）上件用天南星膏子通拌匀，于石臼中捣成膏。每服一皂皂大，用薄荷自然汁，入酒一滴同化下。<br />
<br />
　　卷第十三<br />
<br />
　　中风口噤第五《巢氏病源》小儿中风口噤候：小儿中风口噤者，是风入颔颊之筋故也。手三阳之筋入结颔颊，足阳明之筋上夹于口。肤腠虚，受风冷，客于诸阳之筋，筋得寒冷则挛急，故机关不利而口噤也。<br />
<br />
　　《婴童宝鉴》小儿中风口 及口噤歌：三阳连口颊，风伤口必 。诸筋风若中，噤急不能开。<br />
<br />
　　《葛氏肘后》治中风口噤方。<br />
<br />
　　鸡屎白如大豆三枚，末，以水饮之当瘥。（《圣惠》以温酒研下大豆许。）《千金》雀屎丸 主小儿卒中风，口噤不下一物方。<br />
<br />
　　雀屎如麻之大，丸之，饮下即愈。大良。（《圣惠》用雄雀粪，以面糊和丸，薄荷汤下麻子大三丸。）《子母秘录》小儿中风口噤，乳不下。<br />
<br />
　　白棘上烧末，水服一钱匕。<br />
<br />
　　《圣惠》治小儿中风，卒口噤不开，昏沉冥冥如醉。<br />
<br />
　　防风散方防风（去芦头） 川升麻 羚羊角（屑） 羌活 石膏（各半两）上件药捣，粗罗为散。每服一钱，以水一小盏煎至五分，去滓；入竹沥半合更煎一两沸。不计时候，量儿大小以意分减，温服。<br />
<br />
　　《圣惠》治小儿中风口噤，四肢拘急。<br />
<br />
　　桂枝散方桂枝 独活 麻黄（去根、节） 赤芍药 川大黄（锉，微炒） 防风（去芦头） 细辛（各一分）上件药捣，细罗为散。不计时候，以薄荷温酒调下半钱。量儿大小以意加减。<br />
<br />
　　《圣惠》治小儿中风口噤，腰背强硬，搐搦。<br />
<br />
　　犀角散方犀角（屑） 独活 麻黄（去根节） 白附子（炮裂） 干蝎（微炒） 牛黄（细研。各一分） 天麻（半两） 天南星（炮裂，半两） 麝香（半分，细研）上件药捣，细罗为散，入研了药，都研令匀。不计时候，以薄荷酒调下半钱，盖覆汗出，立验。量儿大小加减服之。<br />
<br />
　　《圣惠》治小儿中风口噤，不知人事欲死。宜服此神验方瓜蒂（七枚） 赤小豆（二、七粒） 干蝎（一枚，尾全者，微炒）上件药捣，细罗为散。每服以粥饮调下半钱，服后以吐为效。量儿大小加减服之。<br />
<br />
　　《圣惠》治小儿中风口噤。<br />
<br />
　　抵圣丸方腻粉（二钱） 羌活 白附子（炮裂） 干蝎（微炒） 天南星（炮裂。各一分）上件药捣，罗为末，入腻粉都研令匀，炼蜜和丸如绿豆大。不计时候，用薄荷水研破三丸，服后吐出风涎，或泻出如葵汁相似即效。量儿大小以意加减。<br />
<br />
　　《圣惠》治小儿中风口噤，体热，筋脉拘急。<br />
<br />
　　乌犀丸方犀角（屑） 羚羊角（屑） 防风（去芦头） 黄芩（各一分） 麝香（一钱，细研） 朱砂（半两，研，水飞过）上件药捣，罗为末，都研令匀，炼蜜和丸如绿豆大。不计时候，以薄荷酒研下三丸。量儿大小以意加减。<br />
<br />
　　《圣惠》又方。<br />
<br />
　　上以竹沥半合，微温灌之。<br />
<br />
　　张涣石膏汤 治小儿中风口噤，颔颊挛急，冥冥如醉。<br />
<br />
　　石膏 川升麻 独活（各一两） 麻黄（去根节，秤） 赤芍药 防风 细辛 桂枝（各半两） 甘草（炙，一分）上件捣，罗为细末。每服一大钱，水一盏，入薄荷、竹叶各少许，煎五分，去滓，温服。<br />
<br />
　　《王氏手集》治小儿牙关紧，不语，不入乳。<br />
<br />
　　开关散方蜈蚣（一条） 白僵蚕 天南星（炒。各一钱） 麝香（当门子二个） 猪牙皂角（二锭，烧灰）上件为末，用生姜汁醮药末少许，擦牙关及舌根下，涎出自开。<br />
<br />
　　《吉氏家传》治口噤不开。<br />
<br />
　　吐风散僵蚕（直者） 蝎（大者，全用。各一个） 天南星（末，一钱）上末。每服一字，腊茶调下。<br />
<br />
　　长沙医者郑愈传 治小儿牙关紧、口噤不开。<br />
<br />
　　还魂丹麝香（一字） 蝎梢（三七个） 朱砂（二钱，别研） 天南星（一个，去心）上各细研后，却入乳钵内再研，同重罗面少许，滴水为丸如绿豆大。每遇小儿有此病状，口噤不开，急令水研化一丸，滴入口中令活；后却以金银薄荷汤灌下二、三丸，如定后，方将别药调理。<br />
<br />
　　卷第十三<br />
<br />
　　中风涎潮第六张涣白玉丹 治小儿中风涎潮。<br />
<br />
　　天南星 半夏（各生用） 白僵蚕 桂心 石菖蒲（一寸九节者。各一两）以上捣，罗为细末。次用：腻粉 龙脑（并细研。各一分）上件都拌匀，取生姜汁和如黍米。服十粒，煎人参汤下。<br />
<br />
　　张涣郁金丹 治小儿中风，潮发涎盛。<br />
<br />
　　郁金（末） 蝎梢 桔梗 天南星（微炒。各半两）以上捣，罗为细末。次用：巴豆（五枚，以童子小便浸一宿，去皮心膜，出油，研成膏） 腻粉（一钱，研）上件都研匀，滴水和丸黍米大。每服五粒，煎荆芥汤令下。量儿大小加减。<br />
<br />
　　《庄氏家传》天麻防风丸 治小儿风壅涎实，中风，痫疾，筋脉紧急，精神昏塞，或时惊叫，眠睡不稳方。<br />
<br />
　　天麻（炙） 防风 人参（各一两） 干蝎（全者。炒） 白僵蚕（各半两） 甘草（炙） 朱砂（研） 雄黄（研。<br />
<br />
　　各一分） 牛黄（一钱，研） 麝香（一分，研）上十味末之，炼蜜丸如樱桃大。薄荷汤化下一丸，儿小分减。不拘时候。<br />
<br />
　　卷第十三<br />
<br />
　　中风四肢拘挛第七《巢氏病源》小儿中风四肢拘挛候：肌肉脆弱，易伤于风，风冷中于肤腠，入于经络，搏于筋脉，筋脉得令即急，故使四肢拘挛也。<br />
<br />
　　《千金》治少小中风，手足拘急。二物石膏汤方石膏（如鸡子大一块，淬） 真珠（一两）上水二升，煮石膏五、六沸；内真珠，煮取一升，稍稍分服之。<br />
<br />
　　《圣惠》治小儿中风，四肢拘挛，心神烦乱不得睡。<br />
<br />
　　独活散方独活 黄 （锉） 茯神 酸枣仁（各一两） 防风（去芦头） 白藓皮 羚羊角（屑。各三分） 桂心 甘草（炙微赤。各半两）上件药捣，细罗为散。每服一钱，以水一小盏煎至三分，去滓。量儿大小，以意分减服之。<br />
<br />
　　《圣惠》治小儿中风，四肢筋脉拘挛。<br />
<br />
　　桑根白皮散方桑根白皮（锉） 败酱 木通（锉。各一两） 羚羊角（屑） 漏芦 茯神 芎 （各三分）上件药捣，粗罗为散。每服一钱，以水一小盏，煎至五分，去滓；入生地黄汁半合，更煎一、两沸。量儿大小，以意分减服之。<br />
<br />
　　《圣惠》治小儿中风，四肢拘挛，发歇疼痛。<br />
<br />
　　羌活散方羌活 芎 防风（去芦头） 天麻 当归（锉，微炒） 甘草（炙微赤，锉。各三分） 麻黄（半两，去根节）白附子（一分，炮裂）上件药捣，细罗为散。每服以薄荷酒调下半钱，日三、四服。量儿大小加减服之。<br />
<br />
　　《圣惠》治小儿中风，手足筋脉挛急。<br />
<br />
　　一字散蝉壳 干蝎 白僵蚕（各微炒） 半夏（末，用姜汁拌，炒令黄） 南星（炮裂。各一分） 朱砂（半两，细研，水飞过）上件药捣，罗为末。每服一字，以荆芥薄荷汤调下。量儿大小加减服之，日三、四服，效。<br />
<br />
　　《圣惠》治小儿中风，手足拘挛，身体强直，口噤，壮热。<br />
<br />
　　牛黄丸方牛黄 羚羊角（屑） 胡黄连 钩藤 干蝎（微炒） 犀角屑 麝香 朱砂 雄黄 天竺黄（并细研） 水银（用少枣肉研令星尽。各一分） 乌蛇（半两，酒浸，去皮骨，炙令微黄）上件药捣，罗为末，入研了药令匀，用蒸饼和丸如黄米大。每服以薄荷汤下五丸，立有汗出。量儿大小，以意加减服之。<br />
<br />
　　《圣惠》治小儿中风，四肢挛急，心神烦热。<br />
<br />
　　朱砂丸方朱砂（半两，细研，水飞过） 蚕蛾 干蝎（各微炒） 天麻 白附子（炮裂） 牛黄 脑麝（各细研） 羌活（各一分）上件药捣，罗为散，都研令匀，炼蜜和丸如绿豆大。每服以薄荷汤研下三丸，日三、四服。量儿大小，以意加减服之。<br />

                    <br>
                        <br />
　　《婴孺》治少小风挛，两脚疼痛，镇心止惊。<br />
<br />
　　石斛酒方石斛（二分） 牛黄 蜀椒（汗） 白术 细辛（各四分） 秦艽 紫石英 当归 干姜（各八分） 防风 杜仲桂心 人参 黄 甘草（炮。各六分） 独活（七分） 附子（炮） 地黄 防己（各五分。一本有白藓皮六分，无防己） 麦门冬（七分，去心）上二十味绢袋盛，清酒五升半浸，泥器口。春夏五日，秋冬十日。初服半合为始，日三；稍稍加之，以知为度。<br />
<br />
　　张涣独活黄 汤 治小儿中风拘挛。<br />
<br />
　　独活 绵黄 酸枣仁（各一两） 羚羊角（屑） 桑根白皮（锉） 肉桂 麻黄（去根节，秤） 川芎（各半两）上件都捣，罗为细末。每服一大钱，水一盏，入生姜、薄荷各三片，煎五分，去滓，放温热服。<br />
<br />
　　《刘氏家传》治大人、小儿因惊风或寒湿，手足不举，筋骨不舒，经络诸疾。<br />
<br />
　　延胡索（去皮） 当归 官桂（去粗皮，不见火）上等分，为细末。大人每服二钱，小儿每服一钱，温酒调下，空心临卧，日三服。<br />
<br />
　　卷第十三<br />
<br />
　　中风不随第八（ 拽附）《巢氏病源》小儿中风不随候：夫风邪中于肢节，结于筋脉。若风挟寒气者，即拘急挛痛；若挟于热，即缓纵不随。<br />
<br />
　　《外台》：《备急》疗若身体角弓反张，四肢不随，烦乱欲死者方。<br />
<br />
　　清酒（五升） 鸡屎白（一升，熬）上二味捣筛合和，扬之千遍，乃饮之。大人服一升，小儿服五合，更小者服三合，良。《肘后》同。<br />
<br />
　　《圣惠》治小儿中风，半身不随，肢节拘急，不能转动。<br />
<br />
　　赤箭丸方赤箭 白僵蚕（微炒） 白附子（炮裂） 羌活 桂心（各半两） 牛黄 麝香（并细研，各半分） 白花蛇（二两，酒浸，去皮、骨，炙令微黄）上件药捣，罗为末，入研子药，同研令匀，炼蜜和丸如麻子大。每服以荆芥、薄荷汤下五丸，日三、四服。<br />
<br />
　　量儿大小，以意加减服之。<br />
<br />
　　《圣惠》治小儿中风，手足不随，诸药不效。宜服蓖麻子散方蓖麻子（二十枚，去皮，别研） 雀儿饭瓮（十枚） 干蝎（三十枚） 石榴（一颗大者）以上四味，将石榴取却子及七分，盛药三味在内，用泥裹作球，以慢火炙干，烧令通赤，赤后闻药气透出即熟，候冷取出去泥，细研。次入：干蝎 半夏（汤洗七遍，去滑。各一分） 天南星 白附子（各一分半）上件药四味并生用，都捣，细罗为散，入前烧了药，都研令匀。每服以温酒调下一字，其重者不过三、两服。量儿大小加减服之。<br />
<br />
　　《圣惠》治小儿中风，四肢不随，心神迷闷。宜服牛黄丸方牛黄（以熟绢袋盛于黑豆一升中，炒豆熟为度，别研入） 天竺黄（细研） 犀角（屑） 天南星 白附子（各炮裂） 白僵蚕 地龙 干蝎（并微炒。各半两） 郁金 蜣螂（去翅足，微炒） 天麻 麝香（细研。各一分） 朱砂（一两，研，水飞过） 蝉（七枚，去翅足，微炒） 乌蛇肉（二两，酒浸，炙微黄） 乌鸦（一枚，去翅足，泥裹烧为灰，用一两）上件药捣，罗为末，入研了药令匀，以糯米饭和丸如黍米大。每服以温酒下五丸。量儿大小，以意加减服之。<br />
<br />
　　张涣漏芦汤方 治小儿中风，半身不随。<br />
<br />
　　漏芦 木通（锉） 白茯苓 当归（洗，焙干） 天麻（炙） 羌活（各一两） 甘草（微炙） 荆芥（去枝、梗。<br />
<br />
　　各半两）上件药捣，罗为细末。每服一钱，水一盏，入生姜二片、薄荷三叶，煎五分，去滓，放温热服张涣又方半金散白僵蚕（炒黄） 全蝎（炒） 天麻（炙） 乌蛇肉（酒浸，去皮、骨，焙干。各一两）以上捣罗为细末。次用：朱砂（半两，细研，水飞） 龙脑（一钱，研）上件拌匀。每服半钱，温酒调下。<br />
<br />
　　《保生信效方》起死轻骨丹 主大人、小儿中风瘫痪，四肢不随，风痹等疾。<br />
<br />
　　麻黄（去根节，秤五斤，锉，河水二石熬之，去滓，成膏 桑根白皮须自采土下者，锉） 白芷 苍术（去皮） 甘松（只用腿子，余者不用） 川芎（各二两） 苦参（三两半）上六味为末， 研匀细，以前麻黄膏和丸如弹子大。每服一丸，温酒一盏研化顿服之，临卧取汗。五、七日间再服，手足当即轻快。小儿惊风量与之。卒中涎潮，分利涎后用之。余表伯常器之博士，昔时使子弟开药肆。所售回生轻骨丹，皆一千一粒，售者盈门。<br />
<br />
　　《庄氏家传》治小儿风湿，筋脉缓弱，脚膝无力，或手足偏 拽，语謇。<br />
<br />
　　羚羊角散羚羊角（屑） 白藓皮 防风（去苗。各三分） 酸枣仁（二两，微炒） 五加皮（刮去粗皮） 茯神 官桂（去粗皮。各半两） 独活 黄 （去芦头。各一两）上件为粗末。每服二钱，水一中盏同煎至六分，去滓温服。不拘时候，日三服。如有热，入竹沥半协议服。<br />
<br />
　　兼治语涩舌謇。大人亦可服，加钱数，神验。<br />
<br />
　　《婴童宝鉴》灸法：小儿半身不随，灸百会，（在头中心。） 次灸风池，次灸曲池，（肘横纹上，曲腕取之。）次灸膝腿并三里各三壮。<br />
<br />
　　卷第十三<br />
<br />
　　中风口斜僻第九《巢氏病源》小儿中风口 斜僻候：小儿中风，口 斜僻，是风入于颔颊之筋故也。足阳明之筋上夹于口，手三阳之脉偏急而口 斜僻也。<br />
<br />
　　《圣惠》治小儿中风，口 斜僻，手足不遂，风入于脏，或语不得，心神昏闷。<br />
<br />
　　防风散方防风（去芦头） 川升麻 桂心 羚羊角（屑） 麻黄（去节） 羌活 芎 杏仁（汤浸，去皮尖、双仁，麸炒微黄。以上各一分）上件药捣，粗罗为散。每服一钱，以水一小盏煎至五分，去滓；入竹沥半合，更煎两沸，分温两服，如人行十里再服，衣盖令汗出为效。量儿大小以意加减。<br />
<br />
　　《圣惠》治小儿中风，口 斜僻。<br />
<br />
　　汉防己散方汉防己 防风（去芦头） 川升麻 桂心 芎 羚羊角（屑） 麻黄（去根节。各半两）上件药捣，粗罗为散。每服一钱，以水一小盏煎至五分，去滓，入竹沥半合更煎一、两沸，不计时候。量儿大小分减温服。<br />
<br />
　　《圣惠》治小儿中风，面引口偏，身体拘急，舌不能转。宜服生地黄饮子方生地黄（汁） 竹沥（各三合） 独活（末，三分）上件药相和，煎至四合，去滓。不计时候，量儿大小分减温服。<br />
<br />
　　《圣惠》治小儿中风，口 斜僻。宜涂蝉壳散蝉壳（五月五日采东南枝上者） 寒食白面上件药各等分，都研令细，以酽醋调为糊。如患左斜，右边涂之。右斜，左边涂之。候口正，急以水洗却药。<br />
<br />
　　《圣惠》又方上用栝蒌瓤以水绞取汁，和大麦面搜作饼子，炙令热。熨正便止，勿令太过。<br />
<br />
　　《圣惠》治小儿中风，口眼偏斜、身上顽麻方。<br />
<br />
　　蓖麻子（别研） 樗根皮（为末） 栝蒌瓤（炒干，为末。各一两）上件药同研令匀，以大麦面饼子掺药末在上，左患贴右，右患贴左，以慢火 。正，急去之。身上有顽麻，津唾调药摩之。<br />
<br />
　　钱乙附方 治小儿惊风、中风，口眼 斜，语不正，手足偏举。<br />
<br />
　　全蝎散全蝎（去毒，炒） 僵蚕（直者，炒） 川芎 黄芩（去心） 大天南星（汤浸七次，去皮、脐，切，焙） 甘草（炙） 桂枝（不见火） 赤芍药 麻黄（去节。各三两） 天麻（六钱）上件药为粗末。每服三钱，水一盏半、姜七片煎至七分，温服无时，量大小与之，日三、四服，忌羊肉。<br />
<br />
　　张涣防己汤方 治小儿中风，口眼 斜。<br />
<br />
　　汉防己 天麻（炙） 川芎 川升麻（各一两） 桂心 羚羊角（屑） 麻黄（去根节秤。各半两）上件捣，罗为细末，用杏仁一分，汤浸去皮尖，研匀同拌。每服一大钱，水一盏，入生姜三片，薄荷两叶，煎至五分，去滓。稍热时时与服。<br />
<br />
　　张涣又方赤箭汤赤箭（一两） 白僵蚕 白附子 独活 麻黄（去根节，秤） 白花蛇（酒浸，去皮骨）以上各半两，捣、罗为细末。次入：杏仁（二十个，麸炒，去皮尖，细研）上件同拌匀。每服一钱，水八分，入石榴皮少许，煎五分，去滓温服。<br />
<br />
　　《庄氏家传》治小儿偏 风，口面 斜。<br />
<br />
　　上用赤足蜈蚣一条，以竹刀子平截断，各为末，各贴下。左动用右，右动用左者。入麝香少许同研。<br />
<br />
　　卷第十三<br />
<br />
　　中风失音不语第十《巢氏病源》小儿卒失音不语候：喉咙者，气之道路；喉厌者，音声之门户。有暴寒气客喉厌，喉厌得寒即不能发声，故卒然失音也。不能语者，语声不出，非牙关噤也。<br />
<br />
　　《婴童宝鉴》小儿中风体缓痛声不出歌：风冷伤筋脉，四肢全不仁。痛因冷热气，缓是一边生。寒客于喉厌，啼声似哑人。温和汤药进，不尔损精神。<br />
<br />
　　《千金》石膏汤 治小儿中风，恶痱、不能语，口眼了戾，四肢不随方。<br />
<br />
　　石膏（一合） 麻黄（八铢，去根节） 甘草（炙） 射干 桂心 芍药 当归（各四铢） 细辛（二铢）上八味 咀，以水三升半，先煮麻黄三沸，去上沫，纳诸药煮取一升。三岁儿分为四服，日三。<br />
<br />
　　《圣惠》治小儿中风，失音不语，四肢壮热。<br />
<br />
　　木通散方木通（锉） 防风（去芦头） 川升麻 羚羊角（屑） 桂心（以上各半两） 甘草（一分，炙微赤，锉）上件药捣，粗罗为散。每服一钱，以水一小盏，煎至五分，去滓；入竹沥半合，更煎一、两沸。不计时候，量儿大小加减服之《圣惠》治小儿中风，失音不语，诸药无效。<br />
<br />
　　通神方乱发（烧灰） 桂心（各一两）上件药捣，罗为末。不计时候，以温酒调下半钱。量儿大小加减服之。<br />
<br />
　　《圣惠》治小儿中风，失音不语，咽中不利，筋脉拘急。<br />
<br />
　　乌犀丸方乌犀角（屑） 牛黄（细研） 白附子（炮裂） 附子（炮裂，去皮脐） 白僵蚕（微炒） 干蝎（微炒） 天南星（生用） 半夏（汤洗七次，去滑。各一分） 腻粉（一钱，研入）上件药捣，罗为末，用软饭和丸如黍米大。不计时候，以薄荷生姜汤研下三丸。量儿大小加减服。<br />
<br />
　　《圣惠》治小儿中风，失音不能啼。<br />
<br />
　　白丸子方白僵蚕（半两，微炒） 藿香 干蝎（微炒） 桑螵蛸（微炒。各一分） 天南星（三分，生用） 腻粉（一钱，研入）上件药捣，罗为末，炼蜜和丸如黄米大。不计时候，用薄荷汤入酒少许，研五丸服之。量儿大小以意加减。<br />
<br />
　　《圣惠》治小儿中风，失音不语，肢节拘急，腰背强直。<br />
<br />
　　羚羊角丸方羚羊角（屑） 防风（去芦头） 羌活 朱砂（细研，水飞过） 天麻（炙） 白附子（炮裂。各半两） 蝎梢（微炒） 牛黄 麝香（并细研。各一分）上件药捣，罗为末，入研了药，都研令匀，炼蜜和丸如绿豆大。不计时候，以薄荷酒研下两丸。量儿大小以意加减。<br />
<br />
　　《圣惠》治小儿中风，失音不语，舌根强硬方。<br />
<br />
　　陈酱汁（半合） 人乳（二合）上件药相和合令匀，少少与儿服之。<br />
<br />
　　《圣惠》治尸厥不语。<br />
<br />
　　返魂丹方生玳瑁 朱砂 雄黄 白芥子 麝香（各一分）上件药同研如粉，于瓷器中熔安息香，和丸如绿豆大。或冲恶不语，不计时候，以小便下五丸。孩子热风只一丸。<br />
<br />
　　张涣竹沥膏方 治小儿中风，失音不语，牙关紧急。<br />
<br />
　　竹沥（根据法旋取） 生地黄（取汁） 蜜（各半合，以上搅匀） 桂心（为末） 石菖蒲（一寸九节者，取末。各一两）上件都一处调匀，慢火熬成膏，硬软得所，如皂皂大。每服一粒，取梨汁化下。<br />
<br />
　　《张氏家传》救生菖阳汤 治小儿中风，昏困及醒后不语。<br />
<br />
　　石菖蒲 天麻 生乌蛇肉 全蝎 白僵蚕 附子（炮，去皮脐） 羌活 人参 白附子（各半两） 半夏（洗七次，一分）上为粗末。每服三钱。水两盏、生姜五片、薄荷五叶，煎至一盏，滤去滓。温热，时时服。<br />
<br />
　　《张氏家传》醒脾散 治小儿惊搐后不语。<br />
<br />
　　防风 冬瓜子（各半两） 人参（一分） 甘草（炙，三钱）上件为细末。每服一钱，用水一盏，入竹叶数片，灯心少许，同煎至七分，去滓。食后温服，临睡。<br />
<br />
　　卷第十四（身热等病）凡十一门<br />
<br />
　　卷第十四<br />
<br />
　　温壮第一《巢氏病源》：小儿温壮者，由脏腑不调，内有伏热，或挟宿寒，皆搏于胃气。足阳明为胃之经，主身之肌肉。其胃不和，则气行壅涩，故蕴积体热，名为温壮。小儿大便，其粪黄而臭，此腹内有伏热，宜将服龙胆汤。<br />
<br />
　　若粪白而酢臭，则挟宿寒不消，当服紫双丸。轻者少服，令默除之；甚者小增，令微利。皆当节乳哺数日，令胃气和调。若不节，则病易复。复则伤其胃气，令腹满，再三利尚可，过此则伤小儿矣。（《千金》龙胆为方，见一切痫门。紫双丸方，见积聚门中。）《葛氏肘后》治多温壮热实及治诸百病方。<br />
<br />
　　大黄（四分） 甘草（炙） 当归 芍药（各二分）上水一升六合，煮取八合，分为三服，此古方四味饮。而《元和纪用经》乃有疗小儿百疾加减四味饮法，仍云自四味饮以下紫丸等七方，谓之育婴七宝。紫阳道士一名保子七圣至宝方，专为一书者，此方是也。<br />
<br />
　　此饮理小儿胎寒腹痛，乳哺不时，温壮发热，吐利不常，诸惊掣缩，二十五痫；肌肤喜疮，遇时而发作口疮、恶核、赤目、黄瘦、大小变蒸。用芍药白者、赤者各半。如宣泄，即用纯赤者，生用二分。疠疫温壮、肺邪不利、寒热发时，加二分，通用四分也。利小便用赤色者。及惊狂、疮疥、赤目、泻血，当归肉多、枝少、气香者，生用二分。欲血脉流畅，不为疮疡恶核者，及止腹中痛，胎寒腹痛啼声不已者加二分，通用四分也。<br />
<br />
　　如理寒热、破积、解温壮加大黄，如牛舌紧硬，用蜀中者；如欲泄利宣荡、推陈去热，即用河西锦纹者，生用二分。葛氏原用四分，紫阳保子方减二分，下利者，又减一分，只用一分也。甘草赤黄断理紧而易折者，炙锉二分，虚热者加一分，通用三分也。及解烦止渴，寒热邪气，大能安神定惊，和而不寒，有国老之尊号也。四味以水三升煮，去滓。月内儿服一杏核量之，日三。百日儿服一粟壳，量之日三。一二岁儿两粟壳量之，为一服，日三。一岁儿以上，随大小增之，兼乳母服尤良。根据上法增减正药外，若发惊及温壮，外有冒寒邪。以去节麻黄一分，水三升，煮去沫，去滓，内正药煎。如本方服之，若惊风反折，戴眼，掣缩，加细辛四分，内一料正药，增水至四升，煮取一升五合。若中风身体强、戴眼者，加独活二分，内一料正药中，水如正方，煎服，大神验。<br />

                    <br>
                        <br />
　　《葛氏肘后》治温壮又方大黄 黄芩（各四分） 甘草（三分，炙） 细辛（二分）上水五升，煮取一升二合，分三服。此方小儿数服不痫；若卓卓惊，加钩藤二分。胡治云：此治小儿有病大效。<br />
<br />
　　《千金》竹叶汤 主五六岁儿温壮，腹中急满，息不利，或有微肿。亦主极羸，不下饮食，坚痞，手足逆冷方。<br />
<br />
　　竹叶（切，一升） 小麦（半升） 甘草（炙） 黄芩 栝蒌根 泽泻 茯苓 知母 白术 大黄（各一两） 桂心（二铢。《婴孺》用三铢） 生姜（一两半） 人参（二两。《千金翼》用一两。《婴孺》用半两）麦门冬 半夏（各二两） 当归（十八铢）上十六味 咀，以水七升，煮小麦、竹叶，取四升，去滓，内药煎取一升六合，分四服。<br />
<br />
　　《千金》治小儿夏月患腹中伏热，温壮来往，或患下痢，色或白或黄，三焦不利。<br />
<br />
　　竹叶汤方竹叶（切） 小麦（各五合） 黄芩（一两六铢） 茯苓（十八铢） 柴胡 人参 麦门冬 甘草（炙。各半两）上八味 咀，以水四升，煮竹叶、小麦，取三升，去竹叶、小麦，下诸药煮取一升半，分三服。若小儿夏月忽壮热烧人手，洞下黄溏，气力 然，脉极洪数，用此方加大黄二两，再服得下，即瘥。<br />
<br />
　　《圣惠》治小儿温壮，或下之后而热不除，舌大不含乳，胸中有痰，口中生疮，兼惊悸。宜服黄芩散方黄芩 川大黄（锉碎，微炒。各一两） 钩藤 甘草（炙微赤，锉） 川芒硝（各半两） 蛇蜕皮（三寸，炙黄）上件药捣，粗罗为散。每服一钱，以水一小盏，煎至五分，去滓，入牛黄少许，量儿大小分减温服。<br />
<br />
　　《圣惠》治小儿身体温壮，心神不安。<br />
<br />
　　犀角散方犀角屑 钩藤 黄芩 栀子仁 川大黄（锉碎，微炒。各半两） 甘草（一分，炙微赤，锉）上件药捣，粗罗为散。每服一钱，以水一小盏，煎至五分，去滓。看儿大小分减，微温服之。<br />
<br />
　　《圣惠》治小儿温壮，身体常热不止。<br />
<br />
　　牛黄散方牛黄（细研） 甘草（炙微赤，锉。各半分） 栀子仁 子芩 柴胡（去苗） 龙胆（去芦头。各一分）上件药捣，细罗为散，入研了药令匀。每服半钱，以金银温水调，不计时候服。量儿大小，临时分减服之。<br />
<br />
　　《圣惠》治小儿温壮，常欲饮水。<br />
<br />
　　胡黄连散方胡黄连 犀角屑 牛黄（细研，入） 龙胆（去芦头） 川大黄（锉碎，微炒） 甘草（炙微赤，锉） 知母（各一分） 麦门冬（半两，去心，焙）上件药捣，细罗为散。每服，以沙糖水调下半钱，量儿大小以意加减。<br />
<br />
　　《圣惠》治小儿健惊温壮，可吃乳。<br />
<br />
　　天竺黄散方天竺黄（细研） 钩藤 赤芍药 人参（去芦头。各一分） 甘草（炙微赤，锉） 牛黄（细研。各半分）上件药捣，细罗为散，入研了药，更研令匀。不计时候，以蜜水调下半钱。量儿大小以意加减。<br />
<br />
　　《圣惠》治小儿温壮及惊热。<br />
<br />
　　牛黄丸方牛黄 天竺黄 脑麝（并细研） 熊胆（各一分） 犀角屑 胡黄连（末） 山栀子仁（末） 郁李仁（汤浸，去皮，研入。各半两）上件药，同研令匀，以糯米粥和丸如麻子大。不计时候，以薄荷汤下三丸。量儿大小以意加减。<br />
<br />
　　《婴孺》治少小病后，腹中不调，饮食不节，腹满温壮，并中人客忤，兼冷乳有所为，将服雀屎丸方。<br />
<br />
　　雀屎 牛黄（各一分） 芎 芍药 干姜 甘草（各二分） 麝香（三分） 小麦面（三分） 大黄 当归 人参（各三分）上为末，蜜丸麻子大。一服三丸，日进三服。欲令下五丸，常将三丸乳前后哺之，无妨。可更加黄 、黄芩各二分，炒。<br />
<br />
　　《婴孺》治小儿多温壮热实。<br />
<br />
　　百病饮子方大黄（四分） 甘草（炙） 芍药（各二分）上以水一升六合，煮取八合，分为三服。<br />
<br />
　　《婴孺》治小儿胁下实，股惕惕，已发温壮伤寒。<br />
<br />
　　柴胡汤方柴胡 当归 细辛（各三分） 黄芩 大黄 升麻 五味子 紫菀（各二分） 牛黄（一分） 杏仁（四十枚，去皮炒）上切，以水五升煮二升。每服二合，日进三服，夜二服。量儿大小、以意用之。无牛黄以麝香代之。<br />
<br />
　　《婴孺》治少小有热，服药大下后，身温壮，胸中有热结。<br />
<br />
　　五味汤方五味子（三分） 黄芩 柴胡 芒硝 麦门冬（去心） 石膏（末。各二分） 黄连 甘草（炙） 当归（各一分）大黄（四分）上水二升七合，煮一升三合，去滓，内芒硝令烊。二百日儿服三合，日进三服，夜一服，有痰必吐。<br />
<br />
　　张涣治温壮麝香丹方人参（去芦头） 木香（各半两） 胡黄连 钩藤 赤芍药（各一分）上件为细末，次入好麝香一钱、牛黄半钱拌匀，糯米粥和丸如黍米大。每服五粒至七粒，煎陈橘皮汤下，不拘时候。<br />
<br />
　　《吉氏家传》七宝散 治小儿温壮、伏热、伤寒、烦躁、面赤、气喘，夜热晓凉。<br />
<br />
　　当归 芍药 甘草（炙） 大黄（蒸熟。各一分） 麻黄（去节，三分） 白术（麸炒） 荆芥穗（各二钱）上为细末。每服半钱至一钱，水半盏，葱白一寸，薄荷一叶，煎至三分，温温并三服。要泻，热服。<br />
<br />
　　卷第十四<br />
<br />
　　壮热第二《巢氏病源》壮热候：小儿壮热者，是小儿血气盛，五脏生热，熏发于外，故令身体壮热。大体与温壮相似，而有小异，或挟伏热，或挟宿寒。其挟伏热者，大便黄而臭；挟宿寒者，粪白而有酸气。此二者腑脏不调，冷热之气俱乘肠胃，蕴积渐染而发。温温然热甚盛，是温壮也。其壮热者，是血气盛，熏发于外，其发无渐壮热甚，以此为异。若壮热不歇，则变为惊，极重者，亦变痫也。<br />
<br />
　　钱乙论风温、潮热、壮热相似云：潮热未晚间发热，过时即退，来日根据时发热，此欲发惊也。壮热者，一向热而不已，甚则发惊痫也。风热者，身热而口中气热，有风证。温壮者，但温而不热也。<br />
<br />
　　钱乙附方论小儿壮热昏睡、伤风、风热、疮疹、伤食皆相似。未能辨认间，服升麻葛根汤、惺惺散、（方并见本卷伤寒门。）小柴胡汤（方见伤寒头汗出门中。）甚验。盖此数药通治之，不致误也。惟伤食则大便酸臭，不消化，畏食，或吐食，宜以药下之。<br />
<br />
　　张涣谨按：小儿冬末春初温浓之衣，或乳母恣食酒面甘肥等，令儿心肺不和，内蕴邪热。因其解脱，风邪伤于皮毛，传入腑脏，则令胸膈痰滞，身体壮热，心神惊悸，又似伤寒、时气、疮疹之类，乃名风热候。<br />
<br />
　　《庄氏家传》小儿壮热有七候：伤寒候：浑身壮热，时时舌出缴唇。<br />
<br />
　　斑疮候：咳嗽，嗄声，浑身壮热，唯耳鼻不热，不然哕逆也。<br />
<br />
　　风热候：浑身壮热，鼻两边胞动，吸吸然。甚者，鼻内生疮，手有血纹也。<br />
<br />
　　气积候：浑身壮热，早晨手足冷，晓沉重困闷，晚哺发潮热。<br />
<br />
　　虚积候：浑身壮热，脚冷手不冷，积在左肋，即右腮赤；在右肋，即左腮赤也。<br />
<br />
　　惊热候：亦浑身壮热，爱睡，妄语，睡便仰卧、惊跳、啼叫、摇头、弄舌、上窜也。<br />
<br />
　　喉痹候：亦浑身壮热，时时发嗽，思冷水饮。喉中痛时，复小寒是也。以上七候，宜在审详用药。<br />
<br />
　　《葛氏肘后》徐王神效方 百日儿患壮热气急，唯得欹眠、眼不开，小便黄赤方。<br />
<br />
　　上服水银如大豆一粒，日十度。三日瘥止，不瘥更服。（水银太冷，切宜消息用也。）《千金》治小儿肉中久挟宿热，瘦瘠，热进退休作无时。<br />
<br />
　　大黄汤方大黄 甘草（炙） 芒硝（各半两） 石膏（一两） 大枣（五枚） 桂心（八铢）上六味 咀，以水三升煮取一升。每服二合。<br />
<br />
　　《千金》治少小有热不汗。<br />
<br />
　　二物通汗散方雷丸（四两） 粉（半斤）上捣和下筛，以粉儿身。<br />
<br />
　　《千金》调中汤 治小儿春秋月晨夕中暴冷，冷气折其四肢，热不得泄，则壮热。冷气入胃变下痢，或欲赤白滞起数去，小腹胀痛极，壮热。气脉洪大，或急数者，服之热便歇，下亦瘥也。但壮热不吐下者，亦主之方。<br />
<br />
　　葛根 黄芩 茯苓 桔梗 芍药 白术 本 大黄 甘草（炙。各六铢）上九味 咀，以水二升，煮取五合。服如后法：儿生一日至七日，取一合，分三服。生八日至十五日，取一合半，分三服。生十六日至二十日，取二合，分三服。生二十日至三十日，取三合，分三服。生三十日至四十日，取五合，分三服，恐吃五合未得，更斟酌之。其百日至三百日儿，一如龙胆汤加之。<br />
<br />
　　《千金》治小儿腹大短气，热有进退，吃食不安，谷为不化方。<br />
<br />
　　大黄 黄芩 甘草（炙） 芒硝 麦门冬（各半两） 石膏（一两） 桂心（八铢）上七味 咀，以水三升，煮取一升半，分三服。期岁以下儿，作五服。<br />
<br />
　　《千金》青木香汤 浴小儿壮热羸瘠方。<br />
<br />
　　青木香（四两） 麻子仁（一升） 虎骨（五两） 白芷（二两） 竹叶（一升）上五味 咀，以水二斗，煮取一斗，稍稍浴儿。<br />
<br />
　　《千金》治小儿暴有热，得之二三日。<br />
<br />
　　李根汤方李根 桂心 芒硝（各十八铢） 甘草（炙） 麦门冬（去心。各一两）上五味 咀，以水三升，煮取一升，分五服。<br />
<br />
　　《千金》治少小身体壮热，不能服药。<br />
<br />
　　十二物寒水石散粉方寒水石 芒硝 滑石 石膏 赤石脂 青木香 大黄 甘草（炙） 黄芩 防风 芎 麻黄根上各等分，合治下筛，以粉一升，药屑三合相和，复以筛筛之。以粉儿身，日三。（《外台》以牡蛎代防风，余并同。）《千金》治少小新生肌肤嫩弱，喜为风邪所中，身体壮热，或中大风，手足惊掣。<br />
<br />
　　五物甘草生摩膏方甘草 防风（各一两） 白术 桔梗（各二十铢） 雷丸（二两半）上 咀，以不中水猪肪一斤煎为膏，以煎药，微火上煎之，消息视稠浊，膏成去滓。取如弹丸大一枚，炙手，以摩儿百过，寒者更热，热者更寒。小儿虽无病，早起常以膏摩囟上及手足心，甚辟寒风。<br />
<br />
　　《千金》治少小身热。<br />
<br />
　　李叶汤浴方李叶无多少 咀，以水煮，去滓，将浴儿良。<br />
<br />
　　《千金翼》治少小身热不去，寒热往来，微惊方。<br />
<br />
　　大黄 黄芩（各一两） 栝蒌根（三分） 甘草（炙） 牡蛎（熬） 人参 白石脂 硝石 龙骨 凝水石（各半两） 桂心 滑石（碎。各二两）上十二味 咀，加紫石英半两，以水四升，煮取一升半。分服三合，一日令尽。<br />
<br />
　　《外台》崔氏疗少小身热方白芷煎汤浴儿佳。根苗皆得。<br />
<br />
　　《外台》崔氏又方苦参汤浴儿良。<br />
<br />
　　《药性论》治小儿身热。<br />
<br />
　　秦白皮一升，水煎作汤，澄清浴，瘥。冷洗赤眼亦效。<br />
<br />
　　日华子治小儿壮热，一切疮疥皮肤瘙痒。<br />
<br />
　　梓白皮煎汤洗之，梓枝皮有数般，惟楸梓佳，余即不堪。<br />
<br />
　　日华子治小儿壮热。<br />
<br />
　　枣叶煎汤浴，和葛粉 之。<br />
<br />
　　《圣惠》治小儿壮热，口干，心烦，不欲乳食。宜服犀角散方犀角屑 黄 （锉。各一分） 黄芩 麦门冬（去心，焙） 柴胡（去苗） 川升麻 甘草（炙微赤，锉。各半两）上件药捣，粗罗为散。每服一钱，以水一小盏，入淡竹叶七片，煎至五分，去滓。量儿大小，分减温服。<br />
<br />
　　《圣惠》治小儿壮热惊悸，大小便赤涩。<br />
<br />
　　钩藤散方钩藤 天竺黄（细研） 地骨皮（各一分） 犀角屑 赤茯苓 龙胆（去芦头） 川芒硝 甘草（炙微赤，锉。各半两） 川大黄（三分，锉碎，微炒）上件药捣，粗罗为散。每服一钱，以水一小盏，煎至五分，去滓。量儿大小分减温服。<br />
<br />
　　《圣惠》治小儿壮热，心神不安。<br />
<br />
　　人参散方人参（去芦头） 钩藤 赤茯苓 川升麻（各半两） 犀角（镑） 山栀子 甘草（炙微赤，锉。各一分）上件药捣，粗罗为散。每服一钱，以水一小盏，煎至五分，去滓。量儿大小分减，不计时候温服。<br />
<br />
　　《圣惠》治小儿期岁至三岁壮热。<br />
<br />
　　大黄散方川大黄（锉碎，微炒，一两） 石膏（一两半） 柴胡（去苗） 川升麻 枳壳（麸炒微黄，去瓤） 黄芩 赤芍药栀子仁 知母 杏仁（汤浸，去皮尖、双仁，麸炒令黄。各三分）上件药捣，粗罗为散。每服一钱，以水一小盏，入青竹叶七片，煎至五分，去滓。量儿大小，分减服之。<br />
<br />
　　《圣惠》治小儿百日已来，结实、壮热、兼惊。宜服龙齿散方龙齿 栀子仁 枳壳（麸炒微黄，去瓤） 甘草（炙微赤，锉。各一分） 朴硝（三分） 川大黄（半两，锉碎，微炒）上件药捣，粗罗为散。每服一钱，以水一小盏，煎至五分，去滓。量儿大小分减温服。<br />
<br />
　　《圣惠》治八九岁儿，脏腑结实壮热。<br />
<br />
　　芒硝散方川芒硝 川大黄（锉碎，微炒） 赤茯苓（各三分） 木通（锉，一两） 黄芩（半两） 甘草（一分，炙微赤，锉）上件药捣，粗罗为散。每服一钱，以水一小盏，煎至五分，去滓，入生姜少许，葱白二寸在内同煎。随儿大小加减温服。<br />
<br />
　　《圣惠》治小儿卒身体壮热，心肺烦壅。<br />
<br />
　　牛黄散方牛黄（细研） 甘草（炙微赤，锉。各半分） 黄芩 栀子仁 龙齿 犀角屑 寒水石（各一分） 麝香（一钱，细研）上件药捣，细罗为散，入牛黄、麝香同研令匀。每服，以竹沥调半钱服。量儿大小，以意临时加减。<br />
<br />
　　《圣惠》治小儿滞结壮热。<br />
<br />
　　大黄丸方川大黄（一两，锉碎，微炒） 赤茯苓 鳖甲（涂醋，炙令黄，去裙 。各半两）上件药捣，罗为末，炼蜜和丸如麻子大。一二岁儿每服以粥饮下五丸，每日空心、午后各一服。量儿大小以意加减。<br />
<br />
　　《圣惠》治小儿蓐内及百日已来，壮热多惊。<br />
<br />
　　虎睛丸方虎睛（一对，酒浸，微炙，取仁） 牛黄 麝香 朱砂 雄黄（各一分）上件药同研令细，炼蜜和丸如绿豆大。以乳汁研服五丸。随儿大小，以意加减服之。<br />

                    <br>
                        <br />
　　《圣惠》治小儿壮热，心烦，眠卧不安。<br />
<br />
　　生地黄煎方生地黄（汁一升） 白蜜 生麦冬（汁） 酥（各三合）上件药于银锅中，以慢火熬如稀饧。每服以温水调下半茶匙。<br />
<br />
　　《圣惠》治小儿壮热不解，宜以寒水石散粉之方。<br />
<br />
　　寒水石 川芒硝 赤石脂 石膏 滑石 甘草 川大黄（各一两）上件药捣，细罗为散。每用粉儿身良。<br />
<br />
　　《灵苑》红龙散 治小儿壮热不解及惊风热等疾。<br />
<br />
　　朱砂（一钱，研） 干蝎（七个，微炒） 龙脑（半钱） 牙硝（一分，入合子内，固济火 通赤，先掘一地坑子，先以甘草水沃令湿，纸衬药入坑子内，荫一宿，取出研）上细研。每服半钱或一字，参苓汤调下。惊热用冷水调下。热甚者，冷水研生地龙汁调下。<br />
<br />
　　《谭氏殊圣》治小儿壮热。<br />
<br />
　　天南星 半夏 滑石（各二钱） 巴豆霜（一字）上同为细末，入轻粉半钱，研匀，以面糊为丸如粟米大。每一岁三粒，三岁七粒，用葱汤下。<br />
<br />
　　《婴孺》治五岁儿壮热发疹，已服汤煎丸，尚时时热不消。<br />
<br />
　　竹沥葛根汤方竹沥（一升二合） 生葛（汁五合，洗净） 牛黄（三大黑豆许大，研末，入汁内，匀）上四五岁儿为四服，六七岁为三服，月内儿与半合，出月与一合，百日儿与三合。<br />
<br />
　　《婴孺》治四岁儿壮热兼气汤方。<br />
<br />
　　大黄（五分） 麦门冬（去心） 甘草（各三分） 细辛（二分） 甘竹叶（一合，切） 黄芩（四分）上水三升，煮一升二合。一服一合，日再。二三岁儿服量减之。<br />
<br />
　　《婴孺》治小儿心胸壮热、发热者饮子方。<br />
<br />
　　子芩 升麻 龙胆 大黄（各三分）上以水二升，煮一升二合。温，一日服尽。利三二行。乳母忌热面、动风物。<br />
<br />
　　《婴孺》治少小暴热，得之二三日。<br />
<br />
　　李根汤方李根 葱 芒硝（各二分） 甘草（炙） 麦门冬（去心。各四分）上以水三升，煮一升半，为三服。<br />
<br />
　　《婴孺》治小儿潮热，及百日儿壮热气急，虽得歇，眠不开，小便黄赤方。<br />
<br />
　　蜀漆 甘草（炙） 知母 龙骨 牡蛎（各半两）上切，以水四升煮一升，去滓。一岁儿半合，日进二服，百日儿以意服。<br />
<br />
　　《婴孺》治少小热。除热龙骨汤方龙骨 甘草（炙） 赤石脂 大黄 石膏 桂心 寒水石 栝蒌（各二分）上以酒、水各一小盏，取散一鸡子大，煮三沸，去滓。一岁服尽，不过三服愈。<br />
<br />
　　《万全方》治小儿壮热惊悸，大小便赤涩。<br />
<br />
　　钩藤散钩藤 天竺黄（细研） 地骨皮（各一分） 茯神 犀角屑 龙胆（去芦头） 川芒硝 甘草 赤茯苓（各半两）川大黄（三分，锉碎，微炒）上件杵罗为末。每服一钱，以水一小盏，煎至五分，去滓。量儿大小分减温服。<br />
<br />
　　《孔氏家传》治小儿心经热，夜发壮热，夜啼，并解伤寒诸病。<br />
<br />
　　犀角散方甘草 牛蒡子 荆芥上件药各等分，为粗末。每服一钱，水八分，煎五分，温服。临卧、食后服。<br />
<br />
　　孔氏又方荆芥（去枝梗） 桔梗（苦者。各二两） 甘草（一两半） 牛蒡子（二两，略炒）上为末。每服二钱，汤点服，食空时服。<br />
<br />
　　《赵氏家传》人参保童丸 治禀气虚弱，筋骨软，肌肉浅薄，乳食不成，肌肉面黄，体热多汗，久服不热方。<br />
<br />
　　人参 石连肉 使君子（去皮） 没石子 干山药（各半两） 木香（一分） 白术 白芍药 当归（各半分） 黄连（一分，先捣半夏末一分，炒黄连，候半夏末黑色，去半夏末不用。）上件为末，稀糊和丸如麻子大。每服七丸至十丸；三岁以上十五丸，温汤下。<br />
<br />
　　《吉氏家传》治伤寒潮热、鼻塞、头疼。<br />
<br />
　　人参散。亦治清涕壮热不解，大妙。<br />
<br />
　　人参 茯苓 羌活 当归 前胡 甘草（各一钱） 麻黄（三钱，去节）上末。每服半钱，水半盏，姜一片同煎三分，温服。<br />
<br />
　　卷第十四<br />
<br />
　　时气第三《巢氏病源》小儿时气病候：时气病者，是四时之间忽有非节之气。如春时应暖而寒，夏时应热而冷，秋时应凉而热，冬时应寒而温。其气伤人为病，亦头痛壮热，大体与伤寒相似。无问长幼，其病形证略同。言此时通行此气，故名时气。世呼亦为天行。<br />
<br />
　　《巢氏病源》小儿天行病发黄候：四时之间忽有非节之气伤人，谓之天行。其热入于脾胃，停滞则发黄也。脾与胃合俱象土，其色黄，而候于肌肉，热气蕴积，其色蒸发于外，故发黄也。<br />
<br />
　　《巢氏病源》小儿时气腹满候：时气之病，腹满者，是热入腹，与脏气相搏，气痞涩在内，故令腹满。若毒而满者，毒瓦斯乘心，烦懊者死。<br />
<br />
　　《巢氏病源》小儿时气病结热候：时气之病，热入腹内，与脏腑之气相结，谓之结热。热则大小肠痞涩，大小便难而苦烦热是也。<br />
<br />
　　《巢氏病源》小儿败时气病候：时气之病，若施治早晚失时，投药不与病相食，致令病连滞不已，乍瘥乍剧，或寒或热，则败坏之证无常是也。<br />
<br />
　　《巢氏病源》小儿时气病兼疟候：时气之病，又兼疟者，是日数未满。本常壮热而邪不退，或乘于阴，或乘于阳。其乘于阳，阳争则热；其乘于阴，阴争则寒。阴阳之气为邪所并，互相乘加，故发寒热成疟也。<br />
<br />
　　《巢氏病源》小儿时气病得吐下后犹热候：时气之病，得吐下之后，壮热犹不歇者，是肠胃宿虚，而又吐利，则为重虚。其热乘虚而入里，则表里俱热，停滞不歇，故虽吐下而犹热也。<br />
<br />
　　《巢氏病源》小儿病后不嗜食面青候：时气病热歇之后，不嗜食而面青者，是胃内余热未尽，气满，故不嗜食也。诸阳之气俱上荣于面，阳虚未复，本带风邪，风邪挟冷，冷搏于血气，故令面青也。<br />
<br />
　　《巢氏病源》小儿时气病发复候：时气之病发复者，是热退之后，气血未和，腑脏热势未尽，或起早劳动，或饮食不节，故其病重发，谓之复也。然发复多重于初病者，血气已虚，重伤故也。<br />
<br />
　　《伤寒证治》孙思邈云：治小儿时行，节度如大人法。但用药分剂少异，药小冷尔。<br />
<br />
　　《婴童宝鉴》小儿时气歌：时气皆因节令亏，头疼壮热汗微微。良工若得看形候，须作伤寒病有归。<br />
<br />
　　《婴童宝鉴》小儿时气后，大小便不通歌：热毒还从腑气冲，便成结热在肠中。身体苦烦多躁渴，更兼便溺不能通。<br />
<br />
　　《婴童宝鉴》时气后为败气歌：时气还须早早医，变为败气切须知。乍寒乍热无时度，或减或增体渐羸。<br />
<br />
　　《婴童宝鉴》小儿时气躁渴歌：谁言吐下热无余，只为元因脏腑虚。热盛更虚皮肉涩，至今烦渴躁难除。<br />
<br />
　　《婴童宝鉴》小儿时气后为疟疾歌：阴阳邪气两相并，脏腑阴阳力竞争。发作有期名是疟，宜须疗理莫留停。 《婴童宝鉴》时气后余热并夹冷气歌：时气虽然瘥，犹多余热停。气填须不食，夹冷面皮青。<br />
<br />
　　《石壁经》三十六种内夜热昼凉瘟疫候歌：夜间遍体有如汤，才到天明又复凉。非是鬼神为祸祟，都缘脏腑有风伤。只消将药医脾脏，（四十八候云：只宜将药除脾热。）次使神方泻大肠。患候但观喉厌动，更看眼急（四十八候云：眼赤）鼻头光。此病已传瘟疫候，若能辩别是医王。<br />
<br />
　　此内因伤物、外因伤邪所致也。先当表散其毒邪，次用药去其积。亦主至夜多汗，只在其头额上有之，亦口中涎响也，脾风则然。多言有祸祟，非也。更请细看前后。（《凤随经》此候歌括一同，仍注云：宜与七宝散方。见温壮门中。）《小儿形证论》四十八候夜热昼凉温壮歌后云：此患缘饥过后，冷食滞脾胃，气不行于诸经。夜热昼凉先进南生丸（方见伤寒变蒸门中。）与三五服，后进槟榔散（方见烦热门中）相间与服。然后气平和，又须当与白丁香膏（方未见）取，或只以磨积方调气。只不得便取，动难止，为肚大，恐成疳疾也。<br />
<br />
　　《千金》治小儿时气方。<br />
<br />
　　桃叶三两捣，以水五升，煮十沸，取汁，日五六遍淋之。（《圣惠》用七两，水五升。）若复发，烧雄鼠屎二枚，水调服之。<br />
<br />
　　《外台》：刘氏疗小儿天行头痛壮热方。<br />
<br />
　　青木香（六分） 白檀香（三分）上二味捣散，以清水和服之。以水调涂顶，头痛立瘥。<br />
<br />
　　《圣惠》治小儿时气壮热，头疼，咳嗽不能食。宜服解肌散方麻黄（三分，去根节） 杏仁（汤浸，去皮尖、双仁，麸炒微黄） 赤芍药 贝母（炮微黄） 柴胡（去苗） 葛根（锉） 甘草（炙微赤，锉。各半两） 石膏（一两，细研）上件药捣，筛为散。每服一钱，以水一小盏，煎至五分，去滓，不计时候，量儿大小分减温服。<br />
<br />
　　《圣惠》治小儿时气，头痛壮热。<br />
<br />
　　升麻散方川升麻 赤芍药 石膏（细研） 麻黄（去根节） 甘草（炙微赤。锉。各半两） 贝齿（一枚）上件药捣，筛为散。每服一钱，以水一小盏，煎至五分，去滓。不计时候，量儿大小分减温服。得微汗为效。<br />
<br />
　　《圣惠》治小儿时气，咳嗽壮热。<br />
<br />
　　麦门冬散方麦门冬（去心，焙） 川升麻（各一两） 贝母（ 微黄） 甘草（炙微赤，锉。各三分） 赤芍药 杏仁（汤浸，去皮尖、双仁，麸炒微黄。各半两）上件药捣，粗罗为散。每服一钱，以水一小盏，煎至五分，去滓，入淡竹沥半合，更煎一、两沸。不计时候，量儿大小分减温服。<br />
<br />
　　《圣惠》治小儿时气，头痛、体热、烦渴。<br />
<br />
　　葛根散方葛根（锉） 麦门冬（去心。各三分） 黄芩 赤芍药 人参（去芦头） 犀角屑 甘草（炙微赤，锉） 川升麻（各半两） 石膏（一两，细研）上件药捣，筛为散。每服一钱，以水一小盏，煎至五分，去滓。不计时候，量儿大小分减温服。<br />
<br />
　　《圣惠》治小儿时气壮热，心腹烦闷。<br />
<br />
　　麦门冬散麦门冬（一两半，去心，焙） 人参（去芦头） 葛根（锉） 甘草（炙微赤，锉。各半两） 茅根（一两，锉）上件药捣，粗罗为散。每服一钱，以水一小盏，煎至五分，去滓。不计时候，量儿大小分减温服。<br />
<br />
　　《圣惠》治小儿时气，壮热咳嗽，心胸胀闷，乳食不下。<br />
<br />
　　生干地黄散方生干地黄 麦门冬（去心，焙。各一两） 款冬花 杏仁（汤浸，去皮尖、双仁，麸炒微黄） 陈橘皮（汤浸，去白瓤，焙。各三分） 甘草（炙微赤，锉，半两）上件药捣，粗罗为散。每服一钱，以水一小盏，煎至五分，入竹茹半分煎，去滓。不计时候，温服。量儿大小增减服之。<br />
<br />
　　《圣惠》治小儿时气，五六日体热不止。<br />
<br />
　　麦门冬散方麦门冬（去心，焙） 大青（各半两） 甘草（炙微赤，锉） 吴蓝（各一分） 栀子仁（五枚）上件药捣，粗罗为散。每服一钱，以水一小盏，煎至五分，去滓。不计时候，量儿大小加减温服。<br />
<br />
　　《圣惠》治小儿时气，烦渴，腹中痞实。<br />
<br />
　　葛根散方葛根（锉） 黄芩 柴胡（去苗。各半两） 甘草（一分，炙微赤，锉） 川大黄（一两，锉碎，微炒）上件药捣，粗罗为散。每服一钱，水一小盏，煎至五分，去滓。不计时候，温服。以稍利为度。量儿大小加减服之。<br />
<br />
　　《圣惠》治小儿时气，呕吐不止。<br />
<br />
　　芦根散方生芦根 人参（去芦头。各一两） 竹茹（半两）上件药细锉，和匀。每服半分，以水一小盏，煎至五分，去滓。不计时候，量儿大小分减温服。<br />
<br />
　　《婴孺》治小儿壮热、时气、惊悸并热疮方。<br />
<br />
　　钩藤（炙） 人参 蚱蝉（炙） 子芩（各一分） 蛇蜕皮（三寸，炙） 龙齿（半分） 防风 泽兰（各二分）石蜜（一两，汤成，入之竹沥一升）上切，以水三升煮之七合，量儿大小细服之。<br />
<br />
　　钱乙人参生犀散 解小儿时气，寒壅咳嗽，痰逆喘满，心忪惊悸，脏腑或秘或泻，调胃进食。又主一切风热，服寻常凉药即泻而减食者。<br />
<br />
　　人参（切去顶，三钱） 前胡（去芦，七钱） 甘草（炙黄，二钱） 桔梗 杏仁（去皮尖，略曝干为末，秤。各五钱）上先将前四味为末，后入杏仁，再用粗罗罗过。每服二大钱，水一盏，同煎至八分。去滓温服，食后。<br />
<br />
　　张涣治时气病贝母散方贝母（炒黄） 麦门冬（去心） 川升麻（各一两） 赤芍药 甘草（炙。各半两）上件为细末。每服一钱，水八分一盏，入竹叶二片，煎至五分，去滓温服。<br />
<br />
　　张涣又方人参饮子人参（去芦头） 生干 地黄（各一两） 犀角（末） 黄芩 柴胡（去苗。各半两） 甘草（一分，炙）上件捣，罗为粗末。每服一钱，水一小盏，入生姜二片，煎至五分，去滓温服。<br />
<br />
　　张涣又方枣叶汤枣叶（一两，切细，焙干） 黄芩 柴胡（去苗） 人参（去芦头） 甘草（炙。各半两）上件捣，罗为细末。每服一钱，水一小盏，入生姜二片，煎至五分，去滓，温服。<br />
<br />
　　《伤寒证治》疗小儿天行，壮热咳嗽，心腹胀满。<br />
<br />
　　五物人参饮子人参 甘草（炙。各半两） 麦门冬（一两半） 生地黄（一两半。如无，只用干地黄半两）上每服三钱，水一盏，入茅根半握，煎至七分，去滓，温服之。（出《外台》及张涣，皆以此治热病。）《伤寒证治》又方八物麦门冬饮子麦门冬（三两） 甘草（炙） 人参（各一分） 紫菀 升麻（各二两） 贝母（一分，生）上每服三钱，水一盏，入茅根半握，煎至七分，去滓，再入竹沥少许，重煎匀服。（出《外台》）《伤寒证治》疗小儿天行，头痛壮热。<br />
<br />
　　八物吴蓝饮子吴蓝 大青（各二两半） 甘草（炙） 麦门冬（去心。各三分） 茵陈（一分半） 栀子仁（十五枚）上件每服三钱，水一盏，入芦根半握，生姜五片，煎至七分，去滓服。（出《外台》）《伤寒证治》疗小儿天行，五日以后热不歇。<br />

                    <br>
                        <br />
　　枣叶饮子枣叶（半握） 麻黄（半两） 葱白（切，一合）上豉一合，童子小便二盏，煎至一盏，去滓。分二服。（出《外台》）《活人书》水解散 治天行头痛、壮热一、二日，兼治 疮末出烦躁，或出尚身体发热者。<br />
<br />
　　麻黄（四两，去节） 大黄 黄芩 桂心 甘草（炙） 芍药（各二两）上捣为粗末，患者以生熟汤浴讫，以暖水调下二钱，相次二服，得汗利便瘥。强实人服二方寸匕。此调风实之人，三伏中亦宜用之，若去大黄，即春夏通用。<br />
<br />
　　《朱氏家传》：解利伤寒，四时气疫，上焦虚热，心神恍惚，脾胃不和，饮食无味，口苦舌干，浑身烦闷。<br />
<br />
　　人参散人参 茯苓 羌活 独活 桔梗 知母 麻黄（去根节） 枳壳（麸炒，去瓤） 甘草（炙） 川芎 陈皮（去白）白术 浓朴（姜汁制） 茱萸（水煮） 桂心（不见火） 前胡 削木 甘草（节）上件各等分为末。每服二钱，水一盏，姜枣煎至七分。如要出汗，葱白、豆豉、生姜煎服。嗽入杏仁、麻黄同煎。小儿入薄荷煎；妇人止入生姜煎。岚疟用柳桃条二七节同煎。<br />
<br />
　　卷第十四<br />
<br />
　　温病第四《巢氏病源》：小儿温病者，是冬时严寒，人有触冒之。寒气入肌肉，当时不即发，至春得暖气而发，则头痛壮热，谓之温病。又冬时应寒而反暖，其气伤人即发，亦使人头痛壮热，谓之冬温病。凡邪之伤人，皆由触冒，所以感之。小儿虽不能触冒，其乳母抱持解脱，不避风邪、冷热之气，所以感病也。<br />
<br />
　　《巢氏病源》小儿温病下利候：温病下利者，是肠胃宿虚，而感于温热之病，热气入于肠胃，与水谷相搏，肠虚则泄，故下利也。<br />
<br />
　　《巢氏病源》小儿温病鼻衄候：温病鼻衄者，热乘于气而入血也。肺候身之皮毛，主于气，开窍于鼻。温病则邪先客皮肤而搏于气，结聚成热，热乘于血，血得热则流散。发从鼻出者，为衄也。凡候热病，鼻欲衄，其数发汗，汗不出。或初染病已来都不汗，而鼻燥喘，鼻息气有声。如此者，必衄也。小儿衄血，至一升数合，热因得歇；若至一斗数升，则死矣。<br />
<br />
　　《巢氏病源》小儿温病结胸候：凡温热之病，四五日之后，热入里，内热腹满者，宜下之。若热未入里，而下之早者，里虚气逆，热结胸上，则胸痞满短气，谓之结胸也。<br />
<br />
　　仲景论冬伤于寒，春为温病。<br />
<br />
　　太医局柴胡石膏散 治时行温疫，壮热恶风，头痛体疼，鼻塞咽干，心胸烦满，寒热往来，痰实咳嗽，涕唾稠粘方。<br />
<br />
　　柴胡（去苗） 石膏 前胡（去苗） 干葛（锉） 赤芍药（各五十两） 黄芩 桑根白皮（锉） 荆芥穗（去土。<br />
<br />
　　各三十七两半） 升麻（二十五两）上为粗末。每服二钱，水一盏，入生姜三片，豉十余粒，同煎七分，去滓。稍热服，小儿分作三服。更量大小加减，不计时候。<br />
<br />
　　太医局人参羌活散 治小儿寒邪温病，时疫疮疹，头痛体疼，壮热多睡，及治潮热烦渴，痰实咳嗽方。<br />
<br />
　　人参 羌活 独活 柴胡（并去苗） 芎 枳壳（去瓤，麸炒黄） 白茯苓（去皮） 甘草（炙。各一两） 前胡（去芦头） 桔梗 地骨皮（去土） 天麻（酒浸，炙。各半两）上为散。每服一钱，以水七分，入薄荷少许，煎至五分，去滓温服。不计时候。<br />
<br />
　　太医局升麻葛根汤 治大人、小儿时气温疫方，与伤寒钱乙方同。<br />
<br />
　　《三十六种》夜热昼凉温病候，用除温散方。<br />
<br />
　　大黄 朴硝（研。各一分） 牵牛粉（半两） 槟榔（二个）上件为末。每服半钱，煎黄芩汤调下，临卧时服。<br />
<br />
　　《庄氏家传》：春间疫气欲作，为先气壅畏风，痰嗽头昏，鼻寒困闷，是其疾也。当先以甘桂汤理之，凡春气动，先以此汤驱之，无问大人、小儿也。此方赵彦祖朝散传之杜顺甫中散，余与杜季子、季杨同官尉氏，因求得之。本名五胡，余恶而易名为甘桂汤。<br />
<br />
　　甘草（炙） 官桂（去皮） 五味子 黄芩（各一两半） 柴胡（四两）上 咀。每服三钱，水一盏，姜五片，煎七分，去滓温服。以二服滓再合煎一服。政和二年壬辰，余在澧阳，是春疫疾大作，诸小儿服此药皆免。<br />
<br />
　　《王氏手集》防风散 解时疫温病，咳喘烦渴，头痛体疼，目涩多睡，肌肉蠕动，痰逆忪悸。<br />
<br />
　　防风 川芎 甘草（炙） 香白芷（各二两） 菊花（一两）上为细末。每服一钱，煎荆芥汤调，放温服。<br />
<br />
　　卷第十四<br />
<br />
　　热病第五仲景论冬伤于寒，夏为热病。<br />
<br />
　　《外台》黄帝曰：伤寒热病死候有九，四曰老人婴儿热病腹满者死。<br />
<br />
　　《圣惠》云：小儿热病者，是冬时严寒，人有触冒寒气，入于肌肉，当时不即发，至夏为热病。凡邪之伤人，皆由触冒，所以感之。小儿虽不能触冒，其乳母抱持解脱，不避风邪，冷热气所感病也。<br />
<br />
　　《千金》升麻汤 治小儿伤寒变热毒病，身热、面赤、口燥、心腹坚急，大小便不利。或口疮者；或因壮热，便四肢挛掣惊，仍成痫疾，时发时醒，醒后身热如火者，悉主之方。<br />
<br />
　　升麻 白薇 麻黄（去根节） 葳蕤 柴胡 甘草（炙。各半两） 黄芩（一两） 朴硝 大黄 钩藤（各六铢）上十味 咀，以水三升，先煮麻黄，去上沫，纳诸药，煮取一升。儿生三十日至六十日，一服二合。六十日至百日，一服二合半。百日至二百日，一服三合。（《伤寒证治》亦以此治热病。）《圣惠》治小儿热病，头痛口干，身体壮热，心神烦躁。宜服解肌散方麻黄（三分，去根节） 葛根（锉） 赤芍药 黄芩 川升麻 甘草（炙微赤，锉。各半两）上件药捣，筛为散。每服一钱，以水一小盏，入葱白五寸，煎至五分，去滓。不计时候，量儿大小分减温服。令有汗出即瘥。<br />
<br />
　　《圣惠》治小儿热病，心烦壮热，口干多渴。宜服茵陈散方茵陈 麻黄（去根节） 赤芍药 甘草（炙微赤，锉） 黄芩 葛根（锉。各半两）上件药捣，粗罗为散。每服一钱，以水一小盏，煎至五分，去滓。不计时候，量儿大小增减温服。汗出为效。<br />
<br />
　　《圣惠》治小儿热病，烦热惊悸。<br />
<br />
　　石膏散方石膏（细研） 川大黄（锉碎，微炒） 甘草（炙微赤，锉。各半两） 大青 黄芩 栀子仁 知母 葳蕤 川升麻葛根（锉） 龙胆（去芦头。各一分）上件药捣，筛为散。每服一钱，以水一小盏，煎至五分，去滓。不计时候，量儿大小分减温服。<br />
<br />
　　《圣惠》治小儿热疾，头痛，心躁，眼黄。<br />
<br />
　　吴蓝散方吴蓝 大青 芦根（锉） 石膏（细研。各一两） 甘草（炙微赤，锉） 麦门冬（去心，焙） 黄芩（各三分）茵陈 栀子仁（各半两）上件药捣，粗罗为散。每服一钱，以水一小盏，煎至五分，去滓。不计时候，量儿大小分减服之。<br />
<br />
　　《圣惠》治小儿热病，烦热不解，大小肠秘涩，心胸闷乱。<br />
<br />
　　犀角散方犀角屑 赤芍药 黄芩 川升麻 栀子仁 地骨皮 甘草（炙微赤，锉。各半两） 麦门冬（去心） 川大黄（锉，微炒。各三分）上件药捣，筛为散。每服一钱，以水一小盏，煎至五分，去滓。不计时候，量儿大小分减温服。<br />
<br />
　　《圣惠》治小儿热病，心神狂躁，身热如火，头痛烦渴，眠卧不得。<br />
<br />
　　真珠散方真珠（末） 马牙硝 龙齿 寒水石 太阴元精石（各一分） 铅霜 朱砂（各半两） 牛黄 麝香（各半分）上件药，都研令细。不计时候，以新汲水调下半钱。量儿大小加减服之。<br />
<br />
　　《圣惠》治小儿热病，皮肤壮热。<br />
<br />
　　子芩散子芩 川升麻 栀子仁 大青 甘草（炙微赤，锉。各一分）上件药捣，细罗为散。不计时候，以新汲水调下半钱。量儿大小以意加减。<br />
<br />
　　《圣惠》治小儿热病，壮热心闷。<br />
<br />
　　牛黄散方牛黄（半分） 朱砂（各细研） 茯神 栝蒌根（锉） 苦参（锉） 甘草（炙微赤，锉。各一分）上件药捣，细罗为散，入研了药，都研令匀。不计时候，以新汲水调下半钱。量儿大小以意增减。<br />
<br />
　　《圣惠》又方胡黄连 栀子仁 牛黄（细研） 甘草（炙微赤，锉。各半两） 子芩（一两）上件药捣，细罗为散，研入牛黄令匀。不计时候，以蜜水调下半钱。量儿大小加减服之。<br />
<br />
　　《圣惠》治小儿热病，烦渴头痛，壮热不止方。<br />
<br />
　　生地黄（汁，三合）上入生蜜半合和匀，时时与一合服。量儿大小加减服之。<br />
<br />
　　《圣惠》治小儿热病烦渴方。<br />
<br />
　　上取栝蒌根末，不计时候，以乳汁调半钱。量儿大小加减服之。<br />
<br />
　　《圣惠》治小儿热病，腹胀大肠不通方。<br />
<br />
　　上用牵牛子半两，微炒，捣，细罗为散。每服以橘皮汤调下半钱，稍利为效。量儿大小以意加减。<br />
<br />
　　张涣治热病石膏散方石膏 白茯苓 干葛根（各一两） 甘草（炙） 黄芩 芍药（各半两）上件捣，罗为细末。每服一钱，水一小盏，入竹叶、薄荷各少许，煎至五分，去滓。放温服。<br />
<br />
　　张涣又方地黄散生干地黄（一两） 枣叶（一握，洗，焙干） 栀子仁 黄芩 陈橘皮（汤浸，去白。各半两）上件捣，罗为细末。每服一钱，水八分一盏，入葱白、盐、豉各少许，煎至五分。去滓，放温服。<br />
<br />
　　张涣治小儿热病口干，心神烦躁。<br />
<br />
　　真珠散方真珠（末） 牛黄 龙脑（各一钱，并细研） 瓜根 茯神 朱砂（研，水飞。各半两） 马牙硝 寒水石（并为细末。各一分）上件一处拌匀。每服半钱，蜜水调下，量儿大小加减。<br />
<br />
　　张涣又方犀角饮子犀角屑 川大黄（炮，细锉） 川升麻（各一两） 赤芍药 人参（去芦头） 甘草（炙。各半两）上件捣，罗为细末。每服一钱，水一盏，入竹叶三片，煎至五分，去滓。放温服。<br />
<br />
　　张涣又方地骨皮散地骨皮（洗，焙干） 川大黄（微炮） 黄芩（各一两） 麦门冬（去心） 黄 甘草（炙。各半两）上件为细末。每服一钱，水八分一盏，荆芥少许，煎至五分，去滓温服。<br />
<br />
　　卷第十四<br />
<br />
　　伤风第六钱乙论：伤风昏睡，口中气热，呵欠顿闷，当发散，与大青膏解不散，有下证，当下大黄丸主之。大饮水不止而善食者，可微下，余不可下也。（大青膏方，见惊热门中；大黄丸方未见。）钱乙论：伤风手足冷者，脾脏怯也。当和脾后发散。和脾，益黄散；发散，大青膏主之。（大青膏方见同前；益黄散方见胃气不和门。）钱乙论：伤风自利者，脾脏虚怯也。当补脾，益黄散。发散，大青膏主之。未瘥，调中丸主之。有下证，大黄丸下之。下后，服温惊丸。（大青膏方见惊热门；调中丸方见胃气不和门；温惊丸方见一切惊门；大黄丸方未见。）钱乙论：伤风腹胀者，脾脏虚也，当补脾，必不喘。后发散，仍补脾也。去胀，塌气丸主之。发散，大青膏主之。（塌气丸方见胃气不和门；大青膏方见惊热门。）钱乙论：伤风兼脏者，兼心则惊悸；兼肺则闷乱，喘息哽气，长出气嗽；兼肾则畏明。各随补母脏，虚见故也。<br />
<br />
　　钱乙论：伤风下后余热者，以药下之太过，胃中虚热，饮水无力也。当生胃中津液，多服白术散。（白术散方见胃气不和门。）钱乙论伤风吐泻身温云：乍凉乍热，时多气粗，大便黄白色，呕吐，乳食不消，时咳嗽；更有五脏兼见证，当煎入脏君臣药，化大青膏，后服益黄散。如先曾下，或无下证，慎不可下也。此乃脾肺受寒，不能入食也。（二方并见，同前。）钱乙论伤风吐泻身热云：多睡，能食乳，饮水不止，吐痰，大便黄水。此为胃虚热渴吐泻也。当生胃中津液，以止其渴，止后用发散药。止渴多服白术散，发散大青膏主之。（二方并见，同前。）钱乙论伤风吐泻身凉云：吐沫、泻青白色，闷乱、不渴、哽气、长出气、睡露睛，此伤风荏苒轻怯，因成吐泻，当补脾后发散。补脾，益黄散；发散，大青膏主之。此二证多病于春冬也。（二方并见，同前。）《玉诀》小儿伤风候歌：鼻塞伤风肺受寒，喘咳惊啼卧不安。颊赤口干频发热，吐泻邪攻脏腑传。<br />
<br />
　　此患先与解热，后下风涎，次平胃气，故无误也。<br />
<br />
　　《博济方》治小儿外伤风冷。<br />
<br />
　　解肌浓朴散浓朴（去皮，以姜汁涂，炙令香） 苍术 陈橘（去瓤。各一两） 干姜（三分） 甘草（半两）上件同为细末。每服一钱，水一盏，入姜钱二片，枣一枚，同煎至六分，热服。<br />
<br />
　　《刘氏家传》治小儿伤风伤寒，浑身壮热，咳嗽痰盛。<br />
<br />
　　麦汤散麻黄（去根节，生姜汁浸一宿） 知母 石膏（ 赤） 葶苈（隔纸炒） 地骨皮 杏仁（汤浸，去皮尖，别研）滑石（末。各等分）上为末。每服半钱，煎小麦汤调下。<br />
<br />
　　《刘氏家传》惊调散 治大人、小儿、老少，但是诸般伤寒、伤风，体虚烦热，上膈有涎，烦躁不省人事。<br />
<br />
　　荆芥穗（一两，微炒，焙，末之） 麝（半钱） 脑（一字）上将脑、麝各研入药，令匀。每服好茶半盏，调半钱，和滓服。重者一钱，小儿少许，不计时候。<br />
<br />
　　《张氏家传》小儿伤风，浑身诸般壮热。<br />
<br />
　　七宝散天麻（炙） 白僵蚕（微炒） 羌活（各一钱） 蝎 麻黄（去节） 白附子（各一分） 麝（少许）上为末。每服半钱、一字，用生姜、薄荷、蜜水调下，大小加减。<br />
<br />
　　《庄氏家传》古方惺惺散 治小儿伤风壮热，及疮疹毒瓦斯、时气、温壮，风热等疾。（与伤寒门中钱乙惺惺散大略同。）人参 白茯苓 甘草（炙） 白术 栝蒌根 细辛 桔梗上七味等分，焙干为末。每服一大钱，用水半盏，姜一片，薄荷三、两叶，同煎三五沸。二、三岁一服，分三服；五岁以上只作一服。如伤风欲出汗，以葱、豆豉、薄荷同煎，温服。（一方无白术有干葛，甘草减半，治壮热。<br />

                    <br>
                        <br />
　　入薄荷、生姜，治冷气，入姜枣水一盏，煎七分，用药二钱少异。）《庄氏家传》：小儿伤风。<br />
<br />
　　上以京豉及葱生研，作靥贴囟上。如有邪气者，以京豉及桃头生研，贴如前方。<br />
<br />
　　《孔氏家传》治小儿风吹妄着，浑身壮热，头疼，面颊赤，多渴。<br />
<br />
　　参苓散人参 茯苓 甘草（炙） 白术（各一分） 黄芩 干葛（各半两）上为细末。每服一钱，水五分，姜一片，枣半个，煎四分，通口服。<br />
<br />
　　《王氏手集》百解散 治小儿伤风、疮疹之类。<br />
<br />
　　黄 青皮 茯苓 栝蒌根 甘草（炙） 紫菀 白术（各一两） 百合（一两半）上为细末。每服一钱，水八分盏，煎至四分，通口服。得少汗为妙。<br />
<br />
　　《吉氏家传》治小儿惊风，奶食不化，成外伤风，壮热气粗，慢风摇头，口眼不开；及赤白痢。<br />
<br />
　　金箔丸金箔（四十九片） 朱砂 水银 腻粉 牛黄 青黛 蝉壳 白僵蚕 麻黄（去节） 白附子 蝎 天麻（酒浸，炙） 犀角（末） 天南星（炮。各二钱） 真麝香（随多少）上件都为末，将金箔、朱砂、水银、腻粉同研细，倾入诸药，炼蜜为丸如梧桐子大。每服二丸，薄荷汤化下。<br />
<br />
　　长沙医者丘松年传蝎梢散 治伤风发热，睡卧不安，直视涎盛，时作惊掣。<br />
<br />
　　全蝎（一十半个） 甘草（炙） 川芎（各二钱） 麻黄（去节，秤） 防风 薄荷叶（各一钱）上为细末，入朱砂一钱细研，入药末内令匀。每服一钱，水半盏，煎三分，温服。<br />
<br />
　　卷第十四<br />
<br />
　　伤暑第七太医局香薷丸 治大人、小儿伤暑伏热，躁渴瞀闷，头目昏眩，胸膈烦满，呕哕恶心，口苦舌干，肢体困倦，不思饮食。或发霍乱，吐利转筋，并宜服之。<br />
<br />
　　香薷（去土） 紫苏茎叶（并用去粗梗） 干木瓜（各一两） 丁香 白茯神（去衣） 薷香叶（去土） 甘草（炙，锉） 檀香（锉。各半两）上为细末，炼蜜为丸，每两作三十丸。每服一丸至二丸，细嚼，温汤下；或新汲水化下亦得。小儿服半丸，不计时候。<br />
<br />
　　太医局枇杷叶散 治大人、小儿冒暑伏热，引饮过多，脾胃伤冷，饮食不化，胸膈痞闷，呕哕恶心，头目昏眩，口干烦渴，肢体困倦，全不思食。或阴阳不和，致成霍乱吐利，转筋，烦躁引饮。<br />
<br />
　　枇杷叶（去毛，净，炙） 陈橘皮（汤去瓤，焙） 丁香（各半两） 香薷（三分） 浓朴（姜汁涂，炙，四两）干木瓜 白茅根 麦门冬（汤去心，焙干） 甘草（炙。各一两）上件药捣，罗为末。每服二钱，水一盏，入生姜二片，煎至七分，去滓温服。温水调下亦得。如烦躁用新汲水调下，不计时候。小儿三岁以上可服半钱，更量大小加减。<br />
<br />
　　张涣治小儿伏暑呕吐者，最宜服之清膈饮子方香薷 淡竹叶（去枝梗，剪叶，焙干。各一两） 白茯苓 人参（去芦头） 半夏（汤洗七次，焙干） 檀香 甘草（炙。各半两） 白粳米（一合）上捣，罗为粗末。每服一钱，水一大盏，煎七分，去滓。放温，时时如热水令儿服之。量儿大小加减。<br />
<br />
　　《庄氏家传》治小儿中暑吐利。<br />
<br />
　　上以白蒺藜苗研汁服。<br />
<br />
　　长沙医者丁时发传治小儿中热，面赤，身如水热，或眼赤。<br />
<br />
　　郁金（三枚，用皂角水煮干） 甘草 马牙硝（各一分） 当归（二钱）上末细研。一字或半钱，冷水调下。<br />
<br />
　　卷第十四<br />
<br />
　　伤寒第八《巢氏病源》小儿伤寒候：伤寒者，冬时严寒而人触冒之，寒气入腠理，搏于血气，则发寒热、头痛、体疼，谓之伤寒。又春时应暖而反寒，此非其时有其气，伤人即发病，谓之时行伤寒者。小儿不能触冒寒气，而病伤寒者，多由大人解脱之时久，故令寒气伤之，是以小儿亦病之。诊其脉来一投而止者，便是得病一日；假令六投而止者，便是得病六日。其脉来洪者易治，细微者难治也。<br />
<br />
　　《巢氏病源》小儿伤寒解肌发汗候：伤寒是寒气客于皮肤，寒从外搏于血气，腠理闭密，冷气在内不得外泄，蕴积，故头痛、壮热、体疼。所以须解其肌肤，令腠理开。津液为汗，发泄其气则热歇。凡伤寒无问长幼男女，于春夏宜发汗。又脉浮大宜发汗。所以然者，病在表故也。<br />
<br />
　　《千金》论曰：夫小儿未能冒涉霜雪，乃不病伤寒也。大人解脱之久，伤于寒冷则不论耳。然天行非节之气，其亦得之。有时行疾疫之年，小儿出腹便患斑者也。治其时行节度，故如大人法，但用药分剂少异，药小冷耳。<br />
<br />
　　《圣惠》论：凡婴孩伤寒，不可以燥药发汗也。发汗，则孩子一向躁极于脏腑，热极伤于心气，多厥不可治也。若以性寒汤药，阳受于冷，冷热相击，孩子一向惊叫不睡，热冲于脑，头缝开张，皮肉筋脉急胀，不可治也。若以性热汤药饵之，乃助于阳也。阳极则阴必争也。四肢汗出如油，手足或热或冷，多狂癫惊 ，即不可治也。<br />
<br />
　　茅先生：小儿有伤寒候。身微热，KT 吐乳，鼻塞，咳嗽。此候因抱儿子当风处，吹着背俞至此。所治者，当日下天麻散二服（方见本门中），朱砂膏二服（方见惊积门中）。其患即愈，不得误动脏腑。<br />
<br />
　　茅先生：伤寒变蒸，夹惊夹食，中风，所中伤寒各说有一。因根据根源各别下药，有殊如调理。上件伤寒传变，吐不可止，大小便不通，大渴，耳内脓出，身上生斑点赤，心狂，眼视，鼻口干燥，死候不治。<br />
<br />
　　汉东王先生《家宝》伤寒病证：婴孩小儿单伤寒者，浑身壮热，鼻流清涕，身上寒毛起，咳嗽欲喘，宜用解伤寒红绵散三、二服，间调胃气，进乳食观音散三、二服。如有余热未退，睡里多惊，须进七宝轻青丹三、二服，（红绵散、轻青丹方并见本门中。）再服调胃气观音散三、二服。（方见胃气不和门中。）汉东王先生《家宝》：小儿伤寒可医者七。<br />
<br />
　　鼻内清水是伤寒。鼻者是肺之外应。伤寒，故外风吹着身，皮毛及发皆主于肺，故令外涕流出清水，身寒毛立，后则身热躁叫，口干，耳冷，汗出，是伤寒。伤寒者，是邪气伤其正气，正气软弱，则不能主于身，被邪气攻出，故为汗。汗出多则令面黄无力，后若不止，则体虚生风，宜补实之。<br />
<br />
　　鼻塞是伤寒。伤寒是外邪伤肺，所受则正在肺，邪气伤正气则滞，荣卫不通，故乃鼻塞。是发汗后更与通关药耳。<br />
<br />
　　面赤是伤寒。伤寒是伤气及邪气入腹。其肺当旺，不肯受邪。肺者受患，其初传心则心气虚，故令面赤则口干，夜间不卧，阴阳相克，日中可解，则凉药服之。<br />
<br />
　　吐白水是伤寒。何以吐白水？其伤寒受在于胃，其胃气为邪所伤，胃弱则吐白水。若吐食则入脾，瘥后须变身黄。脾胃俱象土，故色黄，宜早暖脾胃耳。<br />
<br />
　　两眼黄赤是伤寒。伤寒是先受在脾，在其色黄。次传在肝，主眼，故邪伤于肝，故共脾邪入之，故令眼黄赤，宜以洗肝后发汗耳。<br />
<br />
　　小便黄赤是伤寒。伤寒者，寒气伤肺，肺虚故不受，于心，心实传腑。心以小肠为腑，受邪则滞荣气，则赤，后则尿如血。通小便后取之。<br />
<br />
　　不可医者六：伤寒面黑者不治。伤寒气伤皮肤，本入肺，肺传肾。肾主水，水属北方，其色黑。复传心，心属火。其水大能克火，故令面黑，不治。<br />
<br />
　　伤寒大小肠痛不治。其伤寒受在肺，肺以大肠为腑，脏不能受，倒传出一脏，不再传入心，则火克金；心将小肠为腑，故大小便痛耳。<br />
<br />
　　伤寒忽作邪声不治。此是伤寒，邪气伤肺。肺主声，肺被邪伤，绝则声出不回。如便作邪声，是肺绝也。<br />
<br />
　　伤寒叫声不出不治。此是伤寒入肾失解，肾气绝，不能作声，即死耳。<br />
<br />
　　伤寒粪黑不治。何以泻黑血粪？其伤寒邪伤肺，肺绝不能行血。其血黑色，从大肠中下，如死鹅鸭一般，即死。如大便无赤黑不妨，却是热盛，宜与凉药耳。<br />
<br />
　　伤寒爪黑不治。爪黑者，伤寒传肝，其邪胜，正气绝。肝主筋及主诸爪甲，肝绝则不能荣于爪，故为死之形也。<br />
<br />
　　上件，其伤寒皆是邪气伤于脏腑，滞其血气则寒热，血脉乱，不能饮食。其头痛面赤者，则是阳毒。其面青不语、多哭、身寒，是为阴毒。凡伤寒，三日前宜汗，三日后宜转。又云：阴毒宜回阳，（先与热药，后方汗。）阳毒宜解。（先与凉药，后与汗之。）取转亦此说，三日前汗，三日后转，此大略之言耳。（有初得便宜转者，有得之三、两日后宜汗者，不可拘此。）《婴童宝鉴》：小儿伤寒为客风伤于腠理，攻于皮肤，故身热、头痛、不食、气多呕逆、惊啼、面赤而喘。<br />
<br />
　　《活人书》序：小儿伤寒与大人治法一般，但分剂小、药性差凉耳。寻常风壅发热，鼻涕痰嗽，烦渴。惺惺散主之。<br />
<br />
　　（方与钱乙同，见本门中。）咽喉不利，痰实咳嗽，鼠粘子汤主之。（方见疮疹门中。）头额身体温热，大便黄赤，腹中有热，四顺散、（方与葛氏同，见温壮门中。）连翘饮、三黄丸主之。头额身体温热，大便白而酸臭者，胃中有食积，双丸主之。（三方见本门中。）小儿无异疾，唯饮食过度，不能自节，心腹胀满，身热头痛，此双丸悉治之。小儿身体潮热，头目碎痛，心神烦躁，小便赤，大便秘，此热剧也，洗心散、（方见伤寒大小便不通门。）调胃承气汤主之。（方见伤寒自汗门。）头疼、发热，偎人、恶寒者，此伤寒证也，升麻汤主之。（方见伤寒口内生疮门中，十物升麻汤。）无汗者，麻黄黄芩汤；有汗者，升麻黄芩汤，皆要药也。（二方并见本门。）小儿寻常不可过当服凉药，胃冷虫动，其证与惊相类。<br />
<br />
　　医人不能辨，往往复进惊药，加脑、麝之类，遂发吐、胃虚而成慢惊者多矣。小儿须有热证方可疏转，仍慎用丸子药利之，当以大黄、川芎等 咀，作汤液，以荡涤蕴热。盖丸子巴豆乃攻食积耳。<br />
<br />
　　翰林待诏杨大邺问：小儿伤寒瘟疫者为何？答曰：神气虽丸，性情未定，衣裳不择于浓薄；或恣情而脱着，娇纵不常，生冷尽意；或过餐寒热之物，因此致患头疼、气促、发热增寒；或饮多尚渴；或虚汗连连，精神KT。因绵绵用药，须精审其根源，察病表里，仍看脉体，未可便下，切须要知虚实，消停药分，切在意处方治之。<br />
<br />
　　《惠眼观证》：伤寒外证，一见眼睛黄赤及鼻塞，遍身壮热，口鼻出清水，非时冷汗，加之咳嗽气闭、毛起，小便如粉汁，此皆是伤寒候。伤寒候如觉面带黑色，大小肠干痛，上吐下泻，气又刺痛，耳内脓及眼生浮膜，皆恶候也。<br />
<br />
　　《惠眼观证》：小儿伤寒形候亦分数类。有兼惊、挟实、惊气、温候三证。一兼惊者，因患惊风，三日后治得惊退，第四日至五日忽有嗽，息粗大，面色恍惚，变动无时，上渴不止，急且治脾，宜下麦汤散（方末见）、平胃丸（方见哕逆门中）、附子散（方见虚寒门中）。万一记之，不得下冷药，恐冰却脾气，伏热不退。二挟实者，本因孩儿肥实，吃食无度，伤饱而闭却胃气。其候呕逆，一见唇红面赤，便问曾吐呕逆无，如已曾吐呕逆，必须头痛或泻不止，乃用 汤丸。（方见急慢惊风门中。）通利后匀气散、（方见胃气不和门中。）夹麦汤散服之。惊气者，本因气膨胀，咳嗽，咽喉中涎响，心间烦躁，脏腑疼痛，梦中虚惊，先用乌犀膏（方见热门中）滚涎，次下麦汤散及大惊丸（方见一切惊门中），相夹服至两日方下 汤丸，通利一二日，气行后常服醒脾平胃汤药。如伤寒后，或遍身生黑黯血，所谓兰斑形证，下可用药。三温壮者，亦浑身微热面红，常困睡，微汗，因客风吹着毛窍，冷气急，鼻塞，大体与变蒸相似，只下麦汤散与红绵散（红绵散方见疮疹已出未出门中，）治之亦安。<br />
<br />
　　《小方脉》论伤寒皆因三阴三阳受病，缘未辨东西，不能言语，虽即遍身壮热，四肢不任，其状多喘，难为识候。凡伤寒与诸热疾皆同，奈诸热不生呻吟，惟伤寒呻吟眉聚是也。宜服麦煎散。（方未见。）茅先生小儿初受伤寒候歌：小儿伤寒身壮热，面赤唇红眼赤黄，身上寒毛初凛凛，更兼冷汗润汪汪。鼻中清涕涓涓滴，小便如粉又如浆，上喘鼻塞将加嗽，口干呕逆是寻常。看有诸般难治疗，别为章句好看详。<br />
<br />
　　茅先生小儿伤寒死候歌：伤寒吐不止，便溺更难通，汗后发热渴，耳中疮溃脓。身生斑黑点，鼻丘出倾筒，咳嗽四肢厥，心狂下所攻。体软睡不寤，腹胀喘声雄，手足心热痛，此候命须终。<br />
<br />
　　茅先生小儿又伤寒死候歌：小儿伤寒面黑色，耳内有脓声噎塞。气逆吐泻转加增，大肠干泄眼浮极。医士精神还更昏，千万归泉休废力。<br />
<br />
　　《玉诀》小儿伤寒候歌：鼻多清涕肺伤风，寒气相传鼻不通，壮热脉浮生内热，发惊涎盛转加浓。<br />
<br />
　　夫小儿伤寒者，先与治风，后与下涎，次谓胃气也。<br />
<br />
　　《石壁经》三十六种正受伤寒候歌：伤寒初得浑身热，恶哭多啼无喜悦，眼红脸赤类惊风，（《凤髓经》此一句云：只看眼急以惊风。）却被医人道惊热。<br />
<br />
　　但须凉膈莫令渴，渴便饮水无休歇。若将三黄散子服，汗出身轻便无热。<br />
<br />
　　风邪寒入肌体，汗闭热气内蕴，致使烦躁而多渴，喘嗽，汗不得泄，发热不止。若服冷药太甚，则使汗不出而反作别候也。须先出汗，次凉膈方愈。若不然，则慢脾、慢惊缘此得之。（《凤髓经》歌同，仍注云：与三黄散，方见本门中，次麦汤散方未见。）《小儿形证论》四十八候，正受伤寒歌一同。后云：此为正受伤寒，目急、壮热，气喘嗽，面赤。先与解表散吃（方见慢惊风门中），后用南星丸退风热（方见伤寒变疹门中）。如不退，却将三黄散与吃（方见本门中。）《千金》治少小伤寒莽草汤浴方莽草（半斤） 牡蛎（四两） 雷丸（三十枚） 蛇床子（一升） 大黄（一两）上五味 咀，以水三斗，煮取一斗半。适寒温，以浴儿，避眼及阴。<br />

                    <br>
                        <br />
　　《千金》治小儿伤寒方。<br />
<br />
　　葛根（汁） 淡竹沥（各六合）上二味相和，二三岁儿分三服，百日儿斟酌服之，不宜生服，煮服佳。（《婴孺方》同，乃云：只生服，不用煮。）《千金》治少小伤寒。芍药四物解肌汤方芍药 黄芩 升麻 葛根（各半两）上四味 咀，以水三升，煮取九合，去滓。分服，期岁以上分三服。（《伤寒证治》方同，云：又治小儿疮疹之候，与伤寒温疫相似，疑似之间先可与之。）《千金》治夏月伤寒，四肢烦疼，发热，其人喜烦，呕逆满剧如祸祟；寒热相搏，故令喜烦。<br />
<br />
　　七物黄连汤方黄连 茯苓 黄芩（各十八铢） 芍药 葛根（各一两） 甘草（炙，一两六铢） 小麦（三合）上各 咀，以水七升煮取三升。冷分三服，不能一升者，可稍稍服之，汤势定乃卧。药去毒瓦斯，服汤之后，胸中热及咽喉痛皆瘥。其明日复煮一剂，如法服之。服此汤无毒，但除热下气、安病患。小儿服者，取三分之一，以水四升，煮得二升，稍稍服。<br />
<br />
　　《仙人水鉴》孩子伤寒方。<br />
<br />
　　栀子仁（一枚） 枣（一枚，烧灰） 牙硝（一分）上以古字钱两文烧令赤，水中淬。如此七度，将此水调三味，灌之立愈。<br />
<br />
　　《仙人水鉴》孩子百日内患伤寒壮热，速宜疗之。<br />
<br />
　　铧铁（一斤，烧令通赤，以水二斗淬之，如此三七遍，煎取二停，更入柳叶七片，浴儿不用） 胡油麻（二十一粒）松柏叶（二七枚） 牙硝 乳香（各一分） 金箔（一片） 白芥子（三七粒）上并捣为散，蜜丸如弹子大。以青物裹一丸，如烧香法，熏儿双足，微有汗出便瘥。<br />
<br />
　　《仙人水鉴》：小孩三岁以下，忽患伤寒阴阳二毒。此因母之毒瓦斯所致。庸医多不会，自见壮热不食、多睡，便以冷药及冷物与吃，即儿转不安加甚。盖药热动风，药寒呕逆，宜使此走马散子方大黄（末，一两，水醋煮令如） 干地龙（一粒，末入） 牙硝（一分）上为末，同研三百下，令荫干；再捣为末，生姜汁调灌，立见神验（量多少灌。）《圣惠》治小儿四五岁伤寒，壮热头痛。<br />
<br />
　　射干散方射干 甘草（炙微赤，锉） 川升麻 杏仁（汤浸，去皮尖、双仁，麸炒微黄） 赤芍药 石膏（各半两） 麻黄（三分，去根节） 桂心（一分）上件药捣，粗罗为散。每服一钱，以水一小盏，煎至五分，去滓。不计时候，量儿大小加减，温服。<br />
<br />
　　《圣惠》治小儿伤寒发热，四肢烦疼。<br />
<br />
　　解肌散方赤芍药（半两） 杏仁（汤浸，去皮尖、双仁，麸炒微黄） 桂心 川大黄（锉碎，微炒） 甘草（炙微赤，锉。<br />
<br />
　　各一分） 麻黄（三分，去根节）上件药捣，粗罗为散。每服一钱，以水一小盏，煎至五分，滤去滓。不计时候，量儿大小加减，温服。<br />
<br />
　　《圣惠》治小儿伤寒退热。<br />
<br />
　　黑散方麻黄（去根节） 川大黄 杏仁（去尖皮、双仁。各一两）上件药并炒令黑，捣，细罗为散。二三岁儿每服以温水调下半钱。频服，汗出瘥。四五岁每服一钱，未汗再服。<br />
<br />
　　《圣惠》治小儿伤寒，头痛壮热。<br />
<br />
　　犀角散方犀角屑 黄芩 川大黄（锉碎，微炒） 赤芍药 麻黄（去根节） 栝蒌瓤（各一分） 柴胡（去苗，半两） 石膏（半两，细研）上件药捣，粗罗为散。每服以水一小盏煎至五分，去滓。量儿大小以意分减，温服。<br />
<br />
　　《圣惠》治小儿伤寒体热，头痛心烦。<br />
<br />
　　麻黄散方麻黄（去根节） 甘草（炙微赤，锉） 赤芍药（各半两） 川大黄（锉碎，微炒） 杏仁（汤浸，去皮尖、双仁，麸炒微黄。各一分） 石膏（一两）上件药捣，粗罗为散。每服一钱，以水一小盏煎至五分，去滓，不计时候，量儿大小以意分减，温服。<br />
<br />
　　《圣惠》治小儿伤寒，心胸壅闷，烦热头痛。宜服前胡散方前胡（半两，去芦头） 石膏（一两，细研） 黄芩 赤茯苓 枳壳（麸炒微黄，去瓤） 甘草（炙微赤，锉。各一分）上件药捣，粗罗为散。每服一钱，以水一小盏煎至五分，去滓。不计时候，量儿大小分减，温服。<br />
<br />
　　《圣惠》治小儿中风伤寒，眼目不开，手足微冷，口多出涎，啼声不出，齿噤，或时觉躁闷。<br />
<br />
　　附子散方附子（炮裂，去皮脐） 葛根（锉。各半两） 蜣螂（去翅足，微炒） 人参（去芦头） 桂心（各一分）上件药捣，罗为末。每服一钱，以水一小盏，入生姜少许，煎至四分，去滓，分温二服。量儿大小以意增减。<br />
<br />
　　《圣惠》治小儿伤寒，头热足冷。囟门张者难瘥。多躁啼，不睡，小便赤少，四肢热者。<br />
<br />
　　桔梗散方桔梗 人参（各去芦头） 葛根（锉。各半两） 附子（炮裂，去皮脐） 甘草（炙微赤，锉。各一分）上件药捣，罗为散。每服二钱，以水一小盏，入生姜少许，煎至五分，去滓。不计时候，温温服。量儿大小以意增减。<br />
<br />
　　《圣惠》治小儿伤寒，体热烦躁。<br />
<br />
　　知母散方知母 甘草（炙微赤，锉） 竹茹 杏仁（汤浸，去皮尖、双仁，麸炒微黄。各一分） 麻黄（半分，去根节）上件药捣，粗罗为散。每服一钱，以水一小盏，入葱白二寸，香豉三七粒，生姜少许，煎至五分，去滓。<br />
<br />
　　不计时候，温服。量儿大小以意增减。<br />
<br />
　　《圣惠》治小儿伤寒，壮热头痛，口干心烦，宜服此方。<br />
<br />
　　生姜（汁少许） 竹沥（一合） 蜜（半合）上件药相和令匀，二三岁儿分为三服。<br />
<br />
　　《圣惠》治伤寒五日不能言语，热在胸中。宜服抵圣丸方犀角屑 麻黄（去根节） 黄芩 釜下黄土 梁上尘 灶突墨（各半两） 川大黄（锉碎，微炒） 川朴硝（各一两）上件药捣，罗为末，炼蜜和捣三二百杵，丸如弹子大。每服不计时候，以新汲水研服一丸。如渴，饮新汲水，当有汗出。良久未汗，即更服一丸，汗止热退能语。若小儿即量力服之。<br />
<br />
　　《灵苑》治小儿伤寒壮热，解表大效。<br />
<br />
　　红绵散方麻黄（半两） 干蝎（七个） 天麻 甘草（各一分，并焙干）上件为末。每一钱红绵一片，掺药于绵上，入生姜一片、枣子半个，同煎至半盏，去绵、姜、枣，冷服。<br />
<br />
　　《谭氏殊圣》方：初得伤寒两日间，作时壮热四梢寒。朝来还似依稀瘥，至夜犹来似火燃。求取元明粉一物，饮中频吃便身安。忽然未得惺惺瘥，更与神丹转后看。<br />
<br />
　　解交饮子元明粉（一钱）上加红粉散二钱，分作四服，茶调下，相次与吃了，更服下项救生丸及真珠散。（谭氏方即无红粉散，恐是红龙散，亦治伤寒，方见搐搦门。救生丸，方见无辜疽门中。真珠散，方见客忤门中。）《谭氏殊圣》方：小儿壮热又头疼，手足饶寒冷似冰， 时时多眼涩，睡中忽跳爱虚惊。都缘全是伤寒作，不是家亲及鬼神，发表微溏通取气，免教灾苦病相萦。<br />
<br />
　　问命散（一名定命散）藜芦（一两，炒干为末） 麝香（半钱，同研匀）上用一字以来，吹鼻中效，须先服红龙散四服，次与救生丸，次服真珠散，次于鼻中吹药三两喷效。（三方并见同前。）茅先生小儿伤寒天麻散天麻 荆芥穗 甘草（炙。各半两） 麻黄（去节，一两） 全蝎（一分）上为末。每服一钱，水六分盏，薄荷三叶，同煎四分，通口服。<br />
<br />
　　《婴孺》治小儿伤寒发热。服解肌汤不除，宜服此当归汤方。<br />
<br />
　　当归 桂心 甘草（炙） 黄芩 芍药 人参 干姜（各一两） 大黄（三两）上切，以水三升煮一升，去滓，下芒硝一两，再煎三两沸，三百日儿半合，二岁一合。如不利加之，取利为度。<br />
<br />
　　《婴孺》治小儿伤寒，寒热不休，不能服药。<br />
<br />
　　浴汤方莽草 丹参 肉桂（各三两） 菖蒲（半斤） 蛇床子（二两） 雷丸（五十个）上水三升煮十余沸，适寒温浴儿，避阴及目。<br />
<br />
　　《婴孺》治四五岁儿伤寒。<br />
<br />
　　取汗汤麻黄（三分，去节） 射干 甘草（炙） 升麻 芍药 贝母 石膏（碎。各二分） 桂心（一分） 杏仁（二十粒，去皮）上切，以水三升，煮及一升二合。儿强者三合，弱者二合。便令卧取汗，如人行十五里再服之。<br />
<br />
　　《婴孺》治少小伤寒发热。<br />
<br />
　　解肌发汗散方芍药 黄芩 葛根（各二分）上切，以水三升煮一升。为四服，一岁儿为三服。<br />
<br />
　　《婴孺》治少小伤寒方。<br />
<br />
　　葛根（四两） 麻黄叶 人参（各二两） 甘草（炙） 桂心（各一两半） 生姜（二两半）上水六升，入枣十枚，同前药煮及二升。百日儿一合，二百日儿一合半，量儿增之。盖取汗，汗出温粉粉之。<br />
<br />
　　《婴孺》治少小伤寒发热。<br />
<br />
　　解肌发汗散麻黄（四两，去节） 杏仁（炒） 桂心（各一两） 大黄（十二铢）上为末，二百日儿，乳汁和服大豆大四丸，抱出汗。<br />
<br />
　　《婴孺》治小儿伤寒，寒热往来。<br />
<br />
　　麻黄汤方麻黄（去节） 牡蛎 雷丸（各十分） 干姜 桂心 枳壳 浓朴（炙。各四分） 白蔹（四分。一云：四合） 大黄（六分） 蜀椒（汗，一合）上取猪脂一斤，细切，合药杵熟，入绢袋中炙微热，摩儿腹背手足令遍。如袋汁尽绞令汗出，摩讫粉之，浓衣抱汗出。宜于春夏用之，至秋冬不可用也。<br />
<br />
　　汉东王先生《家宝》治婴孩小儿单伤寒及夹惊伤寒。<br />
<br />
　　红绵散麻黄（去节，焙） 全蝎（炒） 甘草（炙） 大黄（用湿纸裹，炮令熟，切，焙） 白附子 苏木（炒） 天麻（生。各一钱）上为末。每服婴孩一字，三、二岁半钱，四、五岁一钱。水一药注，或半银盏，绵胭脂HT 子同煎十数沸，如无绵胭脂，只用绵少许，裹药在内如前法，煎须候绵带红色，去绵与服。<br />
<br />
　　汉东王先生《家宝》治婴孩变蒸及小儿伤寒、温壮、斑疮水豆、夜啼、惊叫，诸惊余热；口内生疮、小便赤色。<br />
<br />
　　七宝轻青丹方螺头青黛（半两） 葛粉 钩藤（炒为末，秤） 天竺黄（各一分） 白附子（三字） 丁香（一字，炒） 麝香（一字，别研，用半皂子大亦得） 铅锡（灰二钱）上为末粉，粟米煮糊为丸，如此○大。婴孩每一丸分三服，三、二岁每一丸分二服，四、五岁每服一丸，薄荷、蜜、热水磨下。<br />
<br />
　　钱乙论升麻葛根汤 治伤寒、温疫，风热、壮热，头痛、肢体痛，疮疹已发未发，并宜服之。<br />
<br />
　　升麻 干葛（细锉） 芍药 甘草（炙，锉）上各等分，同为粗末。每服四钱，水一盏半，煎至一盏。温服，无时。<br />
<br />
　　钱乙惺惺散 治伤寒时气，风热，痰壅咳嗽及气不和。<br />
<br />
　　桔梗 细辛（去叶） 人参（切，去顶，焙） 甘草（锉炒） 白茯苓（去皮） 白术 栝蒌根（各一两）上同为细末。每服二钱，水一盏，入薄荷五叶，煎至七分。温服，不拘时。如要和气，入生姜五片同煎。<br />
<br />
　　一法用防风一分、川芎二分。<br />
<br />
　　张涣羌活汤方 治小儿伤寒。解利邪气。<br />
<br />
　　羌活 防风 川芎 人参（去芦头。各一两） 干葛根 川升麻 犀角（末） 甘草（炙。各半两）上件捣，罗为细末。每服一钱，水八分一盏，入生姜二片，薄荷三叶，煎至五分。去滓，放温热服。<br />
<br />
　　张涣解肌汤方 治小儿伤寒。透肌散毒。<br />
<br />
　　麻黄（三分） 川芎 人参（去芦头） 赤芍药 前胡 独活（各半两）上件捣，罗为细末。每服一钱，水八分一盏，入生姜二片，薄荷三叶，煎至五分，去滓。放温热服。<br />
<br />
　　张涣黑散子方 治小儿伤寒。解利邪热。<br />
<br />
　　川大黄（半两） 麻黄（去根节） 川升麻 芍药 杏仁（去皮尖） 甘草（各一分）上药慢火炒令黑色，捣罗为散。每服半钱至一钱，煎荆芥汤调下。<br />
<br />
　　张涣前胡散方 治小儿伤寒四五日，邪热不除者。<br />
<br />
　　前胡（一两） 甘草（炙） 桔梗 半夏（汤洗七遍） 黄芩 柴胡（去苗） 人参（去芦头。各半两）上件为细末。每服一钱，水一盏，入生姜二片，枣一枚，同煎至五分，去滓。温服。<br />
<br />
　　《婴童宝鉴》治小儿伤寒。<br />
<br />
　　金花散方郁金（半两，末） 马牙硝（一两半） 腻粉 朱砂（各半钱）上件为末。每服一字，用麦门冬、熟水调下。<br />
<br />
　　《良方》治小儿伤寒、风痫。<br />
<br />
　　小黑膏乌头 天南星（各一枚大者，烧通赤，入小瓶内，湿纸密口令火灭，取刮之，中心存白处如皂荚大子为度，须烧数枚，择中度者可用） 薄荷 元参（各末五钱）上蜜和，葱白汤下豆许，频服。筋缓急加乳香同葱白煎汤。润州传医卖此药累千金。余家小儿伤风发热与二三丸，令小睡及寤则已凉矣。<br />
<br />
　　《活人书》连翘饮 治小儿一切热。<br />
<br />
　　连翘 防风 甘草 山栀子仁上件各等分，捣罗为散。每服二钱，水一中盏煎七分。<br />
<br />
　　《活人书》三黄丸 治吐血、黄胆及腹中有热。<br />
<br />
　　黄连（三两） 大黄（一两） 黄芩（二两）上捣，罗为细末，炼蜜为丸如梧桐子大。每服十五丸，白汤吞下。小儿减服之。<br />
<br />
　　《活人书》治小儿伤寒无汗，头疼，发热恶寒。<br />
<br />
　　麻黄黄芩汤麻黄（去节，一两） 黄芩 赤芍药（各半两） 甘草（炙） 桂枝（去皮。各一分）上捣，罗为细末。每服二钱，暖水调下，日三服。兼治天行热气，生豌豆疮不快，益烦躁昏溃，或出尚身疼热者。<br />
<br />
　　《活人书》升麻黄芩汤 治小儿伤风有汗，头疼，发热恶寒。<br />
<br />
　　升麻 黄芩 葛根 芍药（各三钱） 甘草（一钱半，炙）上锉如麻豆大。每服二钱，以水一中盏，煎至六分，去滓温服。若时行疮痘出不快，烦躁不眠者，加木香一钱半。<br />
<br />
　　《活人书》双丸 治小儿身热、头痛，食饮不消，腹胀满。或心腹疼痛，大小便不利；或下重数起未瘥，可再服。小儿蒸候，哺食减少，气息不快，夜啼不眠，是腹肉不调，并宜用此丸下之。<br />
<br />
　　巴豆（六十粒，去皮心膜，研，新布绞去油，日中晒之白如霜） 麦门冬（汤洗，去心，二两半） 甘草（一两一分，炙） 甘遂（半两） 朱砂（一钱，研） 牡蛎（ 赤取粉，二两） 蕤核（取仁四两半，研）上麦门冬、甘草、甘遂、牡蛎，四味为细末，入巴豆、朱砂、蕤仁，合和捣二千杵；更入少蜜，捣和极熟，旋丸。半岁儿，服如荏子大一双。一岁儿，服如半麻子大，分为一双。二岁服如麻子大一枚，分一双。三四岁者，服如麻子大二丸。五、六岁者，服如大麻子大二丸。七、八岁者，如小豆大二丸。十岁，微大于小豆二丸。<br />

                    <br>
                        <br />
　　常以鸡鸣时服。如至日出时不下者，热粥饮服数合，投之即下，药丸皆双出也。下利甚者，浓煎冷粥饮便止。<br />
<br />
　　《聚宝方》红龙散 治小儿惊风及四时伤寒，浑身壮热，唇口焦干，两目翻露，搐搦昏迷。<br />
<br />
　　龙齿 铅白霜（各二钱） 朱砂（半钱） 天南星（水浸七日，逐日换水，薄切，日晒干，为末，五钱） 龙脑（少许）上五味为细末。每服半钱，蜜水调下，食后服。<br />
<br />
　　《聚宝方》金花散 治小儿伤寒。<br />
<br />
　　肥皂角子（一百个，铫内炭灰炒裂，取黄子） 诃子皮（五个） 甘草（二寸，清油内煎黄）上三味为末。每服半钱，温水调下。治五岁以下。<br />
<br />
　　《三十六种》治正受伤寒。<br />
<br />
　　三黄散麻黄（半钱，去节） 大黄（二钱，炒） 黄芩（一分）犀角（三钱） 茵陈 甘草（炙。各一钱）上件为末。每服半钱，浓煎葱白薄荷汤调，连进二、三服，避风。如大 壮热，只用一钱。<br />
<br />
　　《四十八候》治正受伤寒。<br />
<br />
　　三黄散麻黄（不去节） 大黄（蒸。各一分） 黄芩（半分）上为细末。每服半钱，葱汤下，日进二服。<br />
<br />
　　《惠眼观证》豆角膏 治伤寒鼻塞，贴囟。<br />
<br />
　　赤豆 皂角（炙过。等分）上为末，以葱油调贴之。<br />
<br />
　　《王氏手集》羌活散 治大人、小儿四时伤寒，热病时行，疫疠，山岚瘴疟；早晚中露雾及暴中风寒，并宜服之。<br />
<br />
　　不论阴阳证候，老幼虚实，服之使无变动，汗出即安。<br />
<br />
　　川羌活 独活 前胡（去） 柴胡（去芦，水洗） 川芎 桔梗 枳壳（汤浸去瓤，细切，焙干，麸炒） 白茯苓削术 防风（各一两） 细辛（去苗叶，好者） 官桂 甘草（炙。各半两）上为细末。每服三钱，水满盏，姜三片，枣二枚，同煎八分。和滓热服，连三服，汗出便安。小儿看多少加减服，并乳下亦吃。如路行不及，煎白汤点热酒调亦可。<br />
<br />
　　《吉氏家传》治伤寒、疹痘蒸热，红绵散麻黄（二两） 蝎（一钱） 天麻（一两） 甘草（炙，半两）上为末。每服加减，水煎，入姜、枣、红绵少许，煎服。<br />
<br />
　　《吉氏家传》治伤寒。<br />
<br />
　　人参散人参 甘草（炙。各一分） 麻黄（一两半） 桔梗（一两） 茯苓（半两）上为末。每服一钱，葱白薄荷汤煎下。<br />
<br />
　　《朱氏家传》治小儿伤寒壮热。<br />
<br />
　　解肌散地骨皮 槟榔 芍药 当归（各半两） 甘草（炙） 石膏（各一分） 麻黄（去节，用汤浸洗，一钱）上为末。每服半钱，水一盏，煎六分，温服。<br />
<br />
　　长沙医者丁时发传治伤寒及咳嗽方。头疼壮热不能言，传变终朝只是眠。面赤小便多血色，若安除是服红绵。<br />
<br />
　　红绵散方麻黄（半两，去节） 天麻 蝎 甘草（炙） 人参 白术（各半钱）上件为末。每服半钱，水六分，入葱白一寸，红绵裹，煎四分服。<br />
<br />
　　长沙医者丁时发传治大人、小儿伤寒一、二日，头疼，发热增寒，身体疼痛。<br />
<br />
　　麻黄（汤浸，焙干） 石膏（各一两） 苍术（水浸，去皮） 山茵陈 桔梗 甘草（炙。各半两）上为末。每服二钱，葱茶调下，儿小一钱、半钱。<br />
<br />
　　长沙医者丁时发传人参散 治大人、小儿伤寒候，神圣方。<br />
<br />
　　人参 荆芥 甘草 防风 干葛 肉桂 五加皮 桔梗 川芎 柴胡 陈皮 芍药（各半两） 麻黄（一两，去节，根据法制）上为细末。每用一钱，水一盏，入乌梅一个，煎六分服。常服出汗热，进三、二服。<br />
<br />
　　长沙医者丁时发传细辛散 小儿大人头疼及伤寒壮热，治头风明目。<br />
<br />
　　细辛 石膏 何首乌（各一分） 川乌头 川芎 干薄荷（各半两） 蝎（十四枚）上为末。用薄荷茶调下，一钱服。<br />
<br />
　　长沙医者郑愈传治伤寒后不思饮食。<br />
<br />
　　饿虎散人参（一钱） 肉豆蔻（一个） 僵蚕（七个） 良姜 甘草（炙。各二钱）上件为末。每服一字，木瓜汤下，或粟米汤下。<br />
<br />
　　长沙医者郑愈传治小儿伤寒。<br />
<br />
　　解交散茵陈 升麻 茯苓 甘草（炙。各二钱）上件为末，每服半钱、一字，葱白汤下。<br />
<br />
　　长沙医者郑愈传治伤寒壮热，先宜出汗。<br />
<br />
　　浮萍散浮萍 麻黄 京芎 天麻（各二钱）上为末。每服二钱，薄荷酒调下，覆令出汗。<br />
<br />
　　卷第十四<br />
<br />
　　囟风伤寒第九《茅先生方》小儿有囟风伤寒候，气急吃乳不得，身温热，鼻塞。此候因母夜间抱儿子睡，鼻孔内气冲着小儿囟门，奈小儿子头囟未合，被热气吹着而鼻塞至此。所治者，用葱涎膏涂囟门上，然后用镇心丸（方并见于后）磨与下之，气通即愈也。<br />
<br />
　　茅先生小儿贴囟葱涎膏方猪牙皂角 天南星 赤小豆上件等分，为末。每服二大钱，用生葱自然汁调涂囟上两次，涂其鼻孔开即愈。<br />
<br />
　　茅先生小儿诸惊镇心丸 兼治囟风、伤寒。<br />
<br />
　　朱砂（别研） 白附子 白僵蚕（酒洗） 蝉蜕（去足翅，净洗，秤） 茯神（去皮。各半两） 全蝎（一分，去尾丁） 脑麝（随意研入）上为末，拌合薄荷自然汁为丸如○大，用银朱拌脑、麝为衣。每服一丸，金银薄荷煎汤磨下。<br />
<br />
　　卷第十四<br />
<br />
　　夹食伤寒第十茅先生：有小儿中夹食伤寒候。大热呕逆，肚膨，上渴泄泻。此候因与物食所伤，而五脏结实所得。治者，先用青金丹与下三、四次，（方见夹惊伤寒门中，）方下醒脾散、（有二方，一方见胃气不和门中，一方见慢脾风门中。）匀气散与服（方见胃气不和门）中。如有咳嗽，即下麦汤散（方见夹惊伤寒门中），调理治之，即愈。<br />
<br />
　　汉东王先生《家宝》云：夹食伤寒并单有积证候稍异。如从膝下冷者，为单有积，必潮热，宜取之，即补。如膝下热者，并浑身热、面色青，则是夹食伤寒，须先理伤寒，后取之。以上病证并在审度用药，无不应验。<br />
<br />
　　汉东王先生《家宝》夹食伤寒病症云：夹食伤寒者，面青吐逆，浑身发热；或发渴、烦躁头疼，宜用水精丹取之（方见本门），至天明须取下；准前用观音散三、二服补之（方见胃气不和门中），后下薄荷散三、二服方见本门解其寒气。<br />
<br />
　　如渐有退候，恐余热未退，宜进七宝轻青丹三二服（方见单伤寒门中），间以人参散三、二服调之。（方见本门。）《石壁经》三十六种夹食伤寒候歌：（《凤髓经》注云：坯煎散表，方见夹惊伤寒门中。乌犀膏取方与《玉诀》同，见急慢惊风门中。）夹食伤寒先自热，内中有物伤形节。面上红斑有似丹，（《凤髓经》此三句仍云：羡自有惊身有热，邪更伤寒来相接，面上红赤亦如丹。）开口时时生燥渴。先表方知医有功，次取赤为神妙诀。微微取动一、两行，脏腑调和自安悦。<br />
<br />
　　此因气血弱，即所食物滞在脾胃，使肌肉上或面上如豆大或指面大赤斑点，主至夜间不眠，多渴。看轻重，先取其积，次和胃气、退热，再看证候调整。<br />
<br />
　　《三十六种》内夹食伤寒候云：此候宜服白附子散。（方见夹惊伤寒门中。）《小儿形证论》四十八候夹食伤候云：此候面上有点子，多作疹。<br />
<br />
　　《仙人水鉴》：孩子伤寒与热不同，有三、两说。因奶寒亦号食伤寒；热气逼之为病伤寒。二途各使此方。<br />
<br />
　　救疗孩子食伤寒且疗乳母法。<br />
<br />
　　附子充汤煮黄鸡，肉擘细姜葱去皮，更入牙硝三二分，充汤早吃治孩儿。<br />
<br />
　　上附子煎汤去滓，煮黄雌鸡肉，入葱白、姜、牙硝作羹，空心食之。<br />
<br />
　　汉东王先生《家宝》治婴孩小儿夹食伤寒。又治虫积、食积、胎积、惊积，恶物、食伤。<br />
<br />
　　水精丹方天南星（一钱） 滑石（各生为末二钱） 水银粉（秤半钱） 芜荑（取仁，一百片） 巴豆（五十粒，去壳，不去油）上先研巴豆令极细，次下芜荑仁复研，方入众药，研令极匀，以烂饭为丸如○大。每服三丸、五丸，以岁数加减。米汤泡生葱吞下，服时须令婴孩小儿空心，不可吃乳食，稍饥方可进药。如膈上有物食，势须吐出。<br />
<br />
　　如膈下有食，方得转泻。切忌生硬米实、肉食等物，近夜临卧服尤佳。<br />
<br />
　　汉东王先生《家宝》治婴孩小儿夹食伤寒，又治夹惊伤寒、温壮等。<br />
<br />
　　薄荷散方杜薄荷（半两，去粗梗、取嫩者） 羌活 全蝎（炒） 麻黄（去节） 僵蚕（直者去丝，炒） 天竹黄（各一分）甘草（半分，炙） 白附子（半钱）上为末。每服婴孩一字，二、三岁半钱，四、五岁一钱，以水一药注或半银盏，煎十数沸服。<br />
<br />
　　汉东王先生《家宝》治夹食伤寒取下，欲补虚、调胃气、进乳食、止吐泻。<br />
<br />
　　人参散方人参 莲肉（去心，焙） 茯苓（各一分） 黄 （半两，槌，蜜水拌炙） 甘草（炙，二钱）上为末。每服婴孩一字，二、三岁半钱，四、五岁一钱，以水一药注或半银盏，入枣子半片，煎十数沸服。<br />
<br />
　　卷第十四<br />
<br />
　　夹惊伤寒第十一《巢氏病源》小儿伤寒兼惊候：伤寒是寒气客于皮肤，搏于血气，使腠理闭密，气不宣泄，蕴积生热，故头痛体疼而壮热也。其兼惊者，是热乘心。心主血脉，小儿血气软弱，心神易动，为热所乘故发惊，惊不止则变惊痫也。<br />
<br />
　　茅先生有小儿中兼惊伤寒候：大热狂躁，荒虚乱言，上渴，此候因惊热候传此。所治者，急用麦汤散三服（方见本门中，）微汗出；次日下朱砂膏二服，（方见惊积门中。）热渐退；第三日下青金丹，（方见本门中。）通三次用匀气散、（方见胃气不和门中。）醒脾散（有二方，一方见胃气不和门，一方见慢脾风门中。）相夹与服。第四日身犹有伏热，即下大附散（方见慢惊风门中）。夹回阳散与服，（方见本门。）即愈。<br />
<br />
　　汉东王先生《家宝》夹惊伤寒病证并方。夹惊伤寒候：浑身壮热，心躁发渴，睡里多惊，手足不定；两面颊赤色，眼腥瞪，（腥音性，瞪音郑，直视也。）小便赤。宜用薄荷散三、二服（方见夹食伤寒门中）及轻青丹三、二服（方见单伤寒门中，）间用调胃气药（方见夹食伤寒门中，）更进七宝牛黄丸治惊及金莲散三、二服退热（方并见本门）。如根据次用药不退，往往变作惊风，自有惊风诸方。<br />
<br />
　　《玉诀》小儿伤寒惊搐歌：伤寒惊搐即生涎，胃热乘虚遍体斑，颊赤口干皮受热，涎高风盛发狂言。<br />
<br />
　　风盛太过者，先与解之。涎实者，下之；伤冷，温之；热即利之。利涎调气，即无误也。<br />
<br />
　　《玉诀》小儿伤寒惊搐候歌：伤寒热病胃邪攻，燥渴频频面色红。本是先传心与肺，急须解利治惊风。<br />
<br />
　　此乃伤寒在表，宜坯煎散（方见本门中，）次乌犀膏利涎（方见急慢惊风门中。）又与调荣卫，切忌用热药。<br />
<br />
　　《石壁经》三十六种夹食惊伤寒候歌：脚冷头烧气不和，渐生喘急爱眠多。有时梦里须频搐，（《凤髓经》云：梦里惊掷。）极嗽生涎不奈何。吐沫且汗方为妙，解热消涎去久 。汗出除惊方已疾，其余平药与调和。<br />
<br />
　　先调气，次发汗和解，解即凉膈，膈凉则涎自化矣，涎化则搐自住。<br />
<br />
　　《小儿形证论》四十八候夹惊伤寒歌一同。后云：此患有先受伤寒后受惊，亦有先惊而后受伤寒。如先受伤寒，即先退伤寒，后退惊；先受惊即先退惊也。如退惊与南星丸（方见伤寒变疹门中，）如有余热更一服大青膏，（大青膏方未见，大青丹方见急慢惊风门中。）如退伤寒即与解表散，（方见惊风门中。）后服调胃散。（方见积热门中。）《保生论》小儿伤寒并夹惊候：其脉浮洪伤寒者，小儿内停冷乳、包嚼之食，外伤冷风于腠户。令儿面色黄，两颊红色，鼻塞气喘，身上寒毛起，鼻流清涕，咳嗽喷嚏，烦躁吐食，频多下泄，小便如粉，皆是伤寒候。若加睡中惊掷狂叫，卧不安稳，是夹惊伤寒，宜与坯煎散并三服出汗，次与镇心丸。若只大喘啼叫，是伤寒正受候，宜与三黄散三服，次与麦汤散三服退热。（坯煎散与《凤髓经》同，见本门中。镇心丸方与吉氏同，见一切惊门中。三黄散与四十八候同，见单伤寒门中。麦汤散方见本门中。）《博济方》治小儿惊风，伤寒四五日未得汗，摇头扬手上窜，多啼叫，不睡，吃水不休。<br />
<br />
　　铅白霜丸铅白霜 朱砂 马牙硝 人参 天竺黄 甘草（炙。各半两） 山栀子（一两）上件七味为末，炼蜜为丸如桐子大。每服一丸，冷熟蜜汤化下。<br />
<br />
　　茅先生小儿诸病青金丹青黛（罗过，平钱满挑一钱） 滑石（末） 天南星 丁香（罗过。各二钱） 轻粉（重二钱） 水银（秤二钱，先以锡二钱于铫子内煮熔，便放水银拌和，泻去于地，冷用） 川巴豆（去皮心膜，七十二片无缺损者，井华水浸一宿，悬当风处吹干烂研）上前件药同拌合，软饭为丸如此○大，巴豆不出油，根据形证用汤使下项。伤寒后取积，淡煎葱汤吞下。<br />
<br />
　　取疳虫，用牛肉炙汁下。惊风、肚中紧硬、面青黑，金银薄荷葱汤吞下。因伤食肚中及腹皮上微热，肚胀，夜间作热，以疳又不是疳，面青黄色，眼微黄。此腹中有积，用皂角子二七粒，灰内煨过，用水一盏，煎至半盏。下有积作泻，鱼 汤下；气积，炒茴香汤下。根据前件下药，周岁十四丸，三岁十八丸，七岁二十四丸，看大小加减。仍须是四更初下此药，天明通下积来，积尽可根据形证候下药补之。临吃此药恐先吐下，HT 小涎来不妨。<br />
<br />
　　《茅先生方》小儿回阳散苍术（一两，米泔汁浸一宿） 甘草（炙） 白术（炮） 陈橘皮（去白，各半两） 木香 大附子（炮子，去皮秤。各一钱）上为末。每服一大钱，用盐汤空心点服。回阳散可夹伤寒药与服，看形候下之。<br />
<br />
　　《茅先生方》小儿伤寒夹惊麦汤散知母 人参 茯苓 杏仁（去白） 肉桂 石膏 滑石 甜葶苈 甘草（炙） 地骨皮（各等分） 麻黄（去节，加一两多）上为末。每服一钱，看大小，用麦煎汤调下，根据形候调理。<br />

                    <br>
                        <br />
　　汉东王先生《家宝》治婴孩小儿诸惊及痫，手足搐搦，眼腥瞪。<br />
<br />
　　七宝牛黄丸朱砂 粉霜 轻粉（各一钱） 牛黄（半钱） 脑麝（各一字）上为末，糯米糊丸如○大。每服二三岁半丸，四五岁一丸，煎金银薄荷汤磨下。月内小儿一丸分四服，百日内者一丸分三服。量儿大小、壮怯及病轻重加减。<br />
<br />
　　汉东王先生《家宝》治婴孩小儿潮热金莲散 兼治伤寒夹惊。<br />
<br />
　　连翘 山栀子（去壳） 甘草（炙） 防风 蝉壳（洗去土令净。各等分）上为末。每服婴孩一字，二、三岁半钱，四、五岁一钱，以水一药注或半银盏，煎十数沸服。<br />
<br />
　　张涣金泥膏方 治伤寒邪热乘心，兼发惊病。<br />
<br />
　　菖蒲（一寸九节者用） 远志（去心） 钩藤（各一两） 人参（去芦头） 草龙胆 甘草（炙。各半两）以上捣罗为细末，次用：水银（一分） 牛黄（别研） 麝香（研。各一钱） 金箔（二十片，将水银研如泥）上件与诸药一处拌匀，用蜜半斤，酥四两，用银锅或石锅中，先入水二升，除出金泥、酥、蜜外，先入诸药，慢火熬至一升，新绵滤去滓，方再不酥、蜜，金泥搅匀，用柳枝不住手搅，熬成膏，用瓷合盛。每一豆大，薄荷汤化下。<br />
<br />
　　张涣防风天麻膏方 祛风镇惊及伤寒夹惊。<br />
<br />
　　防风 天麻 人参（去芦头。各一分） 甘草（炙） 白僵蚕 干全蝎 白附子（各半两）以上捣罗为细末，次用：朱砂（细研，水飞，一两） 牛黄（研，一分） 麝香（研，一钱）上件都研匀，炼蜜和如皂皂大。每服一粒，用薄荷汤化下。<br />
<br />
　　《婴童宝鉴》治小儿夹惊、夹风伤寒，侠食微转。<br />
<br />
　　千金丸方朱砂（末，一钱重） 腻粉（一分） 麝香（半钱） 全蝎 白丁香（各七个，末）上件和匀，白饭为丸如萝卜子大。薄荷汤下，一岁三丸。<br />
<br />
　　《玉诀》治小儿伤寒惊搐。<br />
<br />
　　梨浆饼子 治风下涎。<br />
<br />
　　轻粉（半两） 铁粉 荆芥穗 辰砂 腊茶（各一钱） 郁李仁（七个，出油） 粉霜（半钱） 牵牛子（二十七个，微炒） 脑麝（各少许）上为末，炼蜜为饼子，加减。用梨汁薄荷汤化下。<br />
<br />
　　《玉诀》坯煎散 治夹惊伤寒及解惊发汗。<br />
<br />
　　全蝎 川乌（炮，去皮尖） 甘草（炙） 朱砂 大黄（炮） 羌活 川芎 麻黄（去节） 天麻（酒浸） 白僵蚕（去丝。以上分两元本阙） 脑麝（各少许）上末之。每一钱、半钱，入坯子五粒，葱白半寸，煎三四沸。通口服，并二、三服，出汗。<br />
<br />
　　《三十六种》治夹惊伤寒。<br />
<br />
　　白附子散白附子 朱砂（各三分） 全蝎（一分半） 黑附子（炮，去皮脐） 雄黄 羌活（各半两） 石膏（七钱半） 麻黄（一两，去节） 脑麝（随意入，别研）上件为末。每服半钱、一字，薄荷腊茶调下。有热再服。<br />
<br />
　　《凤髓经》坯煎散 治小儿夹惊伤寒，浑身壮热，睡中惊掷，咳嗽烦躁，下泄多。<br />
<br />
　　川乌头（半两，炮裂，去皮尖） 大黄（蒸熟，三钱） 雄黄 白附子 甘草（炮） 川芎 天麻 僵蚕（去足。<br />
<br />
　　各一钱） 麝香（少许） 麻黄（去节，四钱）上为末。每服半钱或一钱，大者一钱半，水半盏，入坯子三粒，葱白半寸，同煎数沸，温温服。如出汗并三服。<br />
<br />
　　《保生论》麦汤散 治小儿变蒸，伏热，伤寒，咳嗽喷嚏，体热面赤。<br />
<br />
　　麻黄（去节） 滑石 甘草 杏仁（去皮尖） 大黄 北葶苈子 地骨皮上各等分，为细末。每服半钱、一钱或一字，小麦薄荷汤下。<br />
<br />
　　《刘氏家传》红绵散 治小儿夹惊伤寒，吐逆，躁闷热渴，夜啼不睡。常服温平镇心、不凉。过一百日后，六、七日间进一服不妨。<br />
<br />
　　全蝎 人参 白茯苓 天麻（各一钱） 麻黄（半两，去节） 大辰砂（一钱）上件为细末，将辰砂研细，一同和匀。每服一小钱，水少许，薄荷一叶，同煎十沸，温温服。<br />
<br />
　　《吉氏家传》治惊，胃气虚弱，吐后手足搐搦、眼下及唇青者，不进饮食，是夹惊伤寒。<br />
<br />
　　没石子膏没石子（三个，生用） 人参 诃子（炮） 白术（各二钱） 丁香（五七个） 甘草（炙，半两） 香附子（三十七个，去皮）上末匀，煮猪肉，煞研丸如梧桐子大。不进饮食，白术汤下。<br />
<br />
　　《吉氏家传》治夹惊伤寒。<br />
<br />
　　铁刷散麻黄（去根节，一两） 甘草（炙，半两） 细辛（半两） 石膏 葶苈 青皮（各一分） 杏仁（十二个）上末。如小儿伤寒三二日壮热，不曾调理，外风把定关窍，伤寒面黄白色，壮热微渴，此是伤寒候。三、五日内，心藏热，面赤唇红，多躁壮热，热极生涎，即为惊也。元初伤风为伤寒，此候为夹惊伤寒也。如此患先下异功散二服，紫苏木瓜汤煎后，以此药半钱，水一盏，姜三片，煎至四分，温服，头面微有汗解。伤寒不退，如壮热，煎胜金散。如壮热后多睡，更烦躁口干，手足冷，此是外风把定关窍，用绵煎散一服发汗。<br />
<br />
　　汗出关窍通，只用异功散二服和气，更服此药解伤寒。（异功散方见胃气不和门。）《吉氏家传》胜金散 治小儿伤寒，热惊风，麻痘疮疹，潮热。<br />
<br />
　　天南星（一两） 白附子（半两） 雄黄（一钱）上为末。每服一钱，水一盏，葱白三寸，同煎三分，作三度与，作三服。<br />
<br />
　　《吉氏家传》治伤寒退热。<br />
<br />
　　绵煎散麻黄（去节，一两） 天麻 紫苏 天南星（油煎赤色） 僵蚕（各半两）上件末。小儿伤寒惊风，HT 子壮热面赤，沉困头疼，不进饮食。用水一盏，药半钱，绵一片，薄荷汤下，睡时更煎铁刷散一服。夹惊伤寒无惊，只是伤寒，二日进二服取效。<br />
<br />
　　《吉氏家传》解伤寒，通利夹惊，发汗。紫散子。但是伤寒身热急服。如是积，却服经验方、银夜丸。<br />
<br />
　　紫散子方天麻（生，一两） 川芎（半两） 铁粉（三分，上色者） 砂（一钱）上末，入脑、麝各少许，同研。每服一字、半钱，金银薄荷汤下。并服二服，汗自出。<br />
<br />
　　《朱氏家传》天竺黄散 治小儿伤寒，退惊涎。<br />
<br />
　　白僵蚕 郁金 蝉蜕 甘草（炙） 天竺黄 山栀子（各等分）上为末。每服半钱，金银薄荷煎汤下。<br />
<br />
　　长沙医者丁时发传乳香膏 治小儿夹惊伤寒，壮热涎鸣，风热壅盛。镇心化涎，退热定搐搦乳香膏。<br />
<br />
　　朱砂 铅白霜 天竺黄 葛粉 人参 茯苓（各半两） 天麻 甘草（各三钱，炙） 白附子（一分） 乳香（二钱） 牛黄 脑麝（各半钱）上为细末，炼蜜为丸如梧桐子大，薄荷汤化下二丸。<br />
<br />
　　长沙医者丁时发传治小儿夹惊伤寒，浑身壮热，涎盛发搐搦。<br />
<br />
　　蝎（七个） 荆芥 麻黄（去节） 白矾 白附子（各二钱） 苏木（少许）上为细末。每服一钱，水一盏，煎五分服。<br />
<br />
　　长沙医者郑愈传治夹惊伤寒。<br />
<br />
　　无惜散浮萍（紫背者一钱） 犀角屑（半钱） 钩藤钩（三七个）上为末。每服半钱，蜜水调下。连进三服，出汗为度，后常服亦佳。<br />
<br />
　　卷第十五(伤寒变动)凡二十门<br />
<br />
　　卷第十五<br />
<br />
　　伤寒自汗第一《巢氏病源》小儿伤寒汗出候：伤寒者，是寒气客于皮肤，搏于血气，使腠理闭密，气不宣泄，蕴积生热，故头痛、体疼、壮热也。而汗出者，阳虚受邪，邪搏于气，故发热。阴气又虚，邪又乘于阴，阴阳俱虚，不能制其津液，所以伤寒而汗出也。<br />
<br />
　　《活人书》论伤寒小儿、大人治法：一般但小分剂，药性差凉耳。问：自汗者，何也？卫不和自汗。病患脏无他病，时发热自汗出而不愈者，卫不和也。先其时发汗则愈，属桂枝也。太阳病，发热汗出者，此为荣弱卫强，故汗出。欲救风邪者，宜桂枝汤。又云：病常自汗出者，此为荣气和。荣气和者，外不谐也。以卫气不共荣气谐故尔。以荣行脉中，卫行脉外，复发其汗，荣卫和则愈。伤风自汗，太阳病；发热汗出，恶风脉缓为中风，属桂枝汤。又云：太阳病，项背强几几，反汗出恶风，桂枝加葛根汤主之。汗出而渴者，五苓散。不渴者，茯苓甘草汤。虽然仲景云伤寒自汗用桂枝，然桂枝汤难用，须是仔细消息之。假令伤风自汗，若脉浮而弱，设当行桂枝，服汤后，无桂枝脉息证候而烦者，即不可再服也。若伤寒自汗出而小便数者，尤不可与桂枝也。仲景云：太阳病，自汗，四肢拘急，难以屈伸，若小便难者，可桂枝汤内加附子服之。若小便数者，慎不可与桂枝附子汤，宜服芍药甘草汤。若误行桂枝附子攻表，便咽干烦躁，厥逆呕吐，作甘草干姜汤与之，以复其阳。<br />
<br />
　　若厥愈足温，更作芍药甘草汤与之，其脚即伸。若胃气不和谵语者，与调胃承气汤。微溏则止其谵语。缘芍药甘草汤，主脉浮、自汗、小便数者。寸口脉浮为风，大为虚，风则生微热，虚则两胫挛。小便数，仍汗出，为津液少，不可误用桂枝，宜服芍药甘草补虚退风热。通治误服桂枝汤后，病证仍存者也。阳明病，自汗不恶寒。<br />
<br />
　　反恶热， 然汗自出者，属阳明也。若阳明病汗出多而渴者，不可与猪苓汤，以汗多、胃中燥，猪苓复利其小便故也。故仲景云：阳明病发热汗多者，急下之。阳明病，其人汗多，以津液外出，胃中燥，大便必硬。谵语者，属调胃承气汤。虽然阳明汗多急下，若小便自利者，此为津液内竭，虽尔不可攻之。须自大便导之，宜用蜜煎导法。阳明病，汗出而脉迟、微恶寒者，表未解也，宜服桂枝汤。阳明法多汗，若脉浮无汗而喘者，发汗则愈，宜麻黄汤也。亡阳自汗，太阳病，发汗多遂漏不止，其人恶风，当温其经，宜桂枝加附子汤。伤寒尺寸脉俱紧而汗出者，亡阳也，此属少阴，法当咽痛而复吐利。其人热不去，内拘急，四肢疼，厥逆而恶寒者，四逆汤主之；汗多不止者，可用温粉扑之；若汗多不止，必恶风，烦躁，不得卧者，先服防风白术牡蛎汤，次服小建中汤。（所合用方尽见本门。）《活人书》仲景桂枝汤桂枝 芍药（各三两） 甘草（二两）上锉如麻豆大。每服抄五钱匕，水一盏半，入生姜五片，枣子二枚，煎至一盏，去滓温服。须臾 热稀粥一盏，以助药力。温覆令一时许，遍身 微以有汗者佳。具加减法：若桂枝汤，自西北二方居人，四时行之，无不应验。江淮间唯冬及春可行之，自春末及夏至以前，桂枝证，可加黄芩一分，谓之阳旦汤。夏至后有桂枝证，可加知母半两，石膏一两，或加升麻一分。若病患素虚寒者，正用古方，不再加减也。戒曰：桂枝最难用，虽云表不解，脉浮可发汗，宜桂枝汤，须是病患常自汗出，小便不数，手足温和，或手足指稍作微冷，少顷却温，身虽微似烦，而又憎寒，始可行之。若病患身无汗，小便数或手足冷，不恶寒或饮酒家不喜甘者，慎不可行桂枝也。仍有桂枝证，服汤已，无桂枝证者，尤不可再与。<br />
<br />
　　《活人书》仲景桂枝加葛根汤桂枝 甘草（各一两） 葛根（二两） 芍药 麻黄（各一两半）上锉如麻豆大。每服抄五钱匕，生姜四片，枣子一个，水一盏半，煎至八分，去滓服。覆取微汗。<br />
<br />
　　《活人书》仲景五苓散猪苓（去黑皮，秤） 白术 茯苓（去皮，秤。各三分） 泽泻（一两一分） 桂枝（去皮，半两，不见火）上各事持捣筛为散，拌匀。每服抄三钱，白汤调下。此药须各自事持，秤见分两，然后合。<br />
<br />
　　《活人书》仲景茯苓甘草汤茯苓 桂枝（去皮。各二两） 甘草（炙，一两）上锉如麻豆大。每服抄五钱匕，水一盏半，生姜五片，煮至八分，去滓温服。<br />
<br />
　　《活人书》仲景桂枝加附子汤桂枝（去皮） 芍药（各一两半） 甘草（炙，一两） 附子（炮去皮，用半两）上锉如麻豆大。每服抄五钱匕，生姜四片，枣子一个，水一盏半，煮至八分，去滓温服。<br />
<br />
　　《活人书》仲景芍药甘草汤白芍药 甘草（炙。各二两）上锉如麻豆大。每服抄五钱匕，水一盏半，煮至八分，去滓温服。<br />
<br />
　　《活人书》仲景甘草干姜汤甘草（炙，四两） 干姜（二两）上锉如麻豆大。每服抄五钱匕，水一盏半，煮至八分，分减服。<br />
<br />
　　《活人书》仲景调胃承气汤甘草（一两） 芒硝（一两一分） 大黄（去皮，二两）上锉如麻豆大。每服五钱匕，水一大盏，煎至七分，去滓服。<br />
<br />
　　《活人书》仲景蜜煎导 若土瓜根及大猪胆汁，亦可为导煎。<br />
<br />
　　蜜（四两）上一味，内铜器中，微火煎之，稍凝如饴状，搅之勿令焦着欲可丸，捻作挺如指许长二寸；当热时急作，冷时硬，令头锐，内谷道中，以手急抱，欲大便时乃去之。<br />
<br />
　　《活人书》仲景麻黄汤麻黄（一两半，去节） 桂枝（一两） 甘草（炙，半两） 杏仁（三十五个，去皮尖）上锉如麻豆大。每服抄五钱匕，水盏半，煮至八分，去滓温服。覆取微汗，不须 粥。加减法：伤寒热病药性须凉，不可太温，夏至后麻黄汤须加知母半两、石膏一两、黄芩一分，盖麻黄汤性热，夏月服之，有发黄斑出之失。唯冬及春，与病患素虚寒者，乃用正方，不再加减。<br />
<br />
　　《活人书》仲景四逆汤甘草（二两，炙） 干姜（一两半） 附子（一个，生用）上锉如麻豆大。每服四钱，以水一盏半，煮至七分，去滓温服。强人加附子半个，加干姜一两半。<br />
<br />
　　《活人书》仲景温粉法白术 本 芎 白芷（各等分）上捣罗为细末，一两入米粉三两和之。粉扑周身，止汗。无 本亦得。<br />
<br />
　　《活人书》防风白术牡蛎汤防风（独茎者，去芦头） 牡蛎（炒黄） 白术（各等分）上捣罗为细末。每服二钱，以酒调下，米饮亦得。日进二、三服，汗止便服小建中汤。<br />
<br />
　　《活人书》仲景小建中汤桂枝（一两半，去皮） 芍药（三两） 甘草（一两） 胶饴（半升。旧有微溏或呕者，去胶饴）上锉如麻豆大。每服抄五钱匕，水一盏半，生姜四片，大枣一个，煮至八分，去滓，下胶饴两匙许，再煎化温服。日三服，夜二服。尺脉尚迟，再作一剂，加黄 末一钱。<br />

                    <br>
                        <br />
　　煎造饴胶法糯米（一升，拣净洗） 大麦 （末，六两）上米一如炊饭，甑上至气溜取下，倾入一盆子，入 末一合，并汤盏来许，拌匀，再上甑，至饭熟却入盆子内，都以 末拌匀，入一瓷罐子，可容五升许。冬月罐子可令热，春秋夏温。冬月用汤二升许入罐子内，罐子内饭上汤三指许即得，布并纸三五重盖定，更以绵或絮包定，近火。春秋夏即温和至一宿，见米浮在水面上，即以布绞裂取清汁，银石器内煎至面上有膜，即以木蓖不住手搅至稀糊，以瓷器收。夏月置井中，庶不酸。<br />
<br />
　　卷第十五<br />
<br />
　　伤寒头汗出第二《活人书》论伤寒小儿、大人治法：一般但小分剂，药性差凉耳。问：头汗出者，何也？病患表实里虚，元腑不开则阳气上，出汗者见于头。凡头汗出者，五内干枯，胞中空虚，津液少也。慎不可下，下之者谓之重虚。然头汗出者有数证：伤寒五、六日，头汗出，微恶寒，手足冷，心下满，口不欲食，大便硬，脉细者，此为阳微结。必有表，复有里也，脉沉亦有里也。汗出为阳微，假令纯阴结，不得复有外证，悉入在里，此为半在里半在外也。脉虽沉紧，不得为少阴病。所以然者，阴不得有汗，今头汗出，故知非少阴也。（小柴胡汤主之。）伤寒五、六日，已汗下，胸胁满，微结，小便不利，渴而不呕，但头汗出，往来寒热，心烦者，此表未解。（柴胡桂枝干姜汤主之。）病患但头汗出，身无汗，剂颈而还，小便不利，渴引水浆者，此为瘀热在里，身必发黄，（五苓散、茵陈汤。）阳明病下之，其外有热，手足温，不结胸，心中懊 ，饥不能食，但头汗出者，（栀子豉汤主之。）心下紧满，无大热，头汗出者，（茯苓汤主之。仲景云：伤寒心下紧满，无大热，但头汗出者，此名为水结在胸胁，以汗头出别水结证，用小半夏加茯苓汤。）《活人书》仲景小柴胡汤柴胡（四两） 黄芩（一两半。若腹中痛者，去黄芩加芍药一两半。若心下悸，小便不利者，去黄芩加茯苓二两）人参（一两半。若不渴，外有微热者，去人参，加桂枝一两半，温覆微汗愈。若咳嗽者，去人参并枣子，加五味子一两一分、干姜一两） 甘草（一两半） 半夏（一两一分，汤洗。若胸中烦不呕者，去半夏、人参，加栝蒌实半枚，用四分之一。若渴者去半夏，更加人参三分，苦栝蒌根二两） 枣子（六枚。若胁下痞硬，去枣子加牡蛎二两，熬）上锉如麻豆大。每服抄五钱匕，生姜四片，枣子一个，水一盏半，煮至八分，去滓温服。日三服。<br />
<br />
　　《活人书》仲景柴胡桂枝干姜汤柴胡（二两） 桂枝（去皮） 黄芩（各一两半） 栝蒌根（二两） 干姜 甘草（炙） 牡蛎（熬。各一两）上锉如麻豆大。每服抄五钱匕，水一盏半，煮至八分，去滓温服，食顷再服。<br />
<br />
　　《活人书》仲景五苓散，方见伤寒自汗门中。<br />
<br />
　　《活人书》仲景茵陈蒿汤茵陈蒿（嫩者，一两半） 大黄（半两，去皮） 栀子（大者，三枚半）上锉如麻豆大，以水二大白盏，先煮茵陈，减半盏，次内二味，煮八分，去滓温服。日三服。小盒饭利，尿如皂荚汁状，色正赤。一宿腹减，黄从小便中去也。<br />
<br />
　　《活人书》仲景栀子豉汤肥栀子（十四枚，掰） 香豉（四合）上锉如麻豆大。每服五钱，水一盏，煎至八分，去滓温服。得快吐止后服。<br />
<br />
　　《活人书》赤茯苓汤赤茯苓 陈橘皮（汤浸去白瓤，焙） 人参（去芦头。各一两） 半夏（汤洗七遍，去滑） 芎 白术（炮。各半两）上件药捣为粗末。每服四钱，以水一钟半，生姜五片，煎至七分，去滓。不计时候温服。<br />
<br />
　　《活人书》小半夏加茯苓汤半夏（五两，汤浸洗七遍） 白茯苓（三两，去黑软皮）上锉如麻豆大。每服半两，水三盏，煎至一盏；秤生姜四钱，取自然汁，投药中更煎一、两沸。热吃，不拘时候。<br />
<br />
　　卷第十五<br />
<br />
　　伤寒咳嗽第三（伤寒后咳嗽附）《巢氏病源》小儿伤寒咳嗽候：伤寒是寒气客于皮肤，搏于血气，使腠理闭密，气不宣泄，蕴积生热。故头痛、体疼而壮热。其嗽者，邪在肺。肺候身之皮毛而主气，伤寒邪气先客皮肤，随气入肺，故令嗽重者有脓血也。<br />
<br />
　　《巢氏病源》：小儿伤寒瘥后犹嗽者，是邪气犹停在肺未尽也。寒之伤人，先客皮毛。皮毛肺之候，肺主气，寒搏于气，入五脏六腑，故表里俱热。热退之后，肺尚未和，邪犹未尽，邪随气入肺，与肺气相搏，故伤寒后犹病嗽也。<br />
<br />
　　《活人书》论伤寒小儿、大人治法：一般但小分剂，药性差凉耳。问：咳嗽者，何也？伤寒咳嗽有两证。有太阳证咳嗽，小青龙、小柴胡也。有少阴证咳嗽，真武汤、四逆散、猪苓汤也。大抵热在上焦，其人必饮，水停心下，则肺为之浮。肺主于咳，水气乘之，故咳而微喘。仲景云：伤寒表不解，心下有水，干呕发热而咳，小青龙汤主之。（小便不利，小腹满者，去麻黄加茯苓。）往来寒热，胸胁满痛或咳者，小柴胡汤主之。（小柴胡去人参、大枣，加五味子，干姜。）若少阴证咳嗽，四肢沉重疼痛，小便不利，自下利而咳，真武汤主之。（真武汤加五味子、干姜。大抵伤寒水气皆因饮水过多。古人治水气而咳者，病在阳则小青龙汤主之；病在阴则真武汤主之。）四肢厥逆，腹中痛，或泄利而咳，四逆散主之。（四逆散加五味子、干姜。）下利六、七日，咳而呕渴，心烦不得眠，猪苓汤主之。《古今录验》橘皮汤治嗽佳。<br />
<br />
　　《石壁经》三十六种内伤寒咳嗽候：唇青（四十八候云唇白）鼻紫嗽声连，肺胃于中养毒涎。夜嗽胸高兼肚胀，汗收髓热气难宣。食逆复翻言语重，嗽声频作岂能痊。行风发汗方为妙，定使风除绝本源。<br />
<br />
　　内热蕴积，贼风所传，是致寒热相感，便生咳嗽，久则胸高如覆杯也。肚胀声重，须当发汗行风，次与调气化涎利膈。若腹脏结，则当利动即瘥。<br />
<br />
　　《凤髓经》此候歌括一同。仍注云：（与坯煎散，方见夹惊伤寒门。次杏仁膏，方见久嗽门。）《小儿形证》论四十八候伤寒咳嗽歌一同。后云：此是伤寒传成吐逆咳嗽，先与解表散（方见慢惊风门中。）退伤寒后，用疏风槟榔散（方见烦热门中。）然后用嗽药三、二服。<br />
<br />
　　《千金》治少小伤寒，发热咳嗽，头面热者。<br />
<br />
　　麻黄汤方麻黄 生姜 黄芩（各一两） 甘草（炙） 石膏 芍药 桂心（各半两） 杏仁（十枚，汤浸，去皮尖）上八味 咀，以水四升，煮取一升半，分二服。儿若小以意减之。（伤寒证治，亦用此治伤寒发热咳嗽。）《圣惠》治小儿内中冷气，及伤于外寒咳嗽，或时寒热，头痛。<br />
<br />
　　白术散白术 紫菀（洗去苗土） 麻黄（去根节） 浓朴（去粗皮，涂生姜汁，炙令香熟） 人参（去芦头） 杏仁（汤浸，去皮尖、双仁，麸炒微黄） 甘草（炙微赤，锉。各半两） 赤芍药 陈橘皮（汤浸、去白瓤，焙。各一分）上件药捣，粗罗为散。每服一钱，以水一小盏，煎至五分，去滓。不计时候，量儿大小加减服之。<br />
<br />
　　《圣惠》治小儿伤寒，痰逆咳嗽，不欲乳食。<br />
<br />
　　贝母散方贝母（煨微黄） 桔梗（去芦头） 甘草（炙微赤，锉） 人参（去芦头） 干姜（炮裂，锉） 半夏（汤洗七遍，去滑。各一分） 陈橘皮（汤浸，去白瓤，焙） 杏仁（汤浸，去皮尖、双仁，麸炒微黄。各半两） 桂心（一两）上件药捣，粗罗为散。每服一钱，以水一小盏，入生姜少许，煎至五分，去滓，不计时候温服。量儿大小以意加减。<br />
<br />
　　《圣惠》治小儿伤寒壮热，咳嗽呕吐。<br />
<br />
　　枇杷叶散方枇杷叶（一分，拭去毛，炙微黄） 川升麻 人参（去芦头） 贝母（煨微黄。各半两） 茅根（一两，锉） 竹茹（三分）上件药捣，粗罗为散。每服一钱，以水一小盏，入枣一枚，掰，生姜少许，煎至五分，去滓。不计时候，看儿大小以意加减，温服。<br />
<br />
　　《圣惠》治小儿伤寒，咳嗽不瘥。<br />
<br />
　　杏仁散方杏仁（汤浸，去皮尖、双仁，麸炒微黄） 贝母（煨微黄） 川升麻 甘草（炙微赤，锉） 麻黄（去根节。各半两）上件药捣，粗罗为散。每服一钱，以水一小盏，入生姜少许，煎至五分，去滓。不计时候，量儿大小以意加减温服。<br />
<br />
　　《圣惠》治小儿伤寒，咳嗽吐逆，昼夜不息。<br />
<br />
　　桂心散方桂心（半两） 甘草（炙微赤，锉） 麦门冬（去心。各一两） 紫菀（三分，洗去苗土）上件药捣，粗罗为散。每服一钱，以水一小盏，入生姜少许，煎至五分，去滓，不计时候温服。随儿大小以意增减。<br />
<br />
　　《圣惠》治小儿伤寒，咳嗽气急。<br />
<br />
　　麻黄散方麻黄（去根节） 木通（锉） 桂心（各半两） 川大黄（锉碎，微炒） 射干（各一分） 皂荚子（二十枚，煨熟）上件药捣，粗罗为散。每服一钱，以水一小盏，煎至五分，去滓，不计时候温服。量儿大小以意加减。<br />
<br />
　　《婴孺》治二百日，儿因伤寒得嗽，极时便呕。<br />
<br />
　　细辛汤方细辛 紫菀（各一分） 人参 五味子 桂心 当归 附子（炮） 干姜 甘草（各二分）上水二升，煮及九合。一服一合半，频频服。<br />
<br />
　　《婴孺》治小儿伤寒，壮热加嗽。<br />
<br />
　　贝母汤方贝母 石膏（各八分） 升麻 知母 黄芩 栀子仁 芍药（各六分） 杏仁（去皮尖） 柴胡（各五分） 羚羊角（屑） 射干（各四分） 甘草（炙，二分）上切，以水四升，煮一升二合，为四服。如是一、二岁儿量大小与之。<br />
<br />
　　《婴孺》治小儿伤寒，嗽气喘急。<br />
<br />
　　麻黄汤方竹叶（切，八合） 贝母（八分） 柴胡 升麻（各七分） 枳实（麸炒） 紫菀（各三分） 栀子仁 杏仁（去皮尖。各六分） 甘草（炙） 麻黄（去节。各二分） 大黄（十分）上切，以水四升，煮一升三合，期岁儿为四服，四岁儿为二服。<br />
<br />
　　《婴孺》治少小伤寒后，嗽不止瘥。<br />
<br />
　　杏仁散方杏仁（炒） 升麻（各六分） 贝母（八分） 甘草（四分，炙）上为末。白饮服五分，日再。二、三岁根据岁服。小儿乳头上与之，量多少与。<br />
<br />
　　张涣麦门冬汤方 治伤寒未除，咳嗽喘急。<br />
<br />
　　麦门冬（去心） 款冬花 人参（去芦头） 紫菀（洗，焙干。各一两） 桂心（半两） 甘草（炙，一分）上件捣罗为细末，入杏仁二十粒，麸炒，去皮尖，细研拌匀。每服一钱，水一钟，入生姜三片，煎至五分，去滓，放温热，令时时服之。<br />
<br />
　　张涣竹茹丹方 伤寒通肺治嗽。<br />
<br />
　　竹茹 枇杷叶 人参（去芦头） 半夏（汤洗七遍） 天南星（炮） 紫菀（以上各一分）上件捣罗为细末，生姜汁和如黍米大。每服十粒，生姜汤下，量儿大小临时加减。<br />
<br />
　　《活人书》仲景小青龙汤麻黄（一两半，微利者，去麻黄，加芫花如一弹子，熬令赤色。若噎者，去麻黄加附子半个，炮。若小便不利，小腹满者，去麻黄加茯苓二两。若喘者，去麻黄加杏仁一两分，去皮尖） 半夏（一两一分，汤洗。若渴去半夏加栝蒌根一两半） 芍药 桂枝 细辛 干姜 甘草（炙。各一两半） 五味子（一两一分）上锉如麻豆大。每服抄五钱，水一盏半，煮至八分，去滓温服。<br />
<br />
　　《活人书》仲景小柴胡汤方见伤寒头汗出门中。<br />
<br />
　　《活人书》仲景真武汤茯苓（三分。小便利者，去茯苓） 芍药（三分。下利者去芍药，加干姜二分） 附子（一枚，炮去皮，破八片，用二片。呕者去附子加生姜，足煎成三两） 白术（二分。若咳者加五味子三分，细辛一分，干姜一分）上锉如麻豆大。抄五钱匕，生姜四片，水一盏半，煎至八分。去滓温服，日三服。<br />
<br />
　　《活人书》仲景猪苓汤猪苓（去皮） 茯苓 阿胶（炙过） 泽泻 滑石（各一两）上锉如麻豆大。每服抄五钱，以水一盏半，煮至七分，去滓温服。<br />
<br />
　　《活人书》仲景四逆散甘草（炙） 枳实（去白瓤。炒黄） 柴胡 芍药（以上各一两）咳者加五味子、干姜各半两。下利悸者，加桂半两。小便不利者，加茯苓半两。腹中痛者，加附子半枚，炮裂。泄利下重，先浓煎薤白汤，内药末三钱匕，再煮一二沸，温服。<br />
<br />
　　上捣筛为细散。米饮下二钱，日三服。<br />
<br />
　　《活人书》：《古今录验》橘皮汤陈橘皮 紫菀 麻黄 杏仁 当归 桂 甘草 黄芩（各半两）上锉如麻豆大。每服抄五钱匕，用水一盏半，煎至一盏，去滓服。<br />
<br />
　　《三十六种》治伤寒咳嗽。<br />
<br />
　　麦门冬汤麦门冬（去心） 知母（各一两） 甘草（炙） 麻黄（去根节。各一分） 皂角（半两，沙糖或酥炙）上为粗散。每服半钱，水五分盏，煎至三分，去滓，不计时候服。<br />
<br />
　　《四十八候》治伤寒咳嗽。<br />
<br />
　　雄黄丸雄黄（半分） 大黄（一分） 半夏（十粒，生） 猪牙皂角（一钱炙，去尖） 铜青（炒，一钱）上末滴水丸如粟米大，或糊丸亦得。每服十丸，精肉汤下，大治嗽。<br />
<br />
　　《吉氏家传》治伤寒嗽。<br />
<br />
　　白矾 甘草 知母 半夏（姜浸。各一分） 蚌粉（半两） 人参（一钱）上末。每服二钱，生姜汁一钱，蜜一钱，同煎澄清服。临时相度用水。<br />
<br />
　　《吉氏家传》治伤寒咳嗽红绵散全蝎（一个） 麻黄（去节，半两） 破故纸（一分，炒）上细末。每服半钱，或一字，用水一小盏，煎至半盏，将纸裹在红绵内煎，纽出汗，温服。<br />
<br />
　　《吉氏家传》正神散 治小儿伏热伤寒，咳嗽喷嚏，鼻塞躁烦，呕逆不食。<br />
<br />
　　麻黄（去根节，半两） 人参 甘草（炙） 白茯苓 羌活 大黄（蒸。以上各一分） 朱砂 天麻 石膏（以上各半钱）上为末。每服一钱半，水半钟，入葱白半寸，豆豉三粒，同煎数沸，并进三服，汗出效。<br />

                    <br>
                        <br />
　　《吉氏家传》梨浆饼子 治小儿伤寒候，胸膈溢滞；痰饮，咳嗽涎多，及急惊风。<br />
<br />
　　铁彻粉 朱砂（各一钱） 硼砂 轻粉 粉霜 腊茶（末） 龙脑 荆芥（末） 水银（砂） 铅白霜（各半分）麝香（少许）上为末，炼蜜为膏，如钱眼大一饼一服，薄荷汤、鹅梨汁下，梨枝汁亦可。下涎是效。<br />
<br />
　　卷第十五<br />
<br />
　　伤寒发喘第四《活人书》论伤寒小儿、大人治法：一般但小分剂，药性差凉耳。问：喘者，何也？伤寒喘只有太阳、阳明二证。<br />
<br />
　　太阳病，头疼发热，身疼恶风，无汗而喘者，宜汗，属麻黄汤（桂枝证医反下之，利遂不止，脉促者，表未解也。喘而汗出者，葛根黄芩黄连汤也。太阳病下之，微喘者，表未解故也，桂枝加浓朴杏子汤也。发汗后不可更行桂枝汤，汗出而喘，无大热者可，与麻黄杏子甘草石膏汤。）阳明病汗出不恶寒，腹满而喘有潮热者，宜下属承气汤。（然阳明病脉浮，无汗而喘，发汗则愈，宜麻黄汤。）太阳与阳明合病，喘而胸满者，不可下，宜麻黄汤。又有发汗后饮水多，咳而微喘者，以水停心下，肾气乘心，故喘也。小青龙去麻黄加杏仁也。小腹满者去麻黄加茯苓也。（又问麻黄主喘，何故去之，失治，心下有水而喘，不当汗也。小便不利，小腹满，故去麻黄加茯苓也。）《小儿形证论》四十八候治热传伤寒歌：身热皆因积热生，至令潮热变伤寒。先除积热方成路，便作伤寒事转难。夹食夹惊须下积，办佗虚实与重看。喘虚草下热当下，更与调荣患乃安。<br />
<br />
　　此疾先潮热，后作伤寒，加喘气急，失调理，成惊难治也。先用南星丸（方见伤寒变疹门中）。或白丁香膏（方未见），少使退潮热。如下尽热方调气，或虚惊，却与 丸一、二服（方见一切痫门中）。须用意调理而安。<br />
<br />
　　《圣惠》治小儿伤寒，心胸烦闷，喘促。<br />
<br />
　　人参散方人参（去芦头） 麻黄（去根节） 甘草（炙微赤，锉。各半两） 贝母（煨微黄） 杏仁（汤浸，去皮尖、双仁，麸炒微黄。各一分）上件药捣，粗罗为散。每服一钱，以水一小盏，煎至五分，去滓。不计时候，量儿大小分减温服。<br />
<br />
　　《活人书》仲景麻黄汤方麻黄（一两半，去节） 桂枝（一两） 甘草（半两，炙） 杏仁（三十五个，去皮尖）上锉如麻豆大。每服抄五钱匕，水一盏半，煮至八分，去滓温服，覆取微汗，不须 粥。加减法：伤寒热病药性须凉，不可太温。夏至后，麻黄汤须加知母半两，石膏一两，黄芩一分。盖麻黄汤性热，夏月服之，有发黄斑出之失，唯冬及春与病患；素虚寒者，乃用正方，不再加减。<br />
<br />
　　《活人书》仲景葛根黄芩黄连汤葛根（四两） 黄芩 黄连（各一两半） 甘草（炙，一两）上锉如麻豆大。每服抄五钱匕，水一盏半，煮至八分，去滓温服。日二、三服。<br />
<br />
　　《活人书》仲景桂枝加浓朴杏子汤桂枝（去皮） 芍药（各一两） 甘草（六分三字） 杏仁（去皮尖，十七个） 浓朴（去皮，姜汁炙，六分三字）上锉如麻豆大。每服抄五钱匕，生姜四片，枣子一个，煎至八分，去滓温服，覆取微汗。<br />
<br />
　　《活人书》仲景麻黄杏子甘草石膏汤麻黄（二两） 杏仁（二十五个，去皮尖） 石膏（四两，碎，绵裹） 甘草（一两，炙）上锉如麻豆大。每服抄五钱匕，水一盏半，煮至八分，去滓温服。<br />
<br />
　　《活人书》仲景大承气汤大黄（二两，锦纹者去皮生用，酒洗过） 枳实（二枚半，炒，去瓤） 芒硝（一合半） 浓朴（四两，去皮，姜汁炙）上锉如麻豆大。每服抄五钱匕，以水二盏，煎至八分，去滓，然后入芒硝，更再煎一、二沸，放温服，以利为度。未利，再作与服。<br />
<br />
　　《活人书》仲景小青龙汤 方见伤寒咳嗽门中。<br />
<br />
　　卷第十五<br />
<br />
　　伤寒鼻衄第五《巢氏病源》小儿伤寒鼻衄候：伤寒是寒气客于皮肤，搏于血气，腠理闭密，气不得宣泄，蕴积生热，故头痛、体疼而壮热也。其鼻衄是热搏于气，而乘于血也。肺候身之皮毛而主气，开窍于鼻。伤寒先客皮肤，搏于气而成热。热乘于血，血得热则流散，发从鼻出者，为鼻衄也。凡候热病知应衄者，其人壮热，频发汗，汗不出或未及发汗，而鼻燥喘息，鼻气鸣，即衄。凡衄，小儿止半升数合，则热因之得歇。若一升二升者死。<br />
<br />
　　《活人书》论伤寒小儿、大人治法：一般但小分剂，药性差凉耳。问：鼻衄者，何也？伤寒太阳证，衄血者乃解，盖阳气重故也。仲景所谓阳盛则衄。若脉浮紧，无汗，服麻黄汤。不中病，其人发烦目瞑剧者，必衄，小衄而脉尚浮紧者，宜再与麻黄汤也。衄后脉已微者，不可行麻黄汤也。苦脉浮自汗，服桂枝汤不中病，桂枝证尚在，必头疼甚而致衄。<br />
<br />
　　小衄而脉尚浮者，宜再与桂枝也。衄后脉已微者，不可行桂枝汤也。大抵伤寒衄血不可发汗者，为脉微故也（治法：衄家不可发汗，汗出额上陷，脉紧急，直视不能瞬，不得眠。然而无汗而衄，脉尚浮紧者，须再与麻黄汤。有汗而衄，脉尚浮缓者，须再与桂枝汤。）脉已微者，黄芩芍药汤、犀角地黄汤。衄血不止者，茅花汤。若衄而渴，心烦，饮水则吐水，先服五苓散，次服竹叶汤。又问：阴证有衄血者乎？阴证自无热何缘有衄。若少阴病但厥无汗，强发之必动血。未知从何道出，或从口鼻，或从耳目，是谓下厥上竭，为难治。<br />
<br />
　　《婴童宝鉴》小儿伤寒鼻衄歌：结热血兮血流散，从鼻出兮人可惊。皆因汗兮不得汗，鼻干燥兮先有声。<br />
<br />
　　《千金》治小儿未满百日，伤寒鼻衄，身热呕逆。<br />
<br />
　　麦门冬汤方麦门冬（十八铢） 石膏 寒水石 甘草（炙。各半两） 桂心（八铢）上五味 咀，以水二升半，煮取一升。分服一合，日三。<br />
<br />
　　《圣惠》治小儿伤寒鼻衄，烦热头痛。<br />
<br />
　　竹茹散方苦竹茹 甘草（炙微赤，锉） 黄芩（各半两） 麦门冬（去心，焙） 伏龙肝 石膏（各一两）上件药捣，粗罗为散。每服一钱，以水一小盏，煎至五分，去滓，不计时候温服。更量儿大小加减服之。<br />
<br />
　　《圣惠》治小儿伤寒壮热，鼻衄不止方。<br />
<br />
　　生干地黄（二两）上细锉，于银器中，以酒一中盏，煎至七分，去滓。不计时，分温三服。<br />
<br />
　　《圣惠》又方生葛根（汁）上用一小盏，分二服，即止。<br />
<br />
　　《圣惠》治小儿伤寒鼻衄，已经数日不止方。<br />
<br />
　　生地黄（汁） 白蜜（各一小盏） 蒲黄（一两）上件药相和，微暖过。每服半小盏，量儿大小分减频服。<br />
<br />
　　《圣惠》治小儿伤寒鼻衄，经日发歇不止方。<br />
<br />
　　蒲黄（一两） 石榴花（末，半两）上件药，相和令匀。不计时候，以新汲水调下半钱，更量儿大小加减服之。<br />
<br />
　　《圣惠》治小儿伤寒鼻衄，经数日不止方。<br />
<br />
　　上取乱发烧灰细研，频频吹少许于鼻中良。<br />
<br />
　　张涣立应散方 治伤寒血热妄行，鼻衄不止。<br />
<br />
　　石榴花（取末，焙干） 干葛根（为末） 蒲黄（研。各半两）上件为细末。每服半钱，取生地黄汁调下并服。<br />
<br />
　　《活人书》仲景麻黄汤，方见伤寒发喘门中。<br />
<br />
　　《活人书》仲景桂枝汤，方见伤寒自汗门中。<br />
<br />
　　《活人书》黄芩芍药汤黄芩（三两） 芍药 甘草（炙。各半两）上为粗末。每服三钱，水一盏，煎至六分，去滓温服。<br />
<br />
　　《活人书》犀角地黄汤犀角屑（如无，以升麻代之） 牡丹（去心。各一两） 芍药（三分） 生地黄（半斤）上锉如麻豆大。每服五钱匕，水一盏半，煮取一盏。有热如狂者，加黄芩二两；其人脉大来迟，腹不满自言满者，为无热，不用黄芩。<br />
<br />
　　《活人书》茅花汤茅花一大把，水三盏，煎浓汁一盏，分二服即瘥。无花以根代之。<br />
<br />
　　《活人书》仲景五苓散，方见自汗门中。<br />
<br />
　　《活人书》仲景竹叶石膏汤淡竹叶（半把） 石膏（四两，杵碎） 半夏（二分半） 人参 甘草（各半两） 麦门冬（一两半）呕者加生姜一两。<br />
<br />
　　上锉如麻豆大。每服抄五钱匕，水一盏半，入粳米百余粒，煮取八分，米熟汤成，去滓温服。<br />
<br />
　　张涣《鸡峰方》 治伤寒时气，衄血不止。<br />
<br />
　　好松烟墨上为细末，鸡子清和如桐子大。每服十粒，白汤下，不以时。<br />
<br />
　　又方生萝卜捣取汁。<br />
<br />
　　上每服半盏，入盐少许，搅匀频服之，不以时。<br />
<br />
　　卷第十五<br />
<br />
　　伤寒呕第六《巢氏病源》小儿伤寒呕候：伤寒是寒气客于皮肤，搏于血气，腠理闭密，气不宣泄，蕴积生热，故头痛体疼而壮热。其呕者，是胃气虚热乘虚入胃，胃得热则气逆，故呕也。<br />
<br />
　　《活人书》论伤寒 小儿、大人治法，一般但小分剂，药性差凉耳。问：呕者，何也？无阳则厥，无阴则呕。呕者，足阳明胃之经。足阳明之气下行，今厥而上行，故为气逆，气逆则呕。仲景云：呕多虽不大便，不可下，可与小柴胡汤。<br />
<br />
　　上焦得通，津液得下，胃气因和，浃然汗出而解。大抵呕证不一，各有治法。要之，小柴胡汤尤相主当耳。与小柴胡汤，胸胁满而呕，日哺发潮热者，可小柴胡汤加芒硝也。若呕不止，心下急，郁郁微烦者，与大柴胡也。若大便秘者，方加大黄。（大柴胡治呕最妙，为内有枳实故也。枳实去微、压虚气，须是去大黄。仲景云：呕多，虽有阳明，慎不可下。<br />
<br />
　　官局桔梗汤最良，亦用枳实耳。）古人治呕多用半夏加生姜。孙真人云：生姜是呕家圣药。仲景治呕皆用之。（太阳与阳明合病，必下利，若不和但呕者，葛根加半夏汤主之。胸中有热，胃中有邪气，腹痛欲呕者，黄连汤主之。太阳与少阳合病，而自利若呕者，黄芩加半夏生姜汤主之。）金匮诸呕吐，谷不得下者，小半夏汤、小半夏加茯苓汤、小半夏加橘皮汤主之，皆可选用也。呕而发热者，小柴胡汤主之。呕而发渴者，猪苓汤主之。先呕却渴者，此为欲解，急与之。先渴却呕者，为水停心下，此属饮家。仲景云：本渴饮水而呕者，柴胡不中与也。宜治膈间有水，赤茯苓汤主之。若少阴证而呕者，真武汤去附子加生姜也。若汗、若吐、若下后，虚烦不得眠，若呕者，栀子生姜豉汤主之。伤寒瘥后呕者，有余热在胃脘也，竹叶汤加生姜主之。又问：有干呕者，何也？大凡呕者，饮食不下。干呕者，今人所谓噎也，或因汗出，或因有水，或下利，脾胃有热，故便干呕，官局桔梗汤最佳。仲景治法，汗自出、干呕者，桂枝证也。表不解，心下有水气，干呕发热者，小青龙也。身凉汗出，两胁痛，或干呕者，十枣汤也。少阴下利，脉微，与白通汤。利不止，厥逆无脉，干呕烦者，白通加猪胆汁汤也。少阴下利，里寒外热，脉微欲绝，或干呕者，通脉四逆汤也。干呕吐涎沫，头痛者，吴茱萸汤也。（《伤寒论》云：食谷欲呕，属阳明也，吴茱萸汤主之。得汤反剧者，属上焦也，仲景无治法。大抵吴茱萸汤，治少阳证也。谷入胃而呕属阳明，宜与小柴胡。）若病患直患呕吐，而复脚弱或疼，乃是香港脚，当作香港脚治之。<br />
<br />
　　《圣惠》治小儿伤寒烦热，头痛呕逆。<br />
<br />
　　麦门冬散方麦门冬（去心） 石膏（细研。各三分） 甘草（半两，炙微赤，锉）上件药捣，粗罗为散。每服取一大钱，以水一小盏，煎至五分，去滓。不计时候，量儿大小分减温服。<br />
<br />
　　《圣惠》治小儿伤寒，吐逆不定。<br />
<br />
　　藿香散方藿香 丁香 木香（各一两） 葛根（一两，锉） 人参（去芦头） 甘草（炙微赤，锉。各半两）上件捣药，粗罗为散。每服一钱，以水一小盏，煎至五分，去滓。量儿大小临时分减，温服。（《圣惠》二方，一凉一温，须善用之。<br />
<br />
　　《婴孺》治小儿伤寒壮热，呕吐。<br />
<br />
　　芦根汤方生芦根（切，五合） 知母（十二分） 淡竹青皮（五分）上水三升，煮一升，为三服。一岁儿方，大小增减用，更用冬瓜汁一升，却减水一升煮妙。<br />
<br />
　　《活人书》仲景小柴胡汤，方见伤寒头汗门中。<br />
<br />
　　《活人书》仲景柴胡加芒硝汤柴胡（一两三钱） 黄芩 人参 甘草（各半两） 半夏（四钱半，汤洗） 芒硝（一两）上锉如麻豆大。每服抄五钱匕，生姜四片，枣一枚，水一盏半，煮至八分，去滓，内芒硝，更微沸，温服。<br />
<br />
　　《活人书》仲景大柴胡汤柴胡（四两） 黄芩 芍药（各一两半） 半夏（一两一分） 枳实（二枚，炙）上锉如麻豆大。每服抄五钱匕，生姜四片，枣一个，水一盏半，煮至八分，去滓温服，以利为度。未利再服。（本方无大黄，欲下者加大黄二两。）《活人书》官局桔梗汤桔梗 半夏 陈皮（各一两） 枳实（半两）上为粗末。每服三钱匕，水一盏，生姜五片，煎至七分，去滓温服。<br />
<br />
　　《活人书》仲景古方，半夏加生姜名小半夏汤方半夏（大者七枚，切碎） 生姜（薄切五片）上同用水一盏，煎至半盏，去滓，食后温服。<br />
<br />
　　《活人书》仲景葛根加半夏汤葛根（一两） 麻黄（三分，去节） 甘草（炙） 芍药 桂枝（去皮，半两） 半夏（二分半）上锉如麻豆大。每服抄五钱匕，生姜四片，枣子一枚，煎至八分，去滓温服。覆取微汗。<br />
<br />
　　《活人书》仲景黄连汤黄连 甘草（炙） 干姜 桂枝（各三两） 人参（二两） 半夏（二两半）上锉如麻豆大。每十钱匕，枣二枚，以水三盏，取一盏半，去滓分二服。<br />
<br />
　　《活人书》仲景黄芩加半夏生姜汤芍药 甘草（各二分） 黄芩（三分） 半夏（二分半）上锉。每服五钱，生姜四片，大枣一枚，以水二盏，煮至八分，去滓温服。<br />

                    <br>
                        <br />
　　《活人书》小半夏加茯苓汤，方见伤寒头汗出门中。<br />
<br />
　　《活人书》仲景小半夏加橘皮汤半夏（大者七枚，切碎） 生姜（薄切五片） 橘皮（一大片）上同用水一盏，煎至半盏，去滓，食后温服。<br />
<br />
　　《活人书》仲景猪苓汤，方见伤寒咳嗽门中。<br />
<br />
　　《活人书》仲景赤茯苓汤，方见伤寒头汗门中。<br />
<br />
　　《活人书》仲景真武汤，方见伤寒咳嗽门中。<br />
<br />
　　《活人书》仲景栀子生姜豉汤栀子（七枚） 生姜（二两半） 香豉（二合）上分二服，以水二盏，先煮栀子、生姜至一盏，内豉同煮，取七分，去滓温服。得快吐，止后服。<br />
<br />
　　《活人书》仲景竹叶加生姜汤，方见伤寒鼻衄门中。<br />
<br />
　　《活人书》仲景桂枝汤，方见伤寒自汗门中。<br />
<br />
　　《活人书》仲景小青龙汤，方见伤寒咳嗽门中。<br />
<br />
　　《活人书》仲景十枣汤芫花（炒赤，熬） 甘遂 大戟上各等分，捣筛秤末，合和之，入臼中，再杵治三、二百下，先以水一升半，煮肥枣子十枚，煮取八合，去滓，内药末。强人一钱匕，羸人可半钱，再单饮枣汤送下，平旦服。若下少病不除者，明日更服加半钱，利后糜粥自养。合下不下，令人胀满，通身浮肿而死。<br />
<br />
　　《活人书》仲景白通汤附子（一枚，生用） 干姜（一两）上锉如麻豆大。每服抄五钱匕，水一盏半，入葱白四寸，煮至七分，去煎滓温服。<br />
<br />
　　《活人书》仲景白通加猪胆汁汤附子（半个，生用去皮） 干姜（半两） 葱白（二茎） 溺（二合半） 猪胆（汁，半合）上以水一盏，煮至五分，去滓，内猪胆汁和相得，分温再服。<br />
<br />
　　《活人书》仲景通脉四逆汤甘草（二两，炙） 附子（大者，去皮，一个） 干姜（一两，炮）面赤者，加连须葱九茎。腹中痛者，去葱加芍药二两。呕者，加生姜二两。咽痛，去芍药加桔梗一两。利止、脉不出者，去桔梗加人参二两。<br />
<br />
　　上锉如麻豆大。每服抄五钱匕，以水一盏半，煮至八分，去滓温服。未瘥，急更作一剂，其脉续续出者愈。<br />
<br />
　　《活人书》仲景吴茱萸汤吴茱萸（一两二钱，汤洗三遍） 人参（三分，去芦头）上锉如麻豆大。每服四钱，生姜五片，枣子一个，以水二盏半，煮取八分，去滓。分二服。<br />
<br />
　　《庄氏家传》治小儿伤寒头痛，和气止逆，止渴。<br />
<br />
　　人参散人参（去芦头） 白术 麻黄（去根节） 藿香叶 甘草（炙微赤，锉） 干葛（以上各一分） 石膏（透明者，半两）上为末。每服一钱，水一盏，葱白一寸，豉三十粒，煎五分，去滓温服。<br />
<br />
　　长沙医者丁时发传人参散 治小儿伤寒。调顺阴阳，和脾胃，定吐逆，止渴。<br />
<br />
　　人参（一两） 木香 茯苓 藿香 甘草（炙。各一分） 干葛（二分）上为末。每服一钱，煎五分，温温服。<br />
<br />
　　卷第十五<br />
<br />
　　伤寒发渴第七《巢氏病源》小儿伤寒热渴候：伤寒是寒气客于皮肤，搏于血气，腠理闭密，气不宣泄，蕴积生热，故头痛、体疼而壮热。其渴者，是热入脏，脏得热则津液竭燥，故令渴也。<br />
<br />
　　《活人书》论伤寒小儿、大人治法：一般但小分剂，药性差凉耳。问：渴者，何也？脉浮而渴属太阳，（伤寒表不解，心下有水气而渴者，小青龙去半夏加栝蒌汤。太阳病，服桂枝，大汗出后，大烦渴者，白虎加人参。脉浮，小便不利，微热消渴者，五苓散。伤寒四、五日，身热恶风，胁下满，手足温而渴者，小柴胡去半夏加人参栝蒌根主之。太阳证，身体灼热而渴者，为风温，栝蒌根汤主之。）有汗而渴属阳明（白虎加人参汤主之。虚人、老人及春秋月，可与竹叶石膏汤。阳明病，但头汗出，小便不利，渴引水浆，身必发黄，宜茵陈汤，小柴胡去半夏加人参栝蒌汤主之。）伤风寒热，或发热恶风而渴，属少阳，（少阳胁下硬，不大便而呕，舌上白苔而渴，小柴胡去半夏、加人参栝蒌根汤。）自利而渴属少阴。（伤寒热于脏，流于少阴主肾，肾恶燥，故渴而引饮。少阴下利，咳而呕渴，猪苓汤主之。下利欲饮水者，以有热也，白头翁汤主之。）切戒太阳证，无汗而渴者，不可与白虎汤。（仲景云：渴欲饮水，无表证者，白虎加人参汤。<br />
<br />
　　脉浮，发热无汗，是表未解也，不可与白虎汤，意以小青龙、小柴胡汤也。仲景云：伤寒表不解，心下有水气，咳而或渴，小青龙去半夏加栝蒌也。伤寒四、五日，身热恶风，胁下满，手足温而渴者，小柴胡去半夏，加人参栝蒌也。）阳明证汗多而渴者，不可与五苓散。（汗多胃中燥，猪苓复利其小便故也。意以竹叶汤与之。仲景云：阳明病发作有时，汗出多者，急须下之。）然太阳病渴，终不可与白虎耶？太阳证得汗后，脉洪大而渴者，方可与之也。阳明病渴，终不可与五苓耶？阳明证小便不利，汗少脉浮而渴者，方可与之，此皆仲景之妙法也。（仲景猪苓汤证亦云：脉浮发热，渴欲饮水，小便不利者，猪苓汤主之。）凡病非大渴不可与水。苦小渴、咽干者，小小呷滋润之，令胃中和。若大渴烦躁甚，能饮一斗者，与五升饮之。若全不与则干燥，无由作汗，发汗而死。常人见因渴饮水得汗，小渴遂剧，饮之致停饮心下满结、喘死者甚众。当以五苓散或陷胸丸与之。（《金匮要略》云：得时气至五、六日，而渴欲饮水、不能多，不当与也。何者？以腹中热尚少，不能消之，便更为人作病矣。至七八日，大渴欲饮水，犹当根据证与之。常令不足，勿极意也。凡人但见仲景云：得病反能饮水，此为欲愈。遂小渴者，乃强饮之，因或其祸，不可胜数。大抵伤寒水气，皆因饮水过多所致。水停心下，气上乘心，则为悸为喘。结于胸胁，则为水结胸。胃中虚胃冷，则为呕为哕。冷气相搏，则为噎。上逼于肺，则为咳。渍入肠中；则为痢。邪热所搏，蓄于下焦，则为小便不利，小腹满或里急。溢于皮肤，则为肿。）若阳毒倍，常躁盛大渴者，黑奴丸主之。中暑伏热深，累取不瘥，其人发渴不已，酒蒸黄连丸主之。<br />
<br />
　　《圣惠》治小儿伤寒，头痛壮热，烦渴。<br />
<br />
　　大青散方大青 知母 柴胡（去苗） 葛根（锉） 甘草（炙微赤，锉） 川升麻 黄芩 赤芍药 栀子仁（各半两） 石膏（一两） 川芒硝（一分）上件药捣，粗罗为散。每服一钱，以水一小盏，煎至五分，去滓，不计时候温服。量儿大小以意增减。<br />
<br />
　　《圣惠》治小儿伤寒，四肢烦热，心躁口干，多渴。<br />
<br />
　　葛根散方葛根（锉） 麻黄（去根节） 人参（去芦头。各半两） 甘草（炙微赤，锉） 桂心（各一分）上件药捣，粗罗为散。每服一钱，以水一小盏，入生姜少许，枣子一枚，煎五分，去滓。不计时候，量儿大小增减，温服。<br />
<br />
　　《圣惠》治小儿伤寒，壮热头痛，口干烦渴。宜服柴胡散方柴胡（去苗） 麻黄（去根节。各半两） 赤芍药 黄芩 葛根（锉） 甘草（炙微赤，锉。各一分） 石膏（一两）上件药捣，粗罗为散。每服一钱，以水一小盏，入生姜少许，葱白三寸，豉二十粒，煎至五分，去滓。不计时温服，以汗为效。量儿大小以意增减。（丁时发传柴胡散，有前胡半两。）《圣惠》治小儿伤寒热渴，而下后觉烦闷。宜服甘草散方甘草（炙微赤，锉） 牡蛎（粉） 黄芩 赤芍药（各半两）上件药捣，粗罗为散。每服一钱，以水一小盏，煎至四分，去滓，取鸡子清一枚，投入散中熟，搅掠去沫，徐徐温服。量儿大小以意加减。<br />
<br />
　　《圣惠》治小儿伤寒，头热足冷，口干多渴，宜服人参散方人参（去芦头） 黄 麻黄（去根节） 赤茯苓（各半两） 蜣螂（二枚，去翅足，微炒）上件药，捣粗罗为散。每服一钱，以水一小盏，入生姜少许，煎至五分，去滓。不计时候温服，量儿大小，以意加减服之。<br />
<br />
　　《圣惠》治小儿伤寒热渴，头痛心烦。宜服栝蒌根散方栝蒌根（半两） 苦参（锉） 人参（去芦头。各一分，《婴孺》各用三分） 甘草（炙微赤，锉，一分。《婴孺》用三分） 寒水石 石膏（各半两。《婴孺》各用一两二钱半）上件药捣，粗罗为散。每服一钱，以水一小盏，煎至五分，去滓。不计时候，量儿大小加减，温服。《婴孺方》以米饮调下。<br />
<br />
　　《圣惠》治小儿伤寒烦热，大渴不止。宜服土瓜根散方土瓜根 麦门冬（去心，焙） 柴胡（去苗。各半两） 葛根 枇杷叶（拭去毛，炙微黄） 甘草（炙微赤，锉。<br />
<br />
　　各一分）上件药捣，粗罗为散。每服一钱，以水一小盏，煎至五分，去滓。不计时候温服。量儿大小以意增减。<br />
<br />
　　《圣惠》治小儿伤寒大汗后，及以下，自烦渴不解，其脉大洪。宜服石膏散方石膏（一两） 知母 地骨皮 甘草（炙微赤，锉） 人参（去芦头。各半两）上件药捣，粗罗为散。每服一钱，以水一小盏，煎至五分，内入粳米一百粒同煎，去滓。不计时候温服。<br />
<br />
　　量儿大小加减服之。<br />
<br />
　　《婴孺》治小儿伤寒热渴散方栝蒌（三分） 白石脂（二分）上为末，水服一刀圭。<br />
<br />
　　张涣葛根汤方 治小儿伤寒，体热烦渴。<br />
<br />
　　葛根 人参（去芦头。各一两） 麦门冬（去心） 甘草（炙） 白茯苓 泽泻（各半两）上件为细末。每服一钱，以水八分一盏，生姜二片，薄荷三叶，煎至六分，去滓，放温服。<br />
<br />
　　《婴童宝鉴》治小儿伤寒，身热头痛，渴躁。<br />
<br />
　　红绵散麻黄（一两，去根节） 天麻（末） 蝎（末） 甘草（炙，末） 人参（末） 朱砂（末。各一分）上件为末。每服一字、半钱，水一小盏，红绵一方寸许，同煎至半盏，热服。<br />
<br />
　　《活人书》仲景小青龙去半夏加栝蒌汤，方见伤寒咳嗽门中。<br />
<br />
　　《活人书》仲景白虎加人参汤石膏（四两） 知母（一两半） 甘草（半两，炙） 粳米（一合半） 人参（三分）上锉如麻豆大。每服抄五钱匕，水一盏半，煮至八分，取米熟为度，去滓温服。<br />
<br />
　　《活人书》仲景五苓散，方见伤寒自汗门中。<br />
<br />
　　《活人书》仲景小柴胡去半夏加人参栝蒌汤，方见伤寒头汗出门中。<br />
<br />
　　《活人书》仲景栝蒌根汤栝蒌根（三分） 葛根（一两半，生用。若干者只用三分） 石膏（二两） 人参 防风 甘草（炙。各半两）上锉如麻豆大。每服五钱，用水一盏半，煎至一中盏，去滓服。<br />
<br />
　　《活人书》仲景竹叶石膏汤，方见伤寒鼻衄门中。<br />
<br />
　　《活人书》仲景茵陈汤，方见伤寒头汗出门中。<br />
<br />
　　《活人书》仲景猪苓汤，方见咳嗽门中(伤寒咳嗽门)。<br />
<br />
　　《活人书》仲景白头翁汤白头翁（一两） 黄柏 秦皮 黄连（各一两半）上锉如麻豆大。分五服，以水二大盏，煮至八分，去滓温服。不瘥更服。<br />
<br />
　　《活人书》仲景小青龙汤，方见伤寒咳嗽门中。<br />
<br />
　　《活人书》仲景小柴胡汤，方见伤寒头汗出门中。<br />
<br />
　　《活人书》仲景竹叶汤，方见伤寒鼻衄门中。<br />
<br />
　　《活人书》仲景大陷胸丸大黄（二两） 苦葶苈子（熬） 芒硝 杏仁（去皮尖，熬黑，各三分）上捣罗二味，内杏仁、芒硝合研如脂，丸如弹子大。每服一丸，抄甘遂末一字匕，白蜜一合，水二盏，煮取一盏，顿服，一宿乃下。如不止再服。（甘遂性猛，宜斟量虚实服之。）《活人书》仲景黑奴丸麻黄（去节，炮一二沸，焙干，秤三两） 大黄（二两） 釜底煤（研入） 黄芩 芒硝 灶突黑（研入） 梁上尘小麦奴（各一两）上件捣罗为细末，炼蜜丸如弹子大。以新汲水研下一丸。渴者，但与冷水尽足饮之，须臾当寒，寒竟汗出便瘥。若日移五尺不汗，根据前法服一丸，瘥即止，须微利。小麦奴乃小麦末熟时，丛中不成麦，捻之成黑勃是也。无此亦得。此药须是病患大渴倍常，躁盛渴者乃可与之。不渴若与之，翻为祸耳。<br />
<br />
　　《活人书》仲景酒蒸黄连丸黄连（四两，以无灰酒浸面上约一寸，以重汤熬干）上捣罗为细末，糊为丸。熟水下三十丸，胸膈凉不渴为验。<br />
<br />
　　长沙《胡氏家传》治小儿诸热，伤寒，热渴，热泻。<br />
<br />
　　红绵散麻黄 人参 甘草 蝎（通明全者。各半两） 天麻（二分酒浸，切、焙） 天南星（大者，炮裂、去皮脐，取一钱）上为末。每服二钱，水一盏，枣子一枚，红绵少许，煎至七分。分两服，小者作四服，时时与服。<br />
<br />
　　卷第十五<br />
<br />
　　伤寒大小便不通第八《巢氏病源》小儿伤寒大小便不通候：伤寒是寒气客于皮肤，搏于血气，使腠理闭密，气不宣泄，蕴积生热，故头痛体疼而壮热，其大小便不通，是寒搏于气而生热，热流入大小肠，故涩结不通。凡大小便不通，则内热不歇；或干呕，或言语而气还逆上，则心腹胀满也。<br />
<br />
　　《圣惠》治小儿伤寒，壮热心躁，头痛口干，小便大便赤难。<br />
<br />
　　大黄散方川大黄（半两，锉碎，微炒） 栀子仁 赤芍药 甘草（炙微赤，锉） 黄芩（各一钱）上件药捣，粗罗为散。每服一钱，以水一中盏，煎至五分，去滓，量儿大小分减，温服，以利为效。<br />
<br />
　　《圣惠》治小儿伤寒五六日，壮热心躁，口干烦渴，大小便难。<br />
<br />
　　三黄散方川大黄（锉碎，微炒） 麦门冬（去心，焙。各半两） 石膏（一两，细研） 甘草（炙微赤，锉） 川芒硝 黄芩黄连（去须。各一分）上件药捣，粗罗为散。每服一钱，以水一小盏，煎至五分，去滓。量儿大小分减，频服，以利为效。<br />
<br />
　　张涣犀角散方 治小儿伤寒六七日，大便不通热甚者。<br />
<br />
　　犀角（末） 川大黄（炮） 柴胡（去苗。各一两） 人参（半两，去芦头） 朴硝 甘草（炙。各一分）上件为细末。每服一钱，以水八分一盏，入生姜二片，枣子一枚，煎至五分，去滓温服。量儿大小加减。<br />

                    <br>
                        <br />
　　《活人书》洗心散 治遍身壮热，头目碎痛，背膊拘急，大热冲上，口苦唇焦，夜卧舌干，咽喉肿痛，涕唾稠粘、痰壅，吃食不进，心神躁热，眼涩睛疼；伤寒鼻塞，四肢沉重，语声不出，百节痛，大小便不利；麸豆疮，时行温疫，狂语多渴及小儿天 风，夜惊，并宜服也。<br />
<br />
　　大黄（以米泔水浸一炊间，漉出令干，慢炒取熟） 当归（炒） 芍药（生用） 甘草（炙） 荆芥（各四两） 白术（一两，炒）上捣罗为细末。每服抄二钱，以水一盏，入生姜一片，薄荷二叶，同煎至八分，放温，和滓服了，略卧仍去枕少时。如五脏壅实，煎四、五钱匕，若要溏转，则热服。<br />
<br />
　　卷第十五<br />
<br />
　　伤寒发狂第九（余躁热发狂附）《活人书》论伤寒小儿、大人治，一般但小分剂，药差凉耳。问：狂言者，何也？发狂有二证，阳毒发狂，蓄血如狂，其外证与脉皆不同，病患烦躁，狂走妄言，面赤咽痛，脉实，潮热独语，如见鬼状，此阳毒也。治法药方在第四卷第二十一问。第二十二问，（问病患潮热独语，如见鬼状，发则不识人，寻衣撮空，直视微喘，何也？仲景云：伤寒若吐若下后不解，不大便五、六日，上至十余日，日晡所发潮热，不恶寒，独语如见鬼状。若剧者，发则不识人，循衣摸床，惕而不安，微喘直视但发热谵语者，大承气汤主之。若一服利则止后服。脉弦者生，涩者死。弦者，阳也；涩者，阴也。阳证见阴脉者死。病患有阳证，而脉涩者，慎不可下。）病患无表证，不发寒热，唇燥但欲嗽水，不欲入咽，其脉微而沉，小腹硬满，小便反利，大便必黑，身黄发狂，此血证谛也。（病患如热状，烦满口燥，其脉反无热，此为阴状，其血证审矣。仲景云：太阳病不解，热结膀胱，其人如狂，其血自下者愈。若外不解者，尚未可攻，当先解其表，宜桂枝汤。外已解，但小腹急结者，乃可攻之，属桃仁承气汤主之。）大抵伤寒当汗不汗，热蓄在里，热化为血，其人喜忘而如狂，血上逆则喜忘，血下蓄则内争，甚者抵当汤、抵当丸。轻者桃仁承气、犀角地黄汤。须取尽黑物为效。（失汗，热蓄在膀胱经。若用抵当汤，更须仔细审其有无表证。若有蓄血证而外不解，亦未可便用抵当汤。先用桂枝汤已解其外，缘热在膀胱太阳经故也。）又有火邪发惊狂者，医以火于卧床下，或周身用火迫劫汗出，或熨而成火邪。其人亡阳，烦躁惊狂，卧起不安，桂枝去芍药加蜀漆牡蛎龙骨救逆汤、桂枝甘草龙骨牡蛎汤主之。（凡灸及烧针后证似大劫者，并用劫法治之，金匮风引汤尤良，柴胡加龙骨牡蛎汤更捷。）《圣惠》治小儿伤寒壅热，心狂谵语。<br />
<br />
　　铅霜散方铅霜 马牙硝 人参（去芦头） 郁金 茯神（各一分） 甘草（半分，炙微赤，锉）上件药捣，细罗为散。不计时候，煎麦门冬汤、放温，调下半钱。量儿大小，以意加减与服。<br />
<br />
　　《活人书》仲景桂枝汤，方见伤寒自汗门中。<br />
<br />
　　《活人书》仲景大承气汤，方见伤寒发喘门中。<br />
<br />
　　《活人书》仲景桃仁承气汤桃仁（去皮尖、双仁，五十枚，捶碎） 大黄（四两） 桂枝（去皮） 甘草（炙） 芒硝（各二两）上锉如麻豆大。每服五钱匕，以水一大盏，煮取八分，去滓温服，以微利为度。未利，移时再服。<br />
<br />
　　《活人书》仲景抵当汤水蛭（十枚，熬，去子，杵碎，水蛭入腹再生化，为害尤甚，须锉断，用锻石炒，再熬） 大黄（一两，去皮，酒洗） 虻虫（十枚，去翅足，熬） 桃仁（七枚，去皮尖，捶碎）上锉如麻豆大。作二服，以水二盏，煮至七分，去滓温服。<br />
<br />
　　《活人书》仲景抵当丸水蛭（五枚，根据前法制） 桃仁（四枚） 大黄（三分，去皮） 虻虫（五枚，去翅足，熬）上捣筛，只为一丸，以水一大白盏，煮至七分，顿服。 时当下血，不下便作之。<br />
<br />
　　《活人书》犀角地黄汤，方见伤寒鼻衄门中。<br />
<br />
　　《活人书》仲景桂枝去芍药加蜀漆牡蛎龙骨救逆汤桂枝 蜀漆（洗去腥。各一两） 甘草（一两，炙） 牡蛎（二两半， ） 龙骨（二两）上锉如麻豆大。每服抄五钱匕，生姜四片，枣子一枚，水一盏半，煮至八分，去滓温服。<br />
<br />
　　《活人书》仲景桂枝甘草汤桂枝（半两，去皮） 甘草（炙） 牡蛎（熬） 龙骨（各分两）上锉如麻豆大。每服抄五钱匕，水一盏半，煮至八分，去滓温服。<br />
<br />
　　《活人书》仲景金匮风引汤，方见惊痫门中。<br />
<br />
　　《活人书》仲景柴胡加龙骨牡蛎汤柴胡（二两） 黄芩（一两） 铅丹 人参 桂枝 茯苓 龙骨 牡蛎（ 。各三分） 半夏（六钱半，汤洗） 大黄（半两）上锉如麻豆大。每服抄五钱匕，生姜四片，枣子一枚，水一盏半，煮至八分，去滓温服。<br />
<br />
　　《聚宝方》铅霜散 治大人、小儿伤寒三日后，心烦躁狂言。<br />
<br />
　　铅白霜 马牙硝（各一分）上二味研匀。每服大人半钱，小儿一字，生姜、蜜水调下。<br />
<br />
　　长沙医者郑愈传治小儿躁热发狂。<br />
<br />
　　甘草（炙） 郁金（火焙干） 牙硝 官桂上四味等分为末。每服二钱，新汲水调下。如小儿发狂，一钱。<br />
<br />
　　卷第十五<br />
<br />
　　伤寒结胸第十《活人书》论伤寒小儿、大人治法，一般但小分剂，药性差凉耳。问：心下紧满，按之石硬而痛者，何也？此名结胸也。伤寒本无结胸，应身热下之早，热气乘虚而入，痞结不散，便成结胸。（若已误转了，初未成结胸者，急频与理中汤，自然解了，更不作结胸，盖理中治中焦故也。此古人亦说不到，后人因消息得之。若大段转损有厥证者，兼与四逆汤便安。胃中虽和，伤寒未退者，即候日数足可下，却以承气再下之，盖前来下得末是故也。）其证心下紧满，按之石硬而痛，项强如柔 状，（发热汗出不恶寒名曰柔 。）其脉寸口浮，关尺皆沉或沉紧，名曰结胸也。治结胸大率当下，（仲景云：下之则和。）然脉浮与大皆不可下，下之则死，尚宜发汗也。（仲景云：结胸脉浮者不可下，只可用小陷胸汤。大抵脉浮是尚有表证，兼以小柴胡汤等先发表；表证罢，方用下结胸药便安也。）西晋崔行功云：伤寒结胸欲绝，心膈高起，手不得近，用大陷胸汤皆不瘥者，此是下后虚，逆气已不理而毒复上攻，气毒相搏，结于胸中。当用枳实理中丸，先理其气，次疗诸疾。古今用之如神，应手而愈。然结胸有三种：有大结胸，（不按而痛，胸连脐腹坚硬，为大结胸，大陷胸丸主之。）有小结胸，（按之心不痛，为小结胸。小陷胸汤主之即可。）有水结在胸胁间，亦名 结胸。（头微汗出，但结胸无大热，此水结在胸胁证，小半夏加茯苓汤、小柴胡去枣加牡蛎主之。）又有寒热二证，有热实结胸，（胸中烦躁，心内懊 ，舌上燥渴，脉沉滑者，皆热证也，大陷胸汤主之。）有寒实结胸。（寒实结胸无热证者，三物白散、枳实理中丸主之。）近世治结胸多行金针丸，用硫黄、阳起石者。若寒实结胸，行之或有瘥者，若热实结胸，行之必死也。又问大陷胸汤与大陷胸丸如何？大陷胸用甘遂，太峻，不可轻用，须量虚实轻重，不得已即大陷胸丸最稳。又问圣饼子灸脐中如何？尤不可用也。又问脏结者何也？脏结者死，仲景无治法。大抵脏结，其证如结胸状，饮食如故，时时下利，阳脉浮，关脉小细沉紧，名曰脏结。舌上白苔滑者难治也。<br />
<br />
　　《婴童宝鉴》小儿病未入内而先下为结胸歌：病未入时先转取，乘虚入腹理难医。痞塞满喉加喘息，结胸为病不应迟。<br />
<br />
　　《活人书》仲景理中汤人参 干姜（炮） 甘草（炙） 白术（各三两）腹痛者加人参一两半；寒者加干姜一两半；渴欲得水者加白术一两半；脐上筑者，肾气动也，去白术加桂四两；吐多者去术加生姜三两；下多者还用术；悸者加茯苓二两。或四肢拘急，腹满下利或转筋者，去术加附子一枚，生用。<br />
<br />
　　上锉如麻豆大。每服抄五钱匕，水一盏半，煮至八分去滓温服，日三服。<br />
<br />
　　《活人书》仲景四逆汤，方见伤寒自汗门中。<br />
<br />
　　《活人书》仲景承气汤，方见伤寒发喘门中。<br />
<br />
　　《活人书》仲景小陷胸汤半夏（汤洗、秤，二两半） 黄连（一两）上锉如麻豆大。每服五钱，入栝蒌半枚，以水二盏，煎至九分，去滓温服。未知再服，微利黄涎便安也。<br />
<br />
　　《活人书》仲景小柴胡汤，方见伤寒头汗出门中。<br />
<br />
　　《活人书》仲景大陷胸汤大黄（一两半，去皮，锦纹者，为末） 芒硝（一两） 甘遂（一字，赤连珠者，细罗为末）上以水三盏，先煮大黄至一盏，去滓，下芒硝，一沸，下甘遂末，温服。得快利，止后服。<br />
<br />
　　又方桂枝 人参（各一两） 甘遂（半两） 大枣（三枚） 栝蒌实（一枚，去皮，只用四分之一）上锉。每服五钱匕，水二盏，煮至八分，去滓温服。胸中无坚物勿服之。<br />
<br />
　　《活人书》仲景枳实理中丸枳实（十六片，麸炒） 茯苓 人参 白术 干姜（炮） 甘草（炙。各二两）上捣罗为细末，炼蜜为丸如鸡子黄大。每服一丸，热汤化下，连进二三服，胸中豁然。渴者加栝蒌二两；下利者加牡蛎二两， 。<br />
<br />
　　《活人书》仲景大陷胸丸，方见伤寒发渴门中。<br />
<br />
　　《活人书》仲景小柴胡去枣加牡蛎汤，方见伤寒头汗出门中。<br />
<br />
　　《活人书》仲景三物白散桔梗（去芦） 贝母（各三分） 巴豆（去皮心，熬黑，研如脂，一分）上为散，内巴豆研匀，以白饮和服。强人半钱匕，羸人或减之。病在膈上必吐；在膈下必利。不利，进热粥一杯。身热皮粟不解，欲引衣自覆。若以水 之、洗之，益令热却不得出，当汗而不汗则烦。假令汗出已，腹中痛，与芍药三两，如上法。<br />
<br />
　　古方治大人、小儿结胸伤寒，金针丸阳起石（好者） 不灰木（各半两） 硫黄（一分） 巴豆（三、七粒，去壳） 杏仁（三、七枚，汤浸去皮）上件先捣前三味为细末，后细研巴豆、杏仁，同煎药一处为末，糯米粥为丸，如樱桃大。每丸以针札窍子，晒干，如患者以札针，用麻油纸烧焰尽，细研、炒，生姜汤调下一丸。如患重者，夹转药三、两丸，以金针丸下，不妨更量虚实。（《活人书》上有说，所以存此方者，欲人知之，须审用也。）<br />
<br />
　　卷第十五<br />
<br />
　　伤寒腹痛第十一（腹满附）《巢氏病源》小儿伤寒腹满候：伤寒是寒气客于皮肤，搏于血气，使腠理闭密不宣泄，蕴积生热，故头痛体疼而壮热。其腹满者，是热入腹，传于脏，气结聚，故令腹满。若挟毒者，则腹满，心烦懊闷，多死。<br />
<br />
　　《活人书》论伤寒小儿、大人治，一般但小分剂，药差凉耳。问：腹痛者，何也？本太阳病，医反下之，因尔腹满时痛。是有表，复有里，仲景所以用桂枝加芍药汤主之。痛甚者，加大黄。（桂枝加芍药，却是小建中也。太阴脉弱自利，设当行大黄、芍药者，宜减之。其人胃虚，阳气易动故也。下利者，先煎芍药十余沸。）《难经》云：痛为实，大抵痛宜下。（仲景云：发汗不解，腹满痛者，急下之，宜大承气汤。又曰：腹中满痛，此为实，当下之，属大柴胡汤。）腹痛有二证。有热痛，有冷痛。尺脉弦，肠鸣泄利而痛者，冷痛也，小建中汤主之。仲景云：阳脉涩，阴脉弦，法当腹中急痛，先与小建中汤；不瘥者，与小柴胡汤。（小柴胡去黄芩，加芍药。）阴证腹痛，即四逆散、通脉四逆加芍药汤。<br />
<br />
　　腹痛，小便不利者，真武汤也。关脉实，腹满、大便秘，按之而痛者，实痛也。桂枝加大黄汤、黄连汤、大承气汤主之。<br />
<br />
　　又问：腹胀满者何也？阴阳不和也，桔梗半夏汤最良。仲景论太阳证发汗后腹胀满者，浓朴生姜半夏甘草人参汤。下后心烦腹满，卧起不安者，栀子浓朴汤。吐后腹胀满者，与调胃承气汤。少阴病六、七日，腹胀不大便者，急下，承气汤主之。<br />
<br />
　　《活人书》仲景桂枝加芍药汤桂枝（三两，去皮） 芍药（六两，下利者先煎芍药三四沸） 甘草（二两，炙）上锉如麻豆大。每服抄五钱匕，生姜四片，枣子一枚，以水一盏半，煮至八分，去滓温服。<br />
<br />
　　《活人书》仲景大承气汤，方见伤寒发喘门中。<br />
<br />
　　《活人书》仲景大柴胡汤，方见伤寒呕噎门中。<br />
<br />
　　《活人书》仲景小建中汤，方见伤寒自汗门中。<br />
<br />
　　《活人书》仲景小柴胡去黄芩加芍药汤，方见伤寒头汗出门中。<br />
<br />
　　《活人书》仲景四逆汤，方见伤寒咳嗽门中。<br />
<br />
　　《活人书》仲景通脉四逆加芍药汤，方见伤寒呕噎门中。<br />
<br />
　　《活人书》仲景真武汤，方见伤寒咳嗽门中。<br />
<br />
　　《活人书》仲景桂枝加大黄汤桂枝（一两半，去皮） 芍药（三两） 甘草（炙） 大黄（各一两）痛甚者加大黄。大实痛加一两半，羸者减之。<br />
<br />
　　上锉如麻豆大。每服抄五钱匕，生姜四片，枣子一枚，煮至八分，去滓温服。<br />
<br />
　　《活人书》仲景黄连汤，方见伤寒呕噎门中。<br />
<br />
　　《活人书》仲景桔梗半夏汤枳实（半两，麸炒赤） 桔梗（微炒，细锉） 半夏（生姜汁制） 陈橘皮（汤浸、去瓤，焙干。各一两）上为粗末。每服四钱，水一盏，生姜三片，同煎至七分，去滓热服。<br />
<br />
　　《活人书》仲景浓朴生姜半夏人参甘草汤浓朴（四两，去皮） 半夏（一两一分） 甘草（一两） 人参（半两）上锉如麻豆大。每服抄五钱匕，水一钟半，生姜五片，煮至八分，去滓温服。<br />
<br />
　　《活人书》仲景栀子浓朴汤栀子（大者，七枚，掰） 浓朴（去皮，姜汁炙，二两） 枳实（二枚，麸炒，去瓤）上分二服，以水二盏半，煮至八分，去滓温服。得吐止后服。<br />

                    <br>
                        <br />
　　《活人书》仲景调胃承气汤，方见伤寒自汗门。<br />
<br />
　　《活人书》仲景承气汤，方见伤寒发喘门中。<br />
<br />
　　卷第十五<br />
<br />
　　伤寒下痢第十二《巢氏病源》小儿伤寒后下痢候，伤寒是寒气客于皮肤，搏于血气，使腠理闭密，气不宣泄，蕴积生热，使头痛体疼而壮热也。其热歇后而痢者，是热从表入里故也。表热虽歇而里热犹停肠胃，与水谷相并。肠胃虚，则泄痢，其状痢色黄；若热势不止，则变为血痢；若重遇冷热相加，则变赤白滞痢也。<br />
<br />
　　《活人书》论伤寒小儿、大人治，一般但小分剂，药差凉耳。问：下痢者，何也？伤寒下痢多种，须识别阴阳，勿令差互。（三阳下利则身热，太阴下利手足温，少阴、厥阴下利身不热。以此别之。大抵下利挟太阳脉证便不得用温药，俗医但见下利，便作阴证用温热药，鲜不发黄，生斑而死也。）太阳阳明合病，必下痢，葛根汤主之。（下利而头疼、腰痛、肌热、目疼、鼻干，其脉浮大而长者，是其证也。）太阳、少阳合病，自下痢，黄芩汤主之。若呕者，黄芩加半夏生姜也。（下利而头疼胸满，或口苦咽干，或往来寒热而呕，其脉浮大而弦者，是其证候也。）阳明、少阳合病，必下利，其脉不负者，顺也；负者，失也。互相克贼，名为负也。（下利而身热，胸胁痞满，干呕，或往来寒热，其脉长大而弦者，是实证也。盖阳明者土，其脉长大而少阳者木，其脉弦。若合病。土被木贼，更下利为胃已困，若脉不弦者顺也，为土不负，负者死也。）自利不渴属太阴，（四逆汤、理中汤主之。）自利而渴属少阴，（白通汤加猪胆汤、通脉四逆汤、猪苓汤、四逆加人参汤，可检证而用之。）其余下痢，皆因汗下后证也。大抵伤寒下痢，须看脉与外证。下痢而脉大者，虚也。脉微弱者，为自止。下痢日十余行，脉反实者，逆。下利脉数而滑者，有宿食也，下之愈。脉迟而滑者，实也，其利未得便止，更宜下之。下利三部脉皆平，按其心下硬者，急下之。挟热利者，脐下必热，大便赤黄色及肠间津汁垢腻。（谓之肠垢。）寒毒入胃则翻，脐下必寒，腹胀满，大便或黄白，或青黑，或下利清谷。湿毒瓦斯盛则下利腹痛，大便如脓血，或如烂肉汁也。下利欲饮水者，以有热也。下利谵语者，有燥屎也。寒毒入胃者，四逆汤、理中汤、白通汤加附子、四逆散加薤白主之。挟热利者，黄芩白头翁汤、三黄熟艾汤、薤白汤、赤石脂丸。湿毒下脓血者，桃花汤、地榆汤、黄连阿胶散。虽然自利而渴属少阴。然三阳下利亦有饮水者，乃有热也。三阴下利，宜温之。然少阴自利清水，心下痛，口干燥者，却宜下之。此又不可不知也。（少阴泄利下重，不可投热药，先浓煎葱白汤，内四逆散，用枳实、芍药之类。又寻常胃中不和，腹中雷鸣下利，生姜泻心汤最妙。此二法，不特伤寒证也。）《活人书》仲景葛根汤葛根（二两） 麻黄（一两半） 桂枝（去皮） 甘草（炙） 芍药（各一两）上锉如麻豆大。每服抄五钱匕，生姜四片，枣子一枚，水一盏半，煮至八分，去滓温服，覆取汗为度。<br />
<br />
　　《活人书》仲景黄芩汤黄芩（一两半） 芍药 甘草（各一两）上锉如麻豆大。每服抄五钱，枣子一枚，以水一盏半，煮至八分，去滓温服。<br />
<br />
　　《活人书》仲景黄芩加半夏生姜汤黄芩（三分） 半夏（二分半） 芍药 甘草（各二分）上锉。每服五钱，生姜四片，大枣子一枚，以水二盏煮至八分，去滓温服。<br />
<br />
　　《活人书》仲景四逆汤，方见伤寒自汗门中。<br />
<br />
　　《活人书》仲景理中汤，方见伤寒自汗门中。<br />
<br />
　　《活人书》仲景理中汤，方见伤寒结胸门中。<br />
<br />
　　《活人书》仲景白通汤，方见伤寒呕噎门中。<br />
<br />
　　《活人书》仲景白通加猪胆汁汤，方见伤寒呕噎门中。<br />
<br />
　　《活人书》仲景通脉四逆汤，方见伤寒呕噎门。<br />
<br />
　　《活人书》仲景猪苓汤，方见伤寒咳嗽门中。<br />
<br />
　　《活人书》仲景四逆加人参汤甘草（二两） 附子（一枚，生，去皮） 人参（一两） 干姜（一两半）上锉如麻豆大。每服抄五钱匕，水一盏半，煮至八分，去滓温服，日三服。<br />
<br />
　　《活人书》仲景白通汤加附子，方见伤寒呕噎门中。<br />
<br />
　　《活人书》仲景四逆散加薤白，方见伤寒咳嗽门中。<br />
<br />
　　《活人书》仲景白头翁汤，方见伤寒发渴门中。<br />
<br />
　　《活人书》仲景三黄熟艾汤黄芩 黄连 黄柏（各三分） 熟艾（半鸡子大）上锉如麻豆大。以水二盏，煮取七分，去滓温服。<br />
<br />
　　《活人书》薤白汤豉（半斤，绵裹） 薤白（一握） 栀子（七枚，大者破之）上锉如麻豆大。以水二升半，先煮栀子十沸，下薤白，煮至二升，下豉煮；取一升二合，去滓。每服一汤盏。<br />
<br />
　　《活人书》赤石脂丸黄连 当归（各二两） 赤石脂 干姜（炮。各一两）上捣罗为末，炼蜜和丸，如桐子大。每服三十丸，米饮吞下，日进三服。<br />
<br />
　　《活人书》桃花汤赤石脂（四两） 干姜（一分）上锉如麻子大。每服四钱，入粳米二撮，水一盏半，煎至一盏，去滓，再入赤石脂末一方寸匕服，日三服。<br />
<br />
　　若一服愈，勿再服。<br />
<br />
　　《活人书》地榆散地榆（锉） 黄连（去顶，微炒） 犀角屑 茜根 黄芩（各一两） 栀子仁（半两）上件药捣为粗末。每服四钱，以水一盏，入薤白三寸，煎至六分，去滓。不计时候温服。<br />
<br />
　　《活人书》黄连阿胶散黄连（二两，去须，微炒） 阿胶（捣碎，炒令黄燥） 黄柏（微炙，锉。各一两） 栀子仁（半两）上件药捣粗为末。每服四钱，以水一盏，煎至七分，去滓。不计时候温服。<br />
<br />
　　《活人书》仲景生姜泻心汤黄芩 甘草（炙） 人参（各一两半） 干姜 黄连（各半两） 半夏（一两一分）上锉如麻豆大。每服抄五钱匕，水一盏半，生姜七片，枣子二枚，煮至一盏，去滓服。<br />
<br />
　　长沙医者丁时发传治小儿伤寒，烦躁热，大便不止。<br />
<br />
　　栝蒌散栝蒌根 麦门冬 甘草（炙） 柴胡 葛根（各半两） 枇杷叶（一分，拭去毛，炙黄）上为末。每服一钱，水一盏，煎七分，温服。<br />
<br />
　　卷第十五<br />
<br />
　　伤寒口内生疮并喉痛第十三《巢氏病源》小儿伤寒口生疮候：伤寒是寒气客于皮肤，搏于血气，腠理闭密，气不宣泄，蕴积生热，故头痛体疼而壮热也。其口生疮者，热毒瓦斯在脏，上冲胸膈，气发于口，故生疮也。<br />
<br />
　　《巢氏病源》小儿伤寒咽喉痛候：伤寒咽喉痛者，是心胸热盛，气上冲于咽喉，故令痛。若挟毒则喉痛结肿，水浆不入。毒还入心，烦闷者死。<br />
<br />
　　《活人书》论伤寒小儿、大人治，一般但小分剂，药差凉耳。问：咽喉痛，何也？咽喉痛有阴阳二证：脉浮数，面赤斑斑如锦纹，咽喉痛，唾脓血者此阳毒也。（在第四卷，第四问。第四曰：发躁狂走，妄言，面赤，咽痛，身斑斑如锦纹，或下利赤黄，而脉洪实，何也？此名阳毒也。伤寒病若阳独盛，阴气暴绝，必发躁，狂走，妄言，面赤咽痛，身斑斑如锦纹。或下利赤黄，脉洪实或滑促，宜用酸苦之药，令阴气复而大汗解矣。葶苈苦酒汤、阳毒升麻汤、大黄散、栀子仁汤、黑奴丸，可选而用之。近人治伤寒脉洪大，内外结热，舌卷焦黑，鼻中如烟煤，则宜以水煮布薄之，叠布数重，新水渍之；稍换去水，拾于胸上，须臾蒸热，又渍令冷如前薄之；仍数涣新水，日数十易。热甚者，置病患于水中，热势才退则已，亦良法也。）脉沉迟，手足厥冷，或吐痢而咽中痛，此为少阴证也。<br />
<br />
　　《病源》云：此为下部脉都不至，阴阳隔绝。邪客于足少阳之络，毒瓦斯上冲，故咽喉不利，或痛而生疮也。<br />
<br />
　　伤寒脉阴阳俱紧及汗出者，少阳也。此属少阴，法当咽痛，而复吐利。此候汗、熏、熨俱不可。汗出者， 本粉敷之。咽喉痛者，甘草汤、桔梗汤、猪肤汤、半夏散、通脉四逆去芍药加桔梗汤、麻黄升麻汤，可选而用之。<br />
<br />
　　又有伏气之病，谓非时有暴寒中人，伏气于少阴经。始不觉，旬月乃发，脉微弱怯，先咽痛，似伤寒非喉痹之病，次必下痢。如用半夏桂甘汤，次四逆散主之，此病只一、二日便瘥，古方谓之肾伤寒也。<br />
<br />
　　《活人书》治小儿伤寒变热毒，病身热，面赤口躁，心腹坚急，大小便不利。或口疮，或因壮热，或四肢挛掣，惊仍作痫疾，时发时醒，醒后身热如火者，十物升麻汤。<br />
<br />
　　《活人书》治胃中客热，口臭，不思饮食。或肌烦不欲食，齿龈肿疼，脓血；舌口、咽中有疮；赤眼，目脸肿，重不欲开；疮疹已发未发，并宜服甘露饮子。（方并见本门）《活人书》葶苈酒汤苦酒（米醋是也，一升半） 葶苈（熬，杵膏，一合） 生艾汁（半升，无生艾煮熟艾汁，或用艾根捣取汁）上件煎取七合，作三服。<br />
<br />
　　《活人书》阳毒升麻汤升麻（二分） 犀角屑 射干 黄芩 人参 甘草（各一分）上锉如麻豆大。以水三升，煎取一升半，去滓，饮一汤盏、食顷再服。温覆手足出汗则解，不解重作。<br />
<br />
　　《活人书》大黄散川大黄（一两半，锉碎） 桂心（三分） 甘草（炙微赤，锉） 木通（锉） 大腹皮（锉。各一两） 川芒硝（二两） 桃仁（二十一枚，汤浸，去皮尖、双仁，麸炒令微黄）上件捣为粗末。每服四钱，以水一中盏，煎至六分，去滓。不计时候温服，以通利为度。<br />
<br />
　　《活人书》栀子仁汤栀子仁 知母 赤芍药 大青（各一两） 柴胡（去苗，一两半） 川升麻 黄芩 杏仁（汤浸，去皮尖、双仁者，麸炒微黄） 石膏（各二两） 甘草（半两，炙微赤，锉）上件捣为粗末。每服抄四钱，以水一中盏，入生姜半分，豉一百粒，煎至六分，去滓。不计时候温服。<br />
<br />
　　《活人书》黑奴丸，方见伤寒发渴门中。<br />
<br />
　　《活人书》仲景 本粉，方见伤寒自汗门温粉法中。<br />
<br />
　　《活人书》仲景甘草汤甘草（二两）上锉如麻豆大。每服抄四钱匕，水一盏半，煮至六分，去滓。温服日二。<br />
<br />
　　《活人书》桔梗汤桔梗（一两） 甘草（二两）上锉如麻豆大。每服抄五钱匕，水一盏半，煮至八分，去滓，温分再服。<br />
<br />
　　《活人书》仲景猪肤汤猪肤（二两六钱半）上一味，以水二大白盏半，煮取一盏计，去滓，加白蜜一合半，白粉一合。<br />
<br />
　　《活人书》仲景半夏散半夏（汤洗） 桂枝（去皮） 甘草（炙）上等分，各别捣筛已，合和治之。每服三钱，水一盏，煎八分，令冷，少少咽之。<br />
<br />
　　《活人书》仲景通脉四逆汤去芍药加桔梗汤，方见伤寒呕 门中。<br />
<br />
　　《活人书》仲景麻黄升麻汤麻黄（二两半，去节） 升麻 当归（各一两一分） 知母 黄芩 葳蕤（各三分） 芍药 天门冬（去心） 桂枝（去皮） 茯苓 甘草（炙） 石膏（碎，绵裹） 白术 干姜（各一分）上锉如麻豆大。每服抄五钱匕，水一盏半，煮至八分，去滓温服。相次一炊久，进一服，汗出愈。<br />
<br />
　　《活人书》仲景半夏桂枝甘草汤半夏（汤洗） 甘草（炙） 桂心上等分，锉如麻豆大。每服四钱匕，水一盏半，煎七分，放冷，少少含细咽之。（与古方半夏散同。）《活人书》仲景四逆散，方见伤寒咳嗽门中。<br />
<br />
　　《活人书》仲景十物升麻汤方升麻 白薇 麻黄 葳蕤 柴胡 甘草（各半两） 黄芩（一两） 朴硝 大黄 钩藤（各一分）上锉如麻豆大。每服三钱，水一盏，煎至七分，去滓，下硝再煎化，温服。<br />
<br />
　　《活人书》甘露饮子方熟干地黄 生干地黄 天门冬 麦门冬（并去心，焙） 枇杷叶（去毛） 枳壳（麸炒，去瓤） 黄芩 石斛（去苗） 山茵陈 甘草（炙。各等分）上为细末。每服二钱，水一盏，煎至六分，去滓温服，食后临卧。<br />
<br />
　　卷第十五<br />
<br />
　　伤寒发斑第十四（余发斑附）《巢氏病源》小儿患斑毒病候：斑毒之病，是热毒入胃，而胃主肌肉，其热挟毒蕴积于胃，毒瓦斯熏发于肌肉，状如蚊蚤所啮；赤斑起，周匝遍体。此病或者伤寒，或时气，或温病，皆由热不时歇，故热入胃变成毒，乃发斑也。凡发赤斑者十生一死，黑者十死一生。<br />
<br />
　　汉东王先生《家宝》斑疮、水痘病证论：凡婴孩、小儿伤寒，温壮蕴积，发积发热，热气入胃，胃主肌肉，其热蕴积于胃，毒瓦斯熏发于肌肉，状如蚊子所啮，变成斑毒赤者。生黑者亦如得此候，宜用麦汤散三、二服解之；宜下透关散三、两服，更进败毒散三、二服。如下前药不退，须进槐花散一服。（四方并见本门中。）微利用观音散调胃（方见胃气不和门中），及再用七宝轻青丹（方见单伤寒门）。根据前资次用药。<br />
<br />
　　《活人书》论伤寒小儿、大人治，一般但小分剂，药差凉耳。问：发斑者，何也？发斑有二证：有温毒发斑，有热病发斑。温毒发斑，是冬月触冒寒毒，至春始发，已于第六卷温毒门论之矣。（第六卷温毒门：间初春，病患肌肉发斑，疮疹如锦纹。或咳，心闷但呕者，何也？此名温毒也。温毒发斑者，冬时触冒寒毒，至春始发，病初在表，或一发汗、吐、下，而表证未罢，毒瓦斯不散，故发斑，黑膏主之。又有冬月温暖，人感乖戾之气，冬末即病，至春或被积寒所折，毒瓦斯不得泄，至天气喧热，温毒始发，则肌肉斑烂，瘾疹如锦纹而咳，心闷，但呕清汁，葛根橘皮汤主之，黄连橘皮汤尤佳。）若热病发斑，与时气发斑并同。或未发汗，或已经汗下而热毒不散，表虚里实，热毒乘虚出于皮肤，所以发斑疮瘾疹如锦纹，俗名麸疮。《素问》谓之疹。（发斑者下之早，热气乘虚入胃故也。下之太迟，热留胃中亦发斑，或服热药道多亦发斑。微者，赤斑出，五死一生；剧者，黑斑出，十死一生。）大抵发斑不可用表药，盖表虚里实，若发其汗，重令开泄，更增斑烂也，皆当用化斑汤。此方乃白虎加人参汤中添入葳蕤也。元参升麻汤、阿胶大青四物汤、猪胆鸡子汤；或与紫雪，大妙。可下者，用调胃承气汤。（暑月病阳重者，常宜体候，见微有斑，即急治之。）《婴童宝鉴》小儿斑毒歌：伤寒毒热胃中存，忽作斑疮出满身。若见口唇乌似墨，只应长往在逡巡。<br />

                    <br>
                        <br />
　　《小儿形证论》四十八候 伤寒胃发斑歌：伤寒胃热作斑疮，倒压因风气受伤。损汗内虚多紫黑，大者为阴小者阳。<br />
<br />
　　《惠济》小儿斑毒候歌：斑毒常推是豆疮，肺并肾脏有风伤。浑身壮热四肢冷，肺里烦冤痛莫当。胃发连皮肌肉下，好交心热变清凉。次与调脾仍赶趁，体令舌黑在堤防。<br />
<br />
　　《仙人水鉴》治孩子赤斑疮方。<br />
<br />
　　牙硝（六分） 地龙（一条） 赤小豆 薰陆香（各少许。若无薰陆香，以川郁金代之。）上以新汲水调二钱，涂取瘥。<br />
<br />
　　《圣惠》治小儿热毒，发斑不止，心神烦闷。<br />
<br />
　　大青散方大青 元参 川升麻 川大黄（锉碎，微炒） 甘草（炙微赤，锉） 栀子仁（各半两）上件药捣筛为散。每服一钱，以水一小盏，煎至五分，去滓。不计时候温服，量儿大小加减服之。<br />
<br />
　　《圣惠》治小儿阳毒壅盛发斑，心躁，皮肤 痛。<br />
<br />
　　犀角散方犀角屑 川升麻 白藓皮 栀子仁 漏芦 川大黄（锉碎，微炒） 甘草（炙微赤，锉） 赤芍药（各半两） 寒水石（一两）上件药捣筛为散。每服一钱，以水一小盏，煎至五分，去滓。不计时候，量儿大小分减温服。<br />
<br />
　　《圣惠》治小儿斑疮，大便壅滞，心神烦躁。宜服大黄散方川大黄（锉碎，微炒） 甘草（炙微赤，锉） 黄芩 枳壳（麸炒微黄，去瓤。各半两）上件药捣细为散。不计时候，以新汲水调下一钱。三岁以下可服半钱。<br />
<br />
　　《圣惠》又方犀角屑 川升麻（各一分） 甘草（半分，炙微赤，锉） 川大黄（半两，锉碎，微炒）上件药捣，粗罗为散。每服一钱，以水一小盏，煎至五分，去滓。量儿大小分减服之。<br />
<br />
　　《圣惠》治小儿发斑，散恶毒瓦斯方。<br />
<br />
　　上以生葵菜叶绞取汁，少少与服之。<br />
<br />
　　《圣惠》治小儿斑疮及疹、痘疮，心神躁烦，眠卧不安。<br />
<br />
　　毒黛散方青黛（半两）上细研青黛为散，每服暖磨刀水调下半钱，日三服。更量儿大小加减，服之。<br />
<br />
　　《圣惠》又方上煮黑豆汁，徐徐温服之。<br />
<br />
　　汉东王先生《家宝》治婴孩、小儿伤寒，咳嗽温壮，水痘。<br />
<br />
　　麦汤散方地骨皮（炒） 甘草（炙） 滑石（各半分） 麻黄（去节） 人参 知母 羌活 大黄（用湿纸裹，煨令熟，切）甜葶苈（用纸隔炒。各一分）上为末，每服婴孩、小儿一字或半钱。五、四岁一钱。以水一药注或半银盏，入小麦或七粒，或十四粒，煎十数沸服。<br />
<br />
　　汉东王先生《家宝》治婴孩小儿斑疮、水痘，心躁发渴，大小便不通及小便赤色，口舌生疮，通心经。<br />
<br />
　　透关散方地扁竹（半两，取嫩枝叶，焙） 山栀子仁（一分半，炒） 大黄 木通 车前子（各炒） 滑石 瞿麦（去粗梗）甘草（炙。各一分）上为末。每服婴孩一字；二、三岁半钱；四、五岁一钱。以水一药注或半银盏，入紫草三寸，煎十数沸温服。<br />
<br />
　　汉东王先生《家宝》治婴孩、小儿斑疮、水痘，退热解躁。<br />
<br />
　　败毒散方芍药 甘草（炙。各一钱） 雄黄（一钱，醋炙）上为末。每服婴孩一字；二、三岁半钱；四、五岁一钱。蜜汤调下。<br />
<br />
　　汉东王先生《家宝》治婴孩、小儿斑毒不退。<br />
<br />
　　槐花散方槐花 赤豆（各炒，二钱） 麝香（少许）上为末。每服婴孩半字，用麦汤调下；三、四岁一字以上，用温酒调下，只进一服。如腹中微利，即用调胃观音散补之。（方见胃气不和门中。）《活人书》黑膏方好豉（一升） 生地黄（半斤，切碎）上二味，以猪膏二斤，合露之，煎令三分减一，绞去滓，用雄黄、麝香如大豆者，内中搅和，尽服之。毒便从皮中出，则愈。忌芜荑。<br />
<br />
　　《活人书》葛根橘皮汤葛根 橘皮 杏仁（去皮尖，研，炒） 知母 黄芩 麻黄（去节） 甘草（炙。各半两）上锉如麻豆大。每服五钱，以水一盏半，煎至一中盏，去滓温服。<br />
<br />
　　《活人书》黄连橘皮汤黄连（四两，去须） 橘皮 杏仁 枳实 麻黄 葛根 浓朴 甘草（各一两）上锉如麻豆大。每服抄五钱匕，用水一小盏半，煎至一盏，去滓服。下痢当先止。<br />
<br />
　　《活人书》化斑汤人参 石膏（各半两） 葳蕤 知母 甘草（各一分）上锉如麻豆大。每服抄五钱匕，水一盏半，入糯米一合，煎至八分。取米熟为度，去滓温服。<br />
<br />
　　《活人书》元参升麻汤元参 升麻 甘草（炙。各半两）上锉如麻豆大。每服抄五钱匕，以水一盏半，煎至七分，去滓温服。<br />
<br />
　　《活人书》阿胶大青四物汤大青（四两） 阿胶 甘草（各炙。一两） 豉（八合）上锉如麻豆大。每服抄五钱匕，以水一盏半，煎至一盏，旋入胶，再煎令烊。<br />
<br />
　　《活人书》猪胆鸡子汤猪胆 苦酒（各三合） 鸡子（一枚）上三味和合，煎三沸。强人尽服，羸人煎六、七沸服，汗出瘥。<br />
<br />
　　《活人书》仲景调胃承气汤，（方见伤寒自汗门中。）<br />
<br />
　　卷第十五<br />
<br />
　　伤寒发黄第十五（亦名黄病，余发黄附）《巢氏病源》小儿黄病候：黄病者，是热入于脾胃，热气蕴积，与谷气相搏，蒸发于外，故皮肤悉黄，眼亦黄。脾与胃合候肌肉，俱象土，其色黄，故皮肤、肉热积，蒸发令肌肤黄。此或者伤寒，或时行，或温病，皆由热不时解，所以入胃也。凡发黄而下痢，心腹满者，死。诊其脉沉细者，死。又有百日、半岁小儿，非关伤寒、温病而身微黄者，亦是胃气热，慎不可灸也。灸之则热甚，此是将息过度所为，微薄其衣，数与除热粉散粉之，自歇。不得妄与汤药及灸也。<br />
<br />
　　《活人书》论伤寒小儿、大人治，一般但小分剂，药差凉耳。问：发黄者，何也？病患寒湿在里不散，热蓄于脾胃，腠理不开，瘀热与宿谷相搏，郁蒸不消化，故发黄。（汉赞南方暑湿，近夏瘅热，盖瘅者，黄也。古人以黄为瘅，湿热相搏，民多病瘅，甚为跗肿。）然发黄与瘀血外证及脉俱相似，但小便不利为黄，小便自利为瘀血。要之发黄之人心脾蕴积发热引饮，脉必浮滑而紧数。若瘀血证，即如狂，大便必黑，此为异耳。凡病患身体发热，头面汗出，身无汗，剂颈而止；渴引水浆，小便不利，如此必发黄。茵陈蒿汤、五苓加茵陈散也。（茵陈蒿汤十分，五苓散五分，二十件拌匀，每服三钱，温水调下，日三服。）病患服得汤，小便利，如皂荚汁赤，一宿腹减，则黄从小便中出也。古人云：治湿不利小便，非其治也。（大抵发黄者，瘀热在里，由小便不利而致也。）栀子柏皮汤、麻黄连翘赤小豆汤，可选而用之。又方：伤寒欲发黄者，急用瓜蒂末，口含水，搐一字许入鼻中，出黄水甚验，即用茵陈汤调五苓散服之，最良。<br />
<br />
　　又问：白虎诸亦身热，烦渴引饮，小便不利，何以不发黄？答曰：白虎与发黄证相近，遍身汗出，此为热越，白虎证也。<br />
<br />
　　头面汗出，颈以下都无汗，发黄证也。又问：太阳病，一身尽痛，发热，身如熏黄者，何也？太阳中湿也。仲景云：伤寒发汗已，身目为黄，所以然者，以寒湿在里不解故也。以为不可下也，于寒湿中求之。（在第六卷，第十问。第十问曰：一身尽痛，发热身黄，小便不利，大便反快也，何也？此名中湿也。风雨袭虚，山泽蒸气，人多中湿。湿流关节，须身体烦痛，其脉沉缓，为中湿。脉细者，非已至一身尽痛，发热身黄，小便自利者，术附汤。若小便不利，大便反快，当利其小便，宜甘草附子汤、五苓散主之。麻黄加白术汤。）又问：病患脉弦浮大，而短气腹都满，胁下及心痛；久按之气不通，鼻干，不得汗，嗜卧，一身及目悉黄，小便难，有潮热，时时咳嗽者，何也？少阳中风也。小柴胡汤主之。<br />
<br />
　　《千金》治小儿伤寒发黄方。<br />
<br />
　　捣土瓜根，汁三合服之。（《圣惠》取土瓜根汁一大合，蜜半匙相和，渐渐服之。）《千金》又方捣青麦汁服之。<br />
<br />
　　《千金》又方捣韭根汁，澄清，以滴儿鼻中大豆许，即出黄水瘥。<br />
<br />
　　《千金》又方小豆（三七粒） 瓜蒂（十四枚） 糯米（十四粒）上三味为末，吹鼻中。（《圣惠》以糯米为粳米，用四十粒。乃云：用药绿豆大，吹鼻中，有黄水出，立瘥。）《外台》：《近效》疗天行，三日外若忽觉心上妨满坚硬，脚手心热，则变为黄。不疗杀人。<br />
<br />
　　秦艽汤方秦艽 紫草 白藓皮 黄芩 栀子仁（各一两）上五味切，以水一大升半，牛乳一大升，煮取七合，分为二服。老小以意量之，一剂不愈，更与一剂，试有效。<br />
<br />
　　《广利方》治小儿忽发黄，面目皮肉并黄。<br />
<br />
　　生栝蒌根捣，取汁二合，蜜一大匙，二味暖相和，分再服。<br />
<br />
　　《经验方》治遍身如金色。<br />
<br />
　　瓜蒂（四十九个，须是六月六日收者为末） 丁香（四十九个，入甘锅烧，烟尽为度，细研）上同研匀，小儿用半字，吹鼻内及揩牙。<br />
<br />
　　《圣惠》治小儿黄病，身如橘色。<br />
<br />
　　茵陈散方茵陈 川芒硝（各一两） 栀子仁 川大黄（锉碎，微炒） 黄芩 犀角 木通（锉） 寒水石（各半两）上件药捣筛为散。每服一钱，以水一小盏，煎至五分去滓。不计时候，温服。量儿大小加减服之。<br />
<br />
　　《圣惠》治小儿天行病，发黄，心腹胀急。<br />
<br />
　　三黄散方川大黄（锉碎，微炒） 黄芩（各半两） 栀子仁（一分）上件药捣，粗罗为散。每服一钱，以水一小盏，煎至五分，去滓，不计时候，温服。更量儿大小加减服之。<br />
<br />
　　（《婴孺》用三物各十分，水三升半，浸少时，猛火煮取一升二合，百日儿一合半；一、二岁分四服，取利。）《圣惠》治小儿脾胃热毒，致肌肉变黄，小便赤色，心中烦燠。<br />
<br />
　　茵陈丸方茵陈 栀子仁 川大黄（锉碎，微炒） 甘草（炙微赤，锉） 秦艽（去苗。各一两） 川朴硝（半两）上件药捣，罗为末，炼蜜和丸如绿豆大。不计时候，以温水下五丸。量儿大小加减服之。<br />
<br />
　　《圣惠》治小儿诸黄。<br />
<br />
　　大黄散方川大黄（锉碎，微炒） 黄连（去须） 栝蒌根 黄芩 栀子仁（各半两）上件药捣，粗罗为散。每服一钱，以水一小盏，煎至五分，去滓。不计时候，温服。量儿大小以意增减。<br />
<br />
　　《圣惠》治小儿热毒攻脾胃，遍身俱黄，小便赤涩，大便难，心神躁热，两目亦黄。<br />
<br />
　　升麻丸方川升麻 龙胆（去芦头） 栀子仁 黄芩 川大黄（锉碎，微炒） 秦艽（去苗） 甘草（炙微赤。各半两）上件药捣，罗为末，炼蜜和丸如桐子大。不计时候，以新汲水研下三丸。三岁以上加丸数服。<br />
<br />
　　《圣惠》治小儿诸黄，心胸壅闷。宜服大黄丸方川大黄（锉碎，微炒） 甜葶苈（隔纸炒，令紫色） 茵陈（各半两）上件药捣，罗为末，炼蜜和丸如桐子大。不计时候，以新汲水研下三丸。量儿大小增减服之。<br />
<br />
　　《圣惠》治小儿浑身及面色俱黄。宜服黄瓜丸方黄连（一两，去须） 胡黄连（半两）上件药捣，罗为末。用黄瓜一枚，去瓤，留一小盖子，入药末后，以盖子盖定，用大麦面裹烧，令面匀 ，去面捣熟，丸如绿豆大。七岁儿每服以温水下七丸，看儿大小，加减丸数服之。<br />
<br />
　　《圣惠》又方秦艽（半两）上件药捣，细罗为散。每服一钱，以牛乳一合，煎一、二沸，去滓。不计时候，温服。三岁以下即可半钱。<br />
<br />
　　《婴孺》治小儿发黄茵陈汤茵陈 升麻 黄芩 柴胡 知母 羚羊角（屑。各八分） 大黄 石膏（各一钱二分） 栀子（一钱） 芍药（六分） 瓜蒂（七个） 蓝叶（切，一升） 甘草（二分，炙）上切，以水五升，煮一升半。一、二岁为八服，四、五岁为四服，量儿大小与之。<br />
<br />
　　张涣治伤寒时气，热入于胃，与谷气相搏，蒸发肌肉，使面目皮肤悉黄，谓之黄病。亦名发黄。<br />
<br />
　　芦根汤方芦根（一两） 茵陈 山栀子 黄芩 甘草（炙。各半两）上件为细末。每服一钱，以水八分，薄荷三叶，煎五分，去滓温服。<br />
<br />
　　张涣子芩散方 治黄病。<br />
<br />
　　黄芩 栝蒌根 茯神（各一两） 胡黄连 甘草（炙。各半两）上件捣罗为细末。每服一钱，以水八分，煎至五分，去滓，放温服。<br />
<br />
　　张涣茵陈汤方 治小儿发黄等病，身如橘色。<br />
<br />
　　山茵陈 山栀子仁（各一两） 川大黄 川芒硝 木通 寒水石（各七两）上件捣罗为细末。每服一钱，以水八分，煎至五分，去滓温服。<br />
<br />
　　张涣三黄散方 治黄病。<br />
<br />
　　川大黄（锉碎，微炒，一两） 黄芩 黄连（各半两，去须）上件捣罗为细末。每服一钱，以水一盏，煎至五分，去滓温服，食后。<br />
<br />
　　《活人书》仲景茵陈蒿汤茵陈蒿（嫩者，一两半） 大黄（半两，去皮） 栀子（大者，三枚半）上锉如麻豆大。以水二大白盏，先煮茵陈，减半盏，次内二味，煮八分，去滓温服，日三服。小盒饭利，尿如皂荚汁状，色正赤。一宿腹减，黄从小便中去也。<br />
<br />
　　《活人书》五苓加茵陈散，方在证注中。<br />
<br />
　　《活人书》仲景栀子柏皮汤栀子（八枚） 黄柏（一两） 甘草（炙，半两）上锉如麻豆大。每服抄五钱匕，以水一盏半，煮至七分，去滓温服。<br />
<br />
　　《活人书》仲景麻黄连翘赤小豆汤麻黄（去节） 连翘（连翘根是也） 甘草（炙。各一两） 赤小豆（半升） 生梓白皮（切，二两半） 杏仁（二十枚，去皮尖）上锉如麻豆大。每服抄五钱匕，生姜四片，枣子一枚，水一盏半，煮至八分，去滓温服。<br />
<br />
　　《活人书》仲景小柴胡汤，方见头汗门中。<br />
<br />
　　《活人书》仲景术附汤白术（二两） 附子（一个半） 甘草（一两，炙）上锉如麻豆大。每服抄五钱匕，生姜五片，枣子一枚，水一盏半，煮至七分，去滓温服。日三服。一服觉身痹，半日许再服。三服都尽，其人如冒状，勿怪也，即是附子与术并走皮中，逐水气，未得除，故使之耳。<br />

                    <br>
                        <br />
　　法当加桂一两。其大便坚，小便自利，故不加桂也。<br />
<br />
　　《活人书》仲景甘草附子汤甘草 白术（各一两） 附子（一枚，炮） 桂枝（二两，身肿者加防风二两；悸气、小便不利者加茯苓一两半）上锉如麻豆大。每服抄五钱匕，以水一盏半，煮至七分。去滓温服，汗出即解。<br />
<br />
　　《活人书》仲景五苓散，方见伤寒自汗门中。<br />
<br />
　　《活人书》麻黄加术汤麻黄（一两半） 桂枝（一两，去皮） 甘草（炙） 苍术（各半两） 杏仁（三十五枚，去皮尖）上锉如麻豆大。每服抄五钱匕，以水一盏半，煮至八分，去滓温服。<br />
<br />
　　卷第十五<br />
<br />
　　伤寒余热不退第十六《巢氏病源》小儿伤寒余热往来候：伤寒是寒气客于皮肤，搏于血气，腠理闭密，气不宣泄，蕴积生热，使头痛体疼而壮热也。其余热往来者，是邪气与正气交争，正气胜则邪气却散，故寒热俱歇。若邪气未尽者，时干于正气，正气为邪气所干，则壅否还热，故余热往来不已。<br />
<br />
　　《巢氏病源》：小儿伤寒已得下后，热不除者，余势未尽，故其状肉常温温赤热也。<br />
<br />
　　《圣惠》：夫小儿伤寒，若四、五日后热即入里，即宜下之。下之得利后，热犹不除者，是余热未尽故也。<br />
<br />
　　汉东王先生云：小儿发热，日中可，夜而热甚，天明后凉，谓之伤寒余热未解矣。<br />
<br />
　　《圣惠》治小儿伤寒二、三日，已服药，得汗后余热未除，宜服逐毒瓦斯葳蕤散方葳蕤 川大黄（锉微，炒） 川升麻 甘草（炙微赤，锉） 黄芩 大青（各半两）上件药捣，粗罗为散。每服一钱，以水一小盏，煎至五分，去滓。不计时候，量儿大小加减服之。<br />
<br />
　　《圣惠》治小儿伤寒，汗利以后，余热不除，口干心烦，不欲乳食。<br />
<br />
　　黄 散方黄 知母 赤茯苓 甘草（炙微赤，锉） 黄芩（各一分） 麦门冬（半两，去心，焙）上件药捣，粗罗为散。每服一钱，以水一小盏，煎至五分，去滓。不计时候，温服。量儿大小加减服之。<br />
<br />
　　《圣惠》治小儿伤寒，得汗利后，余热不除，心神烦躁，夜卧不安。<br />
<br />
　　黄连散方黄连（去须） 大青 川升麻 赤茯苓 人参（去芦头） 地骨皮 黄芩 甘草（炙微赤，锉。各一分） 犀角屑（半分） 麦门冬（半两，去心，焙）上件药捣，粗罗为散。每服一钱，以水一小盏，煎至五分，去滓。不计时候，温服。量儿大小加减服之。<br />
<br />
　　《圣惠》治小儿伤寒，汗利以后，余热不解，身体疼痛，心神虚烦，不思乳食。<br />
<br />
　　麦门冬散方麦门冬 川升麻 柴胡（去苗） 前胡（各半两，去芦头） 元参 犀角屑 子芩 葛根 赤芍药 甘草（炙微赤，锉。各一分）上件药捣，粗罗为散。每服一钱，以水一小盏，入生姜少许，煎至五分，去滓，不计时候，温服。量儿大小以意加减。<br />
<br />
　　《圣惠》治小儿伤寒后，余热不除，心神不安。宜服茯神丸方茯神 麦门冬（去心，焙） 铁粉 朱砂（并细研。各半两） 犀角屑 栀子仁 白藓皮 川升麻 元参 车前子（各一分）上件药捣罗为末，与铁粉、朱砂同研令匀，炼蜜和丸如绿豆大。不计时候，以温水下五丸。量儿大小加减服之。<br />
<br />
　　《圣惠》治小儿伤寒后，余热不除，四肢不利。宜用此汤浴方川大黄 甘草 防风（去芦头） 丹参 白术（各半两） 雷丸（三分）上件药捣，粗罗为散。每服用一两，以水三升，煎至二升半，去滓。看冷热，于密室中浴儿，后宜避风，隔日再用。（《婴孺方》先用猪脂和此药摩儿头至足，令遍身；又取三指撮，白水在内和三升，煮三沸，浴儿，谓之摩膏方。）太医局白虎汤 治伤寒大汗出后，表证已解，心胃大烦渴，欲饮水及吐。或下痢后七、八日，邪毒不解，热结在里，表里俱热，时时恶风，大渴，舌生干燥，而烦欲饮水数升者，宜服之。又治夏月中暑毒，汗出恶寒，身热而渴。<br />
<br />
　　石膏（洗，二十五斤） 知母（一百五十两） 甘草（烟，七十五两）上为细末。每服三钱，以水一盏半，入粳米三十余粒，煎至一盏，滤去滓，温服。小儿量力少少与之。或加人参少许同煎亦得。食后服此药。立夏后、立秋前可服；春时及立秋后，并亡血、虚家并不可服。（治伤寒，本当取仲景白虎汤，方证牵引。缘此方叙出邪毒不解，热结在里，故再收之。）《婴孺》治伤寒。<br />
<br />
　　除热粉散雷丸（三两） 牡蛎 桂心（各一两）上为粉，以粉儿身上。<br />
<br />
　　张涣清凉汤方 解伤寒邪热余毒。<br />
<br />
　　当归 大黄 生地黄（各一两） 芍药 甘草（炙。各半两）上件药捣，罗为细末。每服一钱，以水八分，入竹叶、薄荷各少许，煎至五分，去滓温服。<br />
<br />
　　长沙医者丁时发传黄 散方 治小儿伤寒，汗利以后，余热不除，口干心烦，不欲乳食。<br />
<br />
　　黄 知母 茯苓 人参 甘草（炙。各一钱） 麦门冬（半两，去心）上为末。每服一钱，水一小盏，煎至五分，去滓，不计时候服。<br />
<br />
　　卷第十五<br />
<br />
　　伤寒劳复第十七《活人书》论伤寒小儿、大人治，一般但小分剂，药差凉耳。问伤寒瘥后发热者，何也？此名劳食复也。病新瘥，血气尚虚，津液未复，因劳动生热，热气既还，复入经络，名曰劳复。仲景云：伤寒瘥以后更发热，小柴胡汤主之。脉浮者，以汗解，（宜柴胡桂枝汤。）脉实者，以下解，（宜大柴胡汤。）又大病瘥后劳复者，枳实栀子汤主之。<br />
<br />
　　《千金》：劳复起死人，麦门冬汤。又有食复者，大病新瘥，脾胃尚弱，谷气未复，强食过多，停积不化，因尔发热，名曰食复。（大抵新病瘥，多因伤食，便作痞，干噫食臭，腹中雷鸣，下痢等症，可与生姜泻心汤。）仲景于枳实栀子汤证云：若有宿食，内大黄如博棋子五、六枚，服之愈。（黄帝曰：热病已愈，时有所遗者何也？岐伯曰：诸遗者，热甚而强食，故有所遗也。若此者，皆病已衰而热有所藏。因其谷气相搏，两热相合，故有所遗也。帝曰：善，治遗奈何？岐伯曰：视其虚实，调其逆从，可使必已。食肉则复，多食则遗，此其禁也。）《广济》疗患劳复，雄鼠屎散方、许仁则七味葱白汤，皆可选用之耳。<br />
<br />
　　《千金要》治小儿伤寒，病久不除，瘥后复剧，瘦瘠骨立。<br />
<br />
　　五味子汤五味子（十铢） 甘草（炙） 当归（各十二铢） 芒硝（五铢） 石膏（一两） 大黄 麦门冬 黄芩 前胡 黄连（各六铢）上十味 咀，以水三升，煮取一升半。服二合，得下便止，计大小增减服。<br />
<br />
　　《外台》疗伤寒瘥令不复。<br />
<br />
　　白芷散方白芷（十二分） 白术（十分） 栝蒌（五分） 桔梗（四分） 细辛（三分） 附子（炮，去皮） 干姜 桂心（各二分） 防风（八分）上九味捣筛为散。以粳米粥清服一钱匕，食已服二钱，小儿服一钱。常以鸡子作羹，吃粳米饭，多少与病人服之。亦未必常鸡子羹、粳米饭，如服药讫，即扶起令行步，仍 头洗手、面。食辄服之，劳行如前则不复。浩云：数用佳，范汪同。忌猪肉、桃李、雀肉、胡荽、蒜青、鱼 、生葱、生菜。一方有人参三分。<br />
<br />
　　《活人书》仲景小柴胡汤，方见伤寒头汗门中。<br />
<br />
　　《活人书》仲景柴胡桂枝汤柴胡（二两） 半夏（三钱一字，洗） 甘草（半两，炙） 桂枝（去皮） 黄芩 人参 芍药（各三分）上锉如麻豆大。每服抄五钱匕，生姜四片，枣子一枚，水一盏半，煮至八分。去滓温服。<br />
<br />
　　《活人书》仲景大柴胡汤，方见伤寒呕 门中。<br />
<br />
　　《活人书》仲景枳实栀子汤枳实（二枚，去瓤，麸炒） 栀子（七枚，肥者） 豉（二两）上以清浆水二盏半，空煮，退八分；内枳实、栀子，取九分；下豉再煮五、六沸，去滓温服。覆令汗出，若有宿食，内大黄，如博棋子五、六枚同煎。<br />
<br />
　　《活人书》麦门冬汤麦门冬（一两） 甘草（二两）上锉如麻豆大。先用水二小盏，入粳米半合煎，令米熟、去米，约得水一小盏半；入药五钱，枣子二枚，竹叶十五片，同煎至一盏，去滓服。不能服者，绵滴口中。<br />
<br />
　　《活人书》仲景生姜泻心汤，方见伤寒下痢门。<br />
<br />
　　《活人书》：《广济》雄鼠屎散方雄鼠屎（二七枚，两头尖者是） 栀子（十四枚，掰） 枳壳（二枚，炙）上为粗末。每服四钱，以水一盏半，入葱白二寸，豉三十粒，同煎一盏，分二服。勿令病患知鼠屎。<br />
<br />
　　《活人书》许仁则七味葱白汤葱白（连须切，半升） 干葛（切，三合） 新豉（半合，绵裹） 生姜（切，一合） 麦门冬（去心） 生地黄（三两） 劳水（四升，以杓扬之一千过，名劳水）上前药，用劳水煎之，三分减二，去滓，分二服。渐渐覆之取汗。<br />
<br />
　　卷第十五<br />
<br />
　　伤寒失音第十八《圣惠》论：夫喉咙者，气之所以上下也。喉厌者，声之门户也。舌者，声之机。口者，声之扇也。风寒客于喉厌之间，故卒然无音。皆由风邪所伤，故致失音不语也。其小儿伤寒失音者，风寒邪气之所伤也。<br />
<br />
　　茅生生小儿伤寒，失音、语不得方。<br />
<br />
　　金毛狗脊 甘草（各等分）上为末。每服一钱，用黄蜡一块，指头大，水六分同煎四分服。<br />
<br />
　　《集验方》治小儿伤寒，失音不语。<br />
<br />
　　桂（指面大）上含桂，渐渐声音如旧。<br />
<br />
　　《王氏手集》治大人、小儿感风寒失音。<br />
<br />
　　三拗汤麻黄（不去根节） 甘草（不炙） 杏仁（不去皮尖）上三物等分。每服三指撮，水一大盏，煎至七分，去滓。时时温温呷。<br />
<br />
　　卷第十五<br />
<br />
　　伤寒变疽第十九《石壁经》三十六种内伤寒变疽候歌：先前五日脸红鲜，（《凤髓经》第一句云：已前七日唇脸青。）一见生人怕又惊。（四十候此两句云：伤寒变疽七日前，两睑唇青怕语言。）蓦睹胸前如痣子，（《凤髓经》云：蓦然胸前赤痣色。）渐同梅李一般形。血光齿上时闻臭，指甲无红色似银。食者可医无苦病，不识言风道热惊。用药表脾凉上膈，心凉疽伏始安宁。<br />
<br />
　　《凤髓经》歌括一同，两句小异。外有注云：宜与二圣散表出。（方见伤寒变疹子门中。）四十候伤寒变疽歌一同。后云：此候指甲白，牙上有血为证，表发只用参苓散，凉心经用南星丸。（方见伤寒变疹门中。）不退用解表散（方见慢惊风门），去毒，托里散亦可。（方见伤寒变疹门中。）四十八候治嗽化痰参苓散人参 麻黄 甘草（炙） 款冬花（各一分） 半夏（小者如鱼眼大，汤浸十二次） 葶苈（各半钱） 马兜苓（三个）上末。每服半钱，用桑白皮汤下。<br />
<br />
　　卷第十五<br />
<br />
　　伤寒变疹第二十《石壁经》三十六种内伤寒变疹子候歌：预先五日战如寒，不觉看来又似痫。才发有同梅李样，眼睛青碧脸红鲜。手心如火发毛立，睡里狂言卧不安。躁热嫌人拨手睡，又生喘急气相连。二三岁时为疹子，此候须知有病源。智者莫令通脏腑，只将丸散表心间。能催疹子添光大，（《凤髓经》云：涎散疹生如片火。）七日如期定却安。<br />
<br />
　　此伤寒不曾表内证，故令毒瓦斯攻内而未曾安也。<br />
<br />
　　又凡在冬月春夏初，切在精明色候，慎不可与惊风一例而治。若有候，但根据前旨，必无夭枉者矣。<br />
<br />
　　《凤髓经》歌括同。有注云：宜与二圣散，表出后用牛蒡散解。（方见本门中。）《小儿形证论》四十八候伤寒变疹子歌一同。后云：此候先有蕴热，忽至风伤腠理，发热狂言，气急生涎，用天南星丸退心间风涎，微用解表退伤寒。量虚实宣泻、托里散匀气。如不宣，卒未安。（一方并见本门。）《小儿形证论》四十八候伤寒变疹子歌后云：此候初如伤寒，或似惊风，须要辨别仔细。既是出在皮肤，只宜平和汤药解表匀气，更量实肌体肥瘦，聊与通利关窍匀气。（《疹痘论》与诸家疮疹说：若皮肤中未见，乃可通利。若是已在皮肤，切忌通利也。盖内虚即毒瓦斯反入，能损人命。）《凤髓经》二圣散 治小儿疹痘欲出不出，服此发出。<br />
<br />
　　浮萍 香白芷（各等分）上为细末。每服半钱或一钱，麝香酒下。<br />
<br />
　　《凤髓经》牛蒡散 治小儿疹痘不出，或用药发出后余热未退，发渴热水，乃下血。（斑疹用此药解。）甘草节 荆芥穗 牛蒡子（略炒）上等分为末。每服一钱半，解毒薄荷汤下；未出，紫草汤下，进数服。（须得身上出者方下此药。）《小儿形证论》四十八候天南星丸方 治急惊风，因赤体或浴，或变蒸，遂停留不去。因滞潮热，亦可服。<br />
<br />
　　天南星（一个，去皮） 朱砂（一钱） 蝎（半钱） 轻粉（少许）上为末，酒面糊丸如绿豆大。每服七粒，薄荷汤下，日进二服。<br />
<br />
　　《四十八候》治伤寒变疮疹通关匀气托里散人参 麻黄（去节） 甘草节（各一分） 白术 蔓荆子 紫草（各一钱） 白茯苓（半两） 升麻（半分）上末一钱，疮未出，用好酒调下。如已出，香熟水调下。<br />
<br />
　　卷第十六（咳嗽诸疾） 凡十一门<br />
<br />
　　卷第十六<br />
<br />
　　咳嗽第一《巢氏病源》小儿嗽候：嗽者，由风寒伤于肺也。肺主气，候皮毛，而俞在于背。小儿解脱，风寒伤皮毛，故因从肺俞入伤肺，肺感寒即嗽也。故小儿生须常暖背，夏月亦须生单背裆。若背冷得嗽，月内不可治，百日内嗽者，十中一两瘥耳。<br />
<br />
　　《婴孺》论曰：嗽病所生，儿离其母，独居而啼，其气未定，因而乳之，啼时阴阳俱盛，虚实更作，肺胃受邪，故令儿嗽。<br />
<br />
　　汉东王先生《家宝》治嗽病症：小儿发嗽，由风寒伤于肺，月内小儿不可治也。百日内嗽者，十中可一两全活尔。宜先进麦汤散二、三服（方见伤寒发斑门中），以金花散二、三服（方见本门），间观音散二、三服（方见胃气不和门中）。大凡小儿，尤宜慎风，不可使嗽。<br />

                    <br>
                        <br />
　　钱乙论咳嗽云：夫嗽者，肺感微寒。八、九月间，肺气大旺，病嗽者，其病必实，非久病也。其症面赤、痰盛、身热。法当以葶苈丸下之（方未见），若久者不可下也。十一月、十二月患嗽者，乃伤风嗽也，风从背脊第三椎肺俞穴入也，当以麻黄汤汗之（方未见）。有热证面赤、饮水涎热、咽喉不利者，宜兼甘桔汤治之（方见实热门中）。<br />
<br />
　　若五、七日间，其症身热痰盛、唾粘者，以褊银丸下之（方见痰涎门中）。有肺盛者，咳而后喘、面肿，欲饮水，有不饮水者，其身即热，以泻白散泻之（方见喘咳上气门中）。若伤风咳嗽，五、七日无热证而但嗽者，亦葶苈丸下之（方未见），后用化痰药。有肺虚者，咳而哽气，时时长出气，喉中有声，此久病也，以阿胶散补之（方见喘咳上气门中）。<br />
<br />
　　痰盛者，先实脾，从以褊银丸微下之（方见同前）。涎退即补肺，补肺如上法。有嗽而吐水，或青绿水者，以百祥丸下之。（方见疮疹倒 门中。）有嗽而吐痰涎、乳食者，以白饼子下之（方见搐搦门中）。有嗽而略脓血者，乃肺热，食后服甘桔汤（方见同前）。久嗽者，肺亡津液，阿胶散补之（方见同前）。咳而痰实不甚，喘而面赤、时饮水者，可褊银丸下之（方见同前）。治嗽大法，盛即下之，久即补之，更量虚实，以意增损。<br />
<br />
　　钱乙论嗽病诀死云：东都药铺，杜氏有子五岁，自十一月病嗽至三月未止。始得嗽而吐痰，乃外风寒搐入肺经，今肺病嗽而吐痰，风在肺中故也。宜以麻黄辈发散，后用凉药压之即愈。时医与铁粉丸、半夏丸、褊银丸诸法下之，其肺即虚而嗽甚，至春三月间尚未愈。召钱氏视之，其候面青而光，嗽而喘促哽气，又时长出气。<br />
<br />
　　钱曰：病困十已八九，所以然者，面青而光，肝气王也。春三月者，肝之位也，肺衰之时也。嗽者肺之病，肺自十一月至三月，久即虚痿，又曾下之，脾肺子母也。复为肝所胜，此为逆也。故嗽而喘促哽气、长出气也。钱急与泻青丸泻之（方见惊热门中），后与阿胶散实肺（方见同前）。次日面青而不光，钱又补肺，而嗽如前。钱又泻肝，泻肝未已，又加肺虚，唇白如练。钱曰：此病必死，不可治也。何者？肝大王，而肺虚绝，肺病不得其时而肝胜之。今三泻肝而肺病不退，三补肺而肺证犹虚，此不久生，故言死也。此证病于秋者，十救三四；春夏者，十难救一。果大喘而死。<br />
<br />
　　《婴童宝鉴》咳嗽死候：嗽而眼时上视，下青黑粪。<br />
<br />
　　《五关贯真珠囊》小儿咳嗽候：因乳哺无节，伤于肺，或乳之，次与气相冲，气乳相冲于肺，故令气逆而嗽也。<br />
<br />
　　《惠眼观证》：凡生下一月至百日，或周岁，或三、五岁以上嗽分数种：有奶下嗽者，因吃热奶伤肺而得，只下温肺散（方见疳嗽门中）及人参膏涂唇（方见本门中）。有 嗽，气急嗽速，早起眼肿，乃下浑金丹（方见咳嗽作呀呷声门中）；量大小与，吐下涎，即用匀气化涎、凉心肺药服之。有疳嗽者，此因久泻，脾胃虚，上嗽发热，攻击心气，宜先以疳药芦荟丸（方是人常服者）夹乌犀丸（方见肥疳门中）服之，后用退心热及防己丸治之（方见疳嗽门中）。<br />
<br />
　　有伤寒嗽者，此因客风在肺，其肺气伏热，嗽后多吐，宜以金粉散治之（方见伤风嗽门）。上件诸般嗽，如脾胃气实，胸膈太壅，先以鲜汤丸利之（方见急慢惊风门中。）茅先生小儿受咳嗽死候歌：咳嗽胸高喘气粗，眼睛上视定还除，时时下粪青并黑，不食看看命即无。<br />
<br />
　　葛氏《肘后》疗小儿咳嗽方。<br />
<br />
　　紫菀（六分） 贝母（二分） 款冬花（一分）上捣为散。每服如豆大，着乳头上，令儿和乳咽之，日三、四。乳母勿食大咸醋物。《圣惠》用清粥饮调一字。<br />
<br />
　　《千金》治少小嗽八味生姜煎方生姜（七两） 干姜（四两） 桂心（二两） 甘草 款冬花 紫菀（各三两） 杏仁 蜜（各一升）上合诸药末之，微火上煎，取如饴 ，量其大小多少，与儿含咽之。百日小儿如枣核许，日四、五服，甚有验。<br />
<br />
　　《千金》治少小十日以上至五十日，卒得声咳吐乳，呕逆、暴嗽、昼夜不得息。<br />
<br />
　　桂枝汤方桂枝（半两） 甘草（二两半） 紫菀（十八铢） 麦门冬（一两十八铢）上四味 咀，以水二升，煮取半升，以绵着汤中，捉绵滴儿口中，昼夜四、五过与之，节乳哺。<br />
<br />
　　《千金》治小儿嗽，日中瘥，夜甚，初不得息，不能复啼。<br />
<br />
　　四物款冬丸方款冬花 紫菀（各一两半） 桂心（半两） 伏龙肝（六铢）上末之，蜜和如泥，取如枣核大，敷乳头上，令儿饮之，日三敷之，渐渐令儿饮之。<br />
<br />
　　孙真人治小儿咳嗽方。<br />
<br />
　　生姜（四两）上锉碎，水五升，煎汤与儿沐浴。<br />
<br />
　　《仙人水鉴》小儿百日内嗽逆不止方。<br />
<br />
　　咳嗽不止使神攻，栀子干姜力不同，乳煎一合分三分，必定获安五脏通。<br />
<br />
　　上此是五脏气不和，小孩子不宜大药。<br />
<br />
　　《外台》：《短剧》疗少小咳嗽、腹胀。<br />
<br />
　　七物小五味子汤方五味子（研） 紫菀（各二分） 黄芩 甘草（炙） 麻黄（去节） 生姜 桂心（各一分）上药 咀，以水一升，煮取七合，分五服。忌如常法。<br />
<br />
　　《外台》：《短剧》又疗少小十日以上至五十日，卒得暴咳，吐乳呕逆，昼夜不得息。<br />
<br />
　　四物汤方桔梗 紫菀（各三分） 甘草（炙，一分） 麦门冬（去心，七分）上药切，以水一升，煮取六合，去滓；分五服，以瘥为度。《千金》有桂心无桔梗，以水二升，煮取一升，以绵着汤中，捉绵滴儿口中，昼夜四、五过与，节哺乳。<br />
<br />
　　《外台》：刘氏疗小儿咳嗽，不得卧方。<br />
<br />
　　甘草（炙，六分） 桔梗（四分） 桑白皮 贝母 茯苓（各三分） 大青 吴蓝 五味子 人参（各二分）上九味切，以水二升，煮取八合，去滓；量多少、大小与服。忌如常法。<br />
<br />
　　《胜金方》治小儿咳嗽。<br />
<br />
　　上以蜂房二两，净洗蜂粪及泥土，以快火烧为灰。每服一字，饭饮下。<br />
<br />
　　《圣惠》治小儿心胸烦闷，体热咳嗽。<br />
<br />
　　天门冬散方天门冬（去心，焙） 桑根白皮（锉） 赤茯苓 柴胡（去苗） 百合 紫菀（洗去苗土） 蓝叶 甘草（炙微赤，锉。以上各半两）上件药捣，粗罗为散。每服一钱，以水一小盏，入生姜少许，煎至五分，去滓。量儿大小以意分减，温服。<br />
<br />
　　《圣惠》治小儿咳嗽，胸中满闷，不欲乳食。<br />
<br />
　　陈橘皮散方陈橘皮（汤浸、去白，焙） 桔梗（去芦头） 鸡苏 杏仁（汤浸，去皮尖，麸炒微黄） 人参（去芦头。各一分）贝母（煨微黄，半两）上件药捣，粗罗为散。每服一钱，以水一小盏，入灯心十茎，煎至五分，去滓温服，日三、四服。量儿大小以意加减。<br />
<br />
　　《圣惠》治小儿咳嗽，壮热，胸膈壅滞。<br />
<br />
　　麦门冬煎方麦门冬（去心，一两） 生姜（半两，汁） 酥蜜（各二合） 杏仁（汤浸，去皮尖，二两）上件药，先以水一大盏，煎麦门冬及杏仁至四分，入沙盆内研，绞取汁，却入银器中；次内生姜汁等，以熳火熬成膏，收于瓷器中。每服以清粥饮调下半茶匙，日三服，夜一服。量儿大小以意加减。<br />
<br />
　　《圣惠》治小儿卒得咳嗽，吐乳。<br />
<br />
　　桔梗散方桔梗 人参（去芦头） 陈橘皮（汤浸、去白，焙。各一分） 甘草（炙略赤，锉） 麦门冬（去心，焙） 紫菀（去苗土。各半两）上件药捣，粗罗为散。每服一钱，以水一小盏，煎至五分，去滓。量儿以大小，分减服之。<br />
<br />
　　《圣惠》治小儿咳嗽、头热、令乳母服。<br />
<br />
　　百部散方百部 贝母（煨黄） 紫菀（洗去苗土） 葛根（锉。各一两） 石膏（二两）上件药捣，筛为散。每服三钱，以水一小盏，入竹叶二十片，煎至六分，去滓。每服食后令儿饮乳甚佳。<br />
<br />
　　《博济方》治大人、小儿咳嗽大妙。<br />
<br />
　　犀灰散巴豆 杏仁（去尖） 半夏（各等分）上用一合子盛之，以赤石脂闭缝了；用三斤炭火 ，令透赤即取出，放冷，细研如粉。小儿半字，淡姜汤调下。大人咳嗽，姜汤下一字。<br />
<br />
　　《灵苑》治小儿咳嗽。<br />
<br />
　　金杏煎丸杏仁（四十九个，去皮尖，生研） 栝萎（大者一枚） 不 皂角（一锭，捶碎） 生百部（一两。三味各用水 ，捣碎，绞取浓汁）以上入银石器内，慢火熬成膏。入后药：牵牛子（捣一味末，一两） 木香（半两，为细末）上入煎药膏内，杵为丸如绿豆大。每服五丸至七丸，用糯米饮下。量儿大小加减丸数。<br />
<br />
　　茅先生小儿咳嗽雌黄丸方雌黄（细研） 鸡内金（是鸡粪黄） 延胡索 半夏（生用）上件各等分，为末，用枣肉为丸如○此大。每服七丸、十丸，用灯心汤吞下。（与呀呷门《惠眼观证》内金丸同。<br />
<br />
　　为各有牵引，故兼存之。）茅先生治小儿咳嗽，金杏丸方杏仁（去皮尖） 汉防己 甜葶苈 马兜苓（去皮）上等分为末，用蜜和丸如○此大。每服十丸，用麦门冬汤吞下。<br />
<br />
　　茅先生小儿是嗽奶。<br />
<br />
　　豆膏栝萎瓤 蜜（各半盏） 人参 铅白霜（各半两） 陈槐花（一分） 栝萎子（一百二十粒）上将栝萎瓤及蜜炼成膏，入诸药末，同为膏。每服一大黄豆大，用杏仁煎汤调服之。<br />
<br />
　　《婴孺》治小儿嗽，体羸弱不堪治者。<br />
<br />
　　贝母煎方贝母 杏仁（研泥。各六分） 升麻 甘草（炙） 黄芩（各三分） 紫菀（三分半） 款冬花（二分） 蜣 （五个，去羽）上为末，以蜜二斤和末，入铜器中沸煎，汤内煎之，不住手搅如饴，煎成拍合收，以匕抄枣核大。一岁啖七粒，日四、五服，百日儿四、五枚，量儿与之。<br />
<br />
　　《婴孺》治小儿嗽方。<br />
<br />
　　紫菀 射干（各五分） 贝母 升麻（各十分） 杏仁（研成膏，别入） 柴胡 茯苓 芍药 黄芩（各八分） 甘草（四分，炙） 枳壳（六分，炒） 竹叶（切，一升） 蜜（十合）上以水三升，煮及一升八合，去滓；下杏膏、蜜，熳火煎取一升六合，一岁儿服一合。<br />
<br />
　　《婴孺》治少小儿嗽。<br />
<br />
　　生姜煎方生姜（七两） 干姜 桂心 杏仁（各二两） 甘草 紫菀（各三两） 款冬花（三合） 蜜（一升）上微火煎如饴，含枣核大一枚，咽汁，日进四、五服；如百日儿，含半枣许。<br />
<br />
　　汉东王先生《家宝》治小儿婴孩咳嗽。<br />
<br />
　　金花散方郁金 防风 半夏（各一分） 巴豆（二十一粒） 皂角（一茎）上以水一升于银器内煮，令干，去巴豆、皂角不用，以温汤泽洗，余三味焙干为末。每服婴孺一字，二、三岁半钱或一钱，薄荷蜜熟水调下。<br />
<br />
　　汉东王先生《家宝》治不因伤风得嗽，名曰胃气嗽。<br />
<br />
　　藿香散方藿香（二十一叶） 枳壳（二片，用湿纸裹，煨令熟） 蚌粉（一块，如枳壳大）上为末。每服婴孩一字，二、三岁半钱，蜜饭饮调下，不过二、三服安。<br />
<br />
　　张涣马兜苓丹方 治小儿肺壅咳嗽，大便不利。<br />
<br />
　　马兜苓 紫苏子 人参（去芦头。各一两） 款冬花 木香（各半两，并为细末，次用） 杏仁（一分，汤浸，去皮尖，细研）上件同拌匀，炼蜜和如黍米大。每服十粒，煎生姜汤下。量儿大小加减。<br />
<br />
　　张涣顺肺汤方 治小儿心肺不利，咳嗽。<br />
<br />
　　半夏（汤浸七次，焙干） 紫苏叶（各一两） 陈橘皮（汤浸、去白） 款冬花 桂心 木香 五味子（各半两）上件捣，罗为细末。每服一钱，水八分一盏，入生姜、人参各少许，煎至四分，去滓，放温服。<br />
<br />
　　张涣养肺汤方 治小儿嗽，温养肺胃。<br />
<br />
　　紫菀（洗去土，焙干） 半夏（汤洗七次） 款冬花 真阿胶（各一两） 人参（去芦头） 桂心（各半两）上件捣，罗为细末。每服一钱，水一小盏，入生姜二片，糯米五粒，煎至五分，去滓，放温，时时服。<br />
<br />
　　张涣遗方雄黄膏 治月里儿咳嗽，并三岁以下皆可服。<br />
<br />
　　雄黄（一钱，细研） 杏仁（七粒，去皮尖） 半夏（七个，童子小便浸一宿，切作片子，焙干，末）上一处研匀，用生姜自然汁半两，蜜半两，一处入药末于罐子内，重汤内熬，用柳枝子搅成膏。每服一皂皂大，涂奶头，与儿吮，或糯米饮调下。<br />
<br />
　　《聚宝方》补肺散 治大人、小儿咳嗽，不以深浅皆效。<br />
<br />
　　款冬花 钟乳石（研五日，水飞，秤） 甘草 桂心（取有末者） 白僵蚕（直者） 铅白霜（研。各半两） 白矾（三钱，飞） 马屁勃（半钱） 木香上九味为末。每服半钱，手心摊得令薄，用荻筒子中心令净吸尽；以蜜半匙，细细吃送下。如患年深，以蜜作面糊下药； ，烧萝卜下，小儿蜜水调一字吃。忌酒、腻物。<br />
<br />
　　《惠眼观证》人参膏治小儿嗽。<br />
<br />
　　涂唇膏人参 马兜苓（各一钱） 款冬花（半钱）上为末，炼蜜为膏。每服少许，涂儿唇上，同乳服之。<br />
<br />
　　《刘氏家传》牙儿咳嗽注唇膏雌黄（一钱） 白僵蚕（直者三个，去丝略焙）上研细，炼蜜调得所，抹唇上或乳头上。<br />
<br />
　　《孔氏家传》治乳下婴儿咳嗽，注唇膏甜葶苈（捣烂讫，即于纸上炒熟，一分） 乳香（为末，一钱） 白僵蚕（直者十四枚，研细） 天南星（一个）上四味，先将乳香末入葶苈末内，和为剂，再研为末。次入诸药衮研，湿纸裹之，慢火炮以纸焦为度，取出，去黑者不用，只用黄者。末一钱，入麝香少许，每用一字，置于乳上。乳儿、乳母忌冷物。如要为膏，即炼蜜为之，注儿唇上，自然并乳咽下。<br />
<br />
　　《王氏手集》治小儿嗽方。<br />
<br />
　　百部 黄蜡 杏仁（各一两）上件同捣，分七服，猪胰子内炙熟，米饮嚼下。<br />
<br />
　　《王氏手集》治小儿咳嗽，声连不止方。<br />

                    <br>
                        <br />
　　雄黄 蝉壳上等分，为末，以蜜成膏，于净瓷器内盛之。如孩子绝小，即注于唇上令自咽。如稍大，即以一豆大温水化下。<br />
<br />
　　《王氏手集》阿胶散方 治小儿咳嗽。<br />
<br />
　　阿胶（炒） 甘草（炙，各四钱） 半夏（七次汤浸洗） 糯米（各一两）上为末。每服一钱，水一盏，姜一片煎服。<br />
<br />
　　《王氏手集》天门冬煎 治小儿咳嗽方。<br />
<br />
　　天门冬 紫菀 百部 款冬花（各半两） 官桂 甘草（炮。各一钱）上为细末，炼蜜为丸，一两作八十丸。每服一丸，白汤化下。<br />
<br />
　　《王氏手集》苏香散方 治小儿嗽。<br />
<br />
　　紫苏 半夏（汤洗） 知母 贝母 人参 款冬花 五味子 桑白皮（各半两） 浓朴（炙，炒） 甘草（炙。各二钱）上为细末。米饮调一钱，不拘时候。<br />
<br />
　　《王氏手集》紫菀散方 治小儿嗽。<br />
<br />
　　紫菀 官桂 甘草（炙。各一两） 款冬花（半两）上为细末。生姜、米饮食前调，一服一钱。<br />
<br />
　　《赵氏家传》治小儿未 咳嗽方。<br />
<br />
　　白僵蚕（直者）上为末，涂少许在奶头上，令儿吃，立效。<br />
<br />
　　《吉氏家传》治生下一百二十日内咳嗽，紫金膏方僵蚕（七个，洗炒） 硼砂（半钱） 铁粉（一分）上末，用蜜为膏。每服如绿豆大，麦门冬水化下。<br />
<br />
　　《吉氏家传》治小儿咳嗽。<br />
<br />
　　参苈散人参 甜葶苈 栝萎根上等分为末。每服一钱，蜜水调，香熟水下。<br />
<br />
　　《吉氏家传》治小儿咳嗽。<br />
<br />
　　参苈丸人参 葶苈（炒） 半夏（汤浸七次） 汉防己 白矾（火 ） 赤茯苓（各一钱）上细末，蜜为丸○，每服五、七丸，乌梅汤下。疳嗽，甘草汤下。<br />
<br />
　　《吉氏家传》治小儿咳嗽。<br />
<br />
　　防己散汉防己（一钱） 半夏（小者十七粒，汤浸七次） 白矾（ ） 葶苈（炒。各半钱） 黄栝萎子（三十一粒，炒）上末。每服半钱，煎杏仁汤下。<br />
<br />
　　《吉氏家传》治小儿咳嗽。<br />
<br />
　　洗心散沙糖 悬剑（用酥炙，是皂角也） 枣子 知母（各一两）上末。每服一钱，水一盏，煎至七分，温服。一日五服，五日效。儿小量度。<br />
<br />
　　《吉氏家传》治小儿咳嗽。<br />
<br />
　　麻黄（半两） 皂角（一寸，醋炙）上件为末。每服一钱，米饮下。<br />
<br />
　　《吉氏家传》治小儿嗽贝母散贝母（半两，每个去心，以面裹煨令熟）上为末。每服一钱，百沸汤点，不拘时候。<br />
<br />
　　《朱氏家传》治小儿奶嗽。<br />
<br />
　　雄黄（一钱） 硼砂（一分） 白矾（少许，火飞过，共为末）上大人掌心调，点吃一钱，小儿以奶汁调下一字。<br />
<br />
　　长沙医者郑愈传注唇膏 治小儿诸般咳嗽。<br />
<br />
　　郁金（三个大者，锉细，生姜汁浸一宿） 白僵蚕（七个，直者） 铅白霜（半钱，研） 脑子（一字）上件为细末，炼蜜为膏，用绿豆大注孩儿唇上。二、三岁桐子大，十岁以上皂皂大，薄荷生姜汤化下。<br />
<br />
　　长沙医者丘松年传蜜瓜膏 治小儿嗽。<br />
<br />
　　栝萎皮（不拘多少用蜜涂，慢火上炙焦赤色）上为末。每服一钱，蜜调成膏，时时抹儿口内。<br />
<br />
　　又方黄芩散黄芩（不拘多少，用童子小便浸三日取出，锉碎，焙干）上为细末。每服一字或半钱，白汤少许调下，乳食后服。<br />
<br />
　　《婴童宝鉴》灸法：小儿咳嗽，灸肺俞穴、风府各三壮。<br />
<br />
　　卷第十六<br />
<br />
　　咳逆第二《巢氏病源》小儿咳逆候：咳逆由乳哺无度，因挟风冷伤于肺故也。肺主气，为五脏上盖，在胸间。小儿啼，气未定，因而饮乳，乳与气相逆，气则引乳射于肺，故咳而气逆，谓之咳逆也。冷乳冷哺伤于肺，搏于肺气亦令咳逆也。<br />
<br />
　　《千金》治小儿、大人咳逆短气，胸中吸吸，呵出涕唾，嗽出臭脓方。<br />
<br />
　　上以烧淡竹沥煮二十沸，小儿一服一合，日五服。大人一升，亦日五服。不妨食息乳哺。<br />
<br />
　　《千金》治小儿寒热、咳逆，膈中有癖乳，若吐、不欲食方。<br />
<br />
　　干地黄（四两） 麦门冬（去心） 五味子 蜜（各半升） 大黄 硝石（各一两）上件药 咀，以水三升，煮取一升，去滓，内硝石、蜜，煮令沸。服三合，日三。胸中当有宿乳汁一升许出，大者服五合。<br />
<br />
　　《千金》射干汤 治小儿咳逆，喘息如水鸡声方。<br />
<br />
　　射干 麻黄（去节根） 紫菀 甘草（炙） 生姜（各一两） 半夏（五个，洗） 桂心（五寸） 大枣（二十枚）上八味 咀，以水七升，煮取一升五合，去滓，内蜜五合，煎一沸。分温服二合，日三。<br />
<br />
　　《千金》杏仁丸 王大人小儿咳逆上气。《婴孺方》亦以此治喘咳上气。<br />
<br />
　　杏仁三升熟捣，加蜜一升，为三分。以一分内杏仁，捣令强，更内一分捣之如膏，又内一分捣熟止。先食已，含咽之，多少自在，日三。每服不得过半方寸匕。<br />
<br />
　　《千金》又方半夏（去皮，河水洗六七度，全用，二斤） 白矾（一斤，末之） 丁香 甘草（炙） 草豆蔻 川升麻 缩砂（各四两，粗捣）上七味，以好酒一斗，与半夏拌匀和，同浸，春冬三七日，夏秋七日。密封口，日足取出，用冷水急洗，风吹干。每服一粒，嚼破用姜汤下或干吃。候六十日干，方得服。<br />
<br />
　　《圣惠》治小儿咳逆上气，睡卧不安。<br />
<br />
　　五味子散方五味子 紫菀（洗去苗土。各半两） 甘草（三分，炙微赤，锉） 黄芩 麻黄（去根节） 桂心（各一分）上件药捣，粗罗为散。每服一钱，以水一小盏，入生姜少许，煎至五分，去滓，不计时候温服。量儿大小以意加减。<br />
<br />
　　《圣惠》治小儿咳逆上气、喘促。<br />
<br />
　　萝卜子散萝卜子 甘草（炙） 麻黄（去根节。各一分） 皂荚子（十枚，煨熟，去皮）上件药捣，粗罗为散。每服一钱，以水一小盏，入灯心二十茎，煎至五分，去滓。不计时候，分为二服。<br />
<br />
　　量儿大小以意加减。<br />
<br />
　　《圣惠》治小儿咳逆上气，喘促，不得安卧。<br />
<br />
　　麻黄散方麻黄（去根节） 甘草（炙微赤，锉） 五味子（各半两） 桂心 半夏（洗七次，去滑。各一分）上件药捣，粗罗为散。每服一钱，以水一小盏，入生姜少许，煎至五分，去滓。不计时候，分为二服。量儿大小，以意加减。<br />
<br />
　　《圣惠》治小儿咳逆上气，痰壅，不欲乳食。<br />
<br />
　　紫菀散方紫菀（半两，去苗土） 甘草（三分，炙微赤，锉） 五味子 黄芩 麻黄（去根节） 桂心 半夏（汤洗七次，去滑） 枳壳（麸炒微黄，去瓤。以上各一分。）上件药捣，粗罗为散。每服一钱，以水一小盏，入生姜少许，煎至五分，去滓。不计时候，分为二服。量儿大小，以意加减。<br />
<br />
　　《圣惠》治小儿咳逆上气，大小便滞涩。<br />
<br />
　　射干散方射干 木通（锉） 川大黄（锉炒） 麻黄（去根节。各一分） 桂心（半分）上件药捣，粗罗为散。每服一钱，以水一小盏，煎至五分，去滓。不计时候，分为二服。量儿大小，以意加减。<br />
<br />
　　《圣惠》治小儿咳逆上气，心胸壅闷。<br />
<br />
　　细辛散方细辛 枳壳（麸炒微黄，去瓤） 甘草（炙微赤，锉。各半两） 麻黄（去根节，三分） 杏仁（二十一枚，汤浸，去皮尖、双仁）上件药捣，粗罗为散。每服一钱，以水一小盏，入生姜少许，煎至五分，去滓，不计时候温服。量儿大小以意加减。<br />
<br />
　　《圣惠》治小儿咳逆上气，乳食即吐。<br />
<br />
　　人参散方人参（去芦头） 半夏（汤洗七次，去滑） 紫苏子（各半两） 桂心 紫菀（洗去苗土） 甘草（炙） 款冬花陈橘皮（汤浸，去白瓤，焙。以上各一分）上件药捣，粗罗为散。每服一钱，以水一小盏，入生姜少许，煎至五分，去滓。不计时候温服。量儿大小以意加减。<br />
<br />
　　《圣惠》治小儿咳逆，上气，喘急。<br />
<br />
　　定命一字散方干虾蟆（一枚，炙，令焦黄） 葶苈子（隔纸炒，令紫色） 灵脂 杏仁（汤浸，去皮尖、双仁，麸炒黄）上件药各别捣，细罗为散。各抄一钱，调合令匀，每服以清粥饮调一字服之。<br />
<br />
　　《圣惠》治小儿咳逆上气，昼夜不得睡卧。<br />
<br />
　　款冬花丸方款冬花 紫菀（洗去苗土） 伏龙肝 紫苏子（各一分） 桂心 麻黄（去根节。各半两）上件药捣，罗为末，炼蜜和丸如绿豆大。不计时候，以温水化破三丸服之。量儿大小以意加减。<br />
<br />
　　《圣惠》治小儿咳逆上气，心胸痰壅，不欲乳食。<br />
<br />
　　半夏散方半夏（汤洗七次，去滑） 桂心 细辛（各一分） 紫菀（洗去苗土） 甘草（炙） 五味子（各半两）上件药捣，粗罗为散。每服一钱，以水一小盏，入生姜少许，煎至五分，去滓。不计时候温服。量儿大小以意加减。<br />
<br />
　　《圣惠》治小儿寒热咳逆，上气逆满，膈中有痰，食乳即吐。<br />
<br />
　　生干地黄散方生干地黄 杏仁（汤浸，去皮尖、双仁，麸炒黄） 麦门冬（去心，焙） 川大黄（锉，炒） 五味子（各半两） 硝石（一分）上件药捣，粗罗为散。每服一钱，以水一小盏，入蜜半匙，头煎至五分，去滓。不计时候温服。量儿大小以意加减。<br />
<br />
　　《婴孺》治少小儿寒热咳逆，膈中有寒，实 ，乳欲吐，不得饮食。<br />
<br />
　　麦门冬汤方麦门冬（去心，半升） 干地黄（四两） 五味子 蜜（各半斤） 甘草 硝石（各一两）上件药，以水三升，煮一升，去滓，内硝石，先煮三合。三服当吐胸中宿乳。大儿五合。一方无甘草，有大黄二两，细辛一两。<br />
<br />
　　《婴孺》治小儿咳逆，气居喉中呼吸。<br />
<br />
　　鼠头汤方正月牡鼠头（月尽日取一个） 饴糖（三两） 地黄（一两） 吴茱萸 豉（各二十个）上件药，以水三升，煮一升半，去滓内饴。一服一合，不过三服瘥。<br />
<br />
　　《婴孺》治少小咳逆，连年不止。<br />
<br />
　　吴茱萸汤方吴茱萸（半升） 款冬花 桂心 生姜（各一两） 射干 紫菀（各二两）上件药，以水六升，煮一升半。先哺乳，服三合。<br />
<br />
　　《婴孺》治小儿咳逆上气，喉中有声，气不通利方。<br />
<br />
　　杏仁（炒，去皮） 细辛 款冬花（各一分） 紫菀（四分）上件药为末，米泔浓者煮服一刀圭，日三，不知加之。<br />
<br />
　　《婴孺》治少小咳逆上气豉汤方豉（四分，炒） 细辛 紫菀 干姜 桂心 吴茱萸（各二分） 杏仁（三分，炒） 甘草（一分，炙）上件药为末。米汁服一刀圭，日三；蜜丸小豆大三丸，日三服亦可。<br />
<br />
　　《婴孺》治少小咳逆上气方。<br />
<br />
　　豉（炒） 半夏（洗。各三分） 甘草（五分，炙）上件药为末。乳汁服一小豆许，三枚，日三服。<br />
<br />
　　《婴孺》治少小上气咳逆。<br />
<br />
　　射干汤方射干（炙，一两） 麻黄（去节，二两） 大黄（一分） 杏仁（三十个，去皮）上件药，以水二升，煮八合。咳不止，加射干二两；多涎沫，加大黄二两。<br />
<br />
　　《婴孺》治少小逆气，喘伤肺经。<br />
<br />
　　八味紫菀汤方紫菀 细辛 甘草（炙。各二两） 款冬花（三两） 桂心 牡蛎（各一两） 豉（一合） 竹叶（一把，切）上件药，以水七升，煮二升。五岁服五合，不知加之。常治久嗽大良。<br />
<br />
　　《婴孺》治少小咳逆善呕，面肿涕出，胸中满，肺胀，短气肩息。<br />
<br />
　　白狗肺汤方白狗肺（一具，切） 紫菀（五分） 清酒（一斗） 人参 乌韭 款冬花 细辛 桂心 白术（各一两） 生姜（三两） 饴糖（半斤） 豉（一升） 甘草（炙，一尺） 麻黄（去节，二分） 吴茱萸（半斤）上用前清酒一斗，同药微火煮至七升。一服一合，日三夜一。又一方无桂、豉，有杏仁七个。<br />
<br />
　　《婴孺》治少小咳逆上气。<br />
<br />
　　杏仁煎方杏仁（二合，去皮尖） 麻黄（去节，八两） 甘草（炙，三两） 款冬花（一合半） 桂心（二分） 干姜（二两） 紫菀（一两） 五味子（一合）上为末，以水一升，煮麻黄取六合，去滓，熟研杏仁，以药汁浇淋，取复研如前，浇淋令药气尽，去滓。<br />
<br />
　　更煎至三升，内药末，饴糖四两，蜜八两和匀，用火煎，令可丸。五岁儿先食服小豆大三丸，不知，稍加之。<br />
<br />
　　《婴孺》治少小咳逆，喉中鸣，款款喝喝如水鸡声。<br />
<br />
　　鸡头丸方东门上鸡头（一个，炙）上杵末，以乳服一刀圭，日三。不知，稍加之。<br />
<br />
　　《婴孺》治少小咳逆，喘息如水鸡声。<br />
<br />
　　射干汤方射干 紫菀（各二两） 麻黄（去节） 甘草（各一两） 半夏（五个，洗） 桂心（五寸） 蜜（五合） 枣（二十个）上件药，以水七升，煮及一升半，去滓，下蜜。一服三合，日三。<br />
<br />
　　钱乙附方紫苏子散 治小儿咳逆上气，因乳哺无度，内挟风冷，伤于肺气。或小儿啼气未定，与乳饮之，乳与气相逆，气不得下。<br />
<br />
　　紫苏子 诃子（去核，杵） 萝卜子 杏仁（去皮尖，麸炒） 木香 人参（切去顶。各三两） 青橘皮 甘草（锉炒，各一两半）上为细末。每服一钱，以水一小盏，入生姜三片，煎至五分，去滓，不计时候温服。量大小加减。<br />
<br />
　　卷第十六<br />
<br />
　　喘咳上气第三（余喘急附）《巢氏病源》小儿病气候：肺主气，肺气有余，即喘咳上气。若又为风冷所加，即气聚于肺，令肺胀，即胸满气急也。<br />
<br />
　　钱乙论肺盛复有风冷云：胸满短气，气急喘嗽，上气。当先散肺，后发散风冷。散肺泻白散（方见本门）、大青膏主之（方见惊热门中）。肺只伤寒，则不胸满。<br />
<br />
　　钱乙论肺脏怯云：唇白色，当补肺，阿胶散主之（方见本门）；若闷乱、气粗、喘促、哽气者难治，肺虚损故也。<br />
<br />
　　脾肺病久则虚而唇白。脾者肺之母也。母子皆虚，不能相营，故名曰怯。肺主唇，唇白而泽者吉，白如枯骨者死。<br />
<br />
　　《婴童宝鉴》：小儿客风伤肺即气促。<br />
<br />
　　《婴童宝鉴》：小儿因宿痰饮成块，散后遍身虚肿，急喘。<br />
<br />
　　《金匮要略》治大人、小儿肺胀咳而上气，烦躁而喘，脉浮者，心下有水。<br />

                    <br>
                        <br />
　　小青龙加石膏汤主之方麻黄（去节，三两，《千金》用四两） 芍药 桂枝 细辛（各三两，《千金》各用二两） 甘草（炙） 干姜（各三两） 半夏（半升，洗） 五味子（半升，《千金》用一升） 石膏（二升，碎）上九味 咀，以水一斗，先煮麻黄减二升，去上沫，羸者减之，日三服。小儿服四合。《千金方》同。仍引云：仲景用治肺胀，咳而上气，烦躁而喘，脉浮者，心下有水。《外台》同。<br />
<br />
　　《葛氏肘后》：小儿咳嗽上气。<br />
<br />
　　杏仁汤方杏仁（四十枚，去皮） 麻黄（八分，切）上件药，以水二升，煮取一升。分温服五合，增减以意度之，大良。《外台》以水一升，煮取七合，去滓分服。乃云：百日小儿患热气急，不得服。小便赤黄，服之甚良。<br />
<br />
　　《千金》治少小卒肩息，上气不得安，此恶风入肺。<br />
<br />
　　麻黄汤方麻黄（去根节，四两） 甘草（炙，一两） 桂心（五寸） 五味子（半升） 半夏（洗） 生姜（各二两）上六味 咀，以水五升，煮取二升。百日儿服一合，大小节度，服之便愈。<br />
<br />
　　《外台》：刘氏疗小儿上气急满，坐卧不得方。<br />
<br />
　　鳖甲（一两，炙令极热，捣为末） 灯心（一握）上二味以水二升，煎取八合。以意量之与服。<br />
<br />
　　《外台》：《肘后》疗大人、小儿奔走喘乏，便饮冷水、冷冻饮料，因得上气发热方。<br />
<br />
　　葶苈子（一两，熬，捣） 干枣（四十颗，劈）上二味，以水三升，先煮枣取一升，内葶苈子煎取五合。大人分一、二服，小儿分三、四服。<br />
<br />
　　《经验后方》：大人、小儿定喘化涎。<br />
<br />
　　上以猪蹄甲四十九个，净洗控干，每个指甲内半夏、白矾各一字，入罐子内封闭，勿令烟出；火 通赤，去火细研，入麝香一钱。人有上喘咳嗽，用糯米饮下，小儿半钱。至妙。<br />
<br />
　　《圣惠》治小儿咳嗽喘促，胸背满闷，坐卧不安。<br />
<br />
　　葶苈散方甜葶苈（半两，隔纸炒令紫色） 麻黄（去根节） 贝母（煨微黄） 甘草（炙微赤，锉） 杏仁（汤浸，去皮尖、双仁，麸炒微黄。各一分）上件药捣，粗罗为散。每服一钱，以水一小盏，煎至五分，去滓。分温，日四五服。量儿大小以意加减。<br />
<br />
　　《圣惠》治小儿咳嗽、心烦、喘粗。<br />
<br />
　　杏仁煎方杏仁（汤浸，去皮尖、双仁，麸炒微黄） 天门冬（去心） 寒食饧（各一两） 蜜 酥（各一合） 生地黄汁（一大盏） 贝母（半两，煨黄）上件药先捣，研杏仁如膏；次用地黄汁煎贝母及天门冬至五分；便研绞取汁，入杏仁膏等同熬如稀饧。每服用温水调下半钱已来。量儿大小以意加减。<br />
<br />
　　《圣惠》治小儿咳嗽，喘粗不得睡卧。<br />
<br />
　　甜葶苈散方甜葶苈（隔纸炒令紫色） 贝母（煨微黄。各一分） 桂心（半分）上件药捣，细罗为散。每服以清粥饮调下半钱。量儿大小以意加减。<br />
<br />
　　《圣惠》又方杏仁（十枚，汤浸，去皮尖）上以童子小便浸一宿，取出麸炒微黄，入煎水半小盏，烂研去滓。三、二岁以下分为三服。<br />
<br />
　　《圣惠》治小儿咳嗽不瘥，喉鸣喘急。<br />
<br />
　　款冬花丸方款冬花 甘草（炙微赤，锉） 紫菀（洗去苗土。以上各一分） 麻黄（去根节） 贝母（煨微黄） 麦门冬（去心，焙） 赤茯苓 杏仁（汤浸，去皮尖、双仁，麸炒微黄，细研。各半两）上件药捣，罗为末。入杏仁研令匀，炼蜜和丸如绿豆大。每服以清粥饮研化五丸服之。量儿大小以意加减。<br />
<br />
　　《圣惠》治小儿未满百日，咳嗽上气。<br />
<br />
　　甘草丸方甘草（半两，炙微赤，锉） 杏仁（汤浸，去皮尖、双仁，麸炒微黄，研如膏） 桂心（各一分）上件药捣，罗为散。杏仁研令匀，炼蜜和丸如绿豆大。每服以乳汁研化三丸服之，日三、四服。量儿大小以意加减。<br />
<br />
　　《圣惠》治小儿咳嗽，心胸壅闷、喘粗，不欲乳食。<br />
<br />
　　人参散方人参（三分，去芦头） 桔梗 前胡（去芦头） 赤茯苓 麦门冬（去心，焙） 子芩 款冬花 甘草（炙微赤，锉。各半两）上件药捣，粗罗为散。每服一钱，以水一小盏，入竹叶七片，煎至五分，去滓。量儿大小以意加减，温服。<br />
<br />
　　《谭氏殊圣》治小儿因下痢，脏腑怯弱，乘虚作喘胀满闷；及肺气宿寒嗽促，坐卧不得。<br />
<br />
　　定喘散黑牵牛（炒，半两，令香熟，捣取末，一分） 木香 马兜苓 元壳（各一分）上为末。每服一钱，水八分，煎至五、六分，热呷之。连进二服，大小便通快是效。实喘可服。<br />
<br />
　　茅先生小儿诸喘气急方。<br />
<br />
　　海螵蛸 黑牵牛（末） 牡蛎（ ） 马兜苓（去皮）上各秤二钱为末，拌匀。每服抄一钱，用鲫鱼淡煮汤调下。<br />
<br />
　　茅先生小儿又喘气急方。<br />
<br />
　　海螵蛸 牡蛎（火 ）上等分为末。每服一钱，用淡姜汤调下。<br />
<br />
　　《婴孺》治小儿未及百日，嗽喘上气。<br />
<br />
　　甘草丸方甘草（炙） 桂心 杏仁（去皮尖。各二分）上为末。蜜丸小豆大。乳下一丸，大人三十丸。一方入紫菀二分，更佳。（与《圣惠方》不同。）《婴孺》治小儿嗽上气。<br />
<br />
　　五味子汤方五味子（三合） 细辛（二分） 桂心 甘草（炙） 麻黄（去节） 紫菀（各四分） 干姜（五分）上件药，以水五升，煮麻黄五沸，去沫，内药煮取一升半。为三服，日三。<br />
<br />
　　《婴孺》治少小上气，喉仲介介作声，甚者啼，喘逆不得息。<br />
<br />
　　五味细辛汤方细辛 紫菀（各二分） 豆豉（二分） 白牡马屎（男七个，女二七个） 饴糖（八两）上以酒五升，煮三沸，去滓。下饴，温服一合。六剂已瘥。神验。<br />
<br />
　　钱乙治小儿肺盛，气急喘嗽，泻白散方。又名泻肺散，证在前。<br />
<br />
　　桑白皮（细锉，炒黄） 地骨皮（洗去土，焙。各一两） 甘草（炒，半两）上件为细末。每服一、二钱，水一中盏，入粳米百粒，同煎至六分，食后温服。<br />
<br />
　　钱乙治小儿肺虚，气粗喘促。<br />
<br />
　　阿胶散方。<br />
<br />
　　又名补肺散，证在前。<br />
<br />
　　阿胶（麸炒，一两半） 黍粘子（炒香） 甘草（炙。各一分） 马兜苓（焙，半两） 杏仁（七个，去皮尖） 糯米（一两）上为末。每服一、二钱，水一盏，煎至六分，食后温服。<br />
<br />
　　张涣蝉壳汤方 治小儿肺气不利病。<br />
<br />
　　蝉壳（炒） 五味子（汤洗七遍，焙干） 人参（去芦头。各一两） 陈橘皮（汤浸、去白，焙干） 甘草（炙。<br />
<br />
　　各半两）上件捣，罗为细末。每服半钱，煎生姜汤调下。<br />
<br />
　　张涣白术五味子汤方 治小儿咳嗽，气逆上喘。<br />
<br />
　　白术（炮） 五味子 丁香 人参（去芦头） 款冬花（各半两） 细辛（去土，一分）上件捣，罗为细末。每服一钱，水八分一盏，入生姜三片，煎至四分，去滓。放温，令时时呷之。<br />
<br />
　　《聚宝方》平气散 治小儿气不和。定喘和气，补虚思食方。<br />
<br />
　　人参 白茯苓 百合 甘草（炙） 白术 桔梗上六味，等分为末。每服一钱，水八分，生姜少许，同煎至五分，温服。<br />
<br />
　　《惠眼观证》海螵蛸散 小儿定喘。<br />
<br />
　　海螵蛸（乃浮石也） 牡蛎（ 过） 马兜苓 木香（各二钱） 牵牛子（一钱半，生熟各半）上为末。每服半钱，用生姜煎汤调下，不得近盐、醋。<br />
<br />
　　《张氏家传》大人小儿肺喘急方。<br />
<br />
　　天南星 半夏（各汤洗七次） 人参 桑白皮（锉，炒） 陈皮（洗，去瓤，焙）上等分，为锉散。每服一钱，水六分，生姜二片，煎三分，温温服。<br />
<br />
　　《张氏家传》治大人、小儿肺喘急，嗽连声不止方。<br />
<br />
　　麻黄（去节） 杏仁（不去皮尖） 元参 官桂（各一分） 人参 甘草（各一两） 阿胶（炒，半两）上件为粗末。每服一钱，水一盏，生姜三片，糯米三十粒，同煎七分，去滓，温温服。<br />
<br />
　　《吉氏家传》治大人、小儿远年、日近肺气喘息，咳嗽。<br />
<br />
　　清肺散。<br />
<br />
　　并治劳。<br />
<br />
　　半夏（姜汁浸一宿） 麻黄（各半两） 马兜苓 贝母 川升麻 杏仁（去皮尖） 地骨皮 青皮 细辛 麦门冬（去心） 桑白皮（各一分） 百合 款冬花 柴胡（去芦头） 桔梗 茯苓（各三分）上末。每服二钱，水一盏，姜三片，乌梅一个，煎七分，温温服。<br />
<br />
　　《吉氏家传》治小儿咳嗽闷喘。<br />
<br />
　　贝母散方贝母（去心，麸炒，半两） 甘草（炙，一分）上件为散子。每服一钱，水七分，煎至五分，去滓，食后温服。<br />
<br />
　　《吉氏家传》治小儿喘急。<br />
<br />
　　桔梗 马兜苓 人参 半夏（各等分）上末，炼蜜丸粟米大。一服五粒，薄荷茶汤下。<br />
<br />
　　《吉氏家传》小儿调气定喘匀气散丁香（四十九粒） 白术（一分） 豆蔻（一个，面裹，炮） 青皮（半两） 甘草上末。每服一字加减，陈米饮下。<br />
<br />
　　《吉氏家传》治小儿伤冷，气喘涎多方。<br />
<br />
　　栝蒌（一个，大者开一盖子） 阿胶（一分） 沙糖（半两）上件，将二味投入栝蒌内，以盖子依旧封着，白纸都糊，入饭甑蒸两遍倾出。随儿大小约多少，冷服。<br />
<br />
　　《朱氏家传》真珠散 治小儿气喘多涎。<br />
<br />
　　真珠（末） 生犀（各半钱） 香附子（四钱） 龙脑（少许）上为末。每服半铜钱，煎桃仁汤调下。婴儿一字，一岁以下者半钱。<br />
<br />
　　长沙医者郑愈传治小儿痰涎不利，上喘咳嗽。<br />
<br />
　　生白丸白附子（新罗者） 天南星（各半两） 半夏（一两）上为末，取生姜汁打面糊为丸。每服二十丸至三十丸，生姜汤下。量大小加减。<br />
<br />
　　卷第十六<br />
<br />
　　咳嗽作呀呷声第四（ 附）《圣惠》：夫小儿嗽而呀呷作声者，由胸膈痰多，嗽动于痰上搏于咽喉之间，痰与气相击，随嗽动息，呀呷有声。其咳嗽大体虽同，至于治疗，则加消痰破饮之药，以此为异耳。<br />
<br />
　　茅先生：小儿生下有中 嗽，周岁以上有此。因多吃盐、醋，热奔上胃致此。即下浑金丹（方见本门中）与吐下涎；然后下匀气散（方见胃气不和门中）及雌黄丸（方见咳嗽门中）与服，即愈。<br />
<br />
　　翰林待诏杨大邺问：小儿咳嗽气粗者为何？答曰：小儿脏腑虚细，因食肥腻热食及诸生冷，致冷热相增，遂积痰涎结聚，冷热攻脾，壅闭不通，宿痰粘涎，肺经虚热生于膈上，喉中如锯，气喘闷绝，呕吐不快，面色青黄。大约此疾，难逢妙药，积久不除，变成风病。<br />
<br />
　　《玉诀》小儿咳嗽 候歌：咳嗽因风肺受寒，气伤咯血喘生涎。 腑热因风盛，嗽喘无时卧不安。<br />
<br />
　　此候先治肺，后利膈下涎，如此治者，即无误也。<br />
<br />
　　《玉诀》小儿咳嗽 候云：因肺感寒，宜贝母丸、油衮丸。（方并见后）《惠济》小儿 候歌：推来肺热风，一回发作气相冲。得名奶 为初候，龟背龟胸恐起峰。口闭不言涎作响，一冲双目柘黄同。此根终久成残患，少有名方得断踪。<br />
<br />
　　《圣惠》治小儿咳嗽，心胸痰壅攻咽喉，作呀呷声。<br />
<br />
　　射干散方射干 麻黄（去根节） 紫菀（洗去苗土） 桂心（以上各半两） 半夏（半分，汤洗七遍，去滑） 甘草（炙微赤，锉，一分）上件药捣，粗罗为散。每服一钱，以水一小盏，入生姜少许，煎至五分，去滓，入蜜半茶匙，搅令匀。不计时候，量儿大小分减温服。<br />
<br />
　　《圣惠》治小儿咳嗽，咽中作呀呷声。<br />
<br />
　　陈橘皮散方陈橘皮（汤浸，去白瓤，焙） 桑根白皮（锉） 杏仁（汤浸，去皮尖、双仁，麸炒令黄） 甘草（炙微赤，锉） 甜葶苈（隔纸炒令紫色。以上各一分）上件药捣，粗罗为散。每服一钱，以水一小盏，煎至五分，去滓放温。量儿大小加减服之。<br />
<br />
　　《圣惠》治小儿咳嗽喘急，作呀呷声。<br />
<br />
　　萝卜子散方萝卜子（微炒） 麻黄（去根节。各一分） 灯心（一大束） 皂荚子（十枚，煨，去皮） 甘草（炙微赤，锉，半分）上件药捣，粗罗为散。每服一钱，以水一小盏，煎至五分，去滓，不计时候。量儿大小以意分减，温服。<br />
<br />
　　《圣惠》治小儿咳嗽，喘急烦热，喉中作呀呷声。<br />
<br />
　　牛黄散方牛黄（细研） 柴胡（去心） 栝蒌子（各一分） 蝉壳（微炒，半分）上件药捣，细罗为散。每服以蜜水调下一字，日三服。二岁以上加之半钱。<br />
<br />
　　《圣惠》治小儿心胸痰壅，咳嗽，咽喉不利，常作呀呷声。<br />
<br />
　　蝉壳散方蝉壳（微炒） 半夏（汤浸七次，去滑） 甘草（炙微赤，锉） 汉防己（各一分） 桔梗（去芦头） 陈橘皮（汤浸，去白瓤，焙。各半分）上件药捣，细罗为散。每服以生姜粥饮调下一字。三岁以上加之半钱。<br />
<br />
　　《圣惠》又方（太医局方以此治痰嗽名辰砂半夏丸）半夏（汤浸七遍，去滑） 甜葶苈（隔纸炒令紫色） 杏仁（汤浸，去皮尖、双仁，麸炒微黄。<br />
<br />
　　各一分） 朱砂（细研，水飞，半两） 五灵脂（半分）上件药捣，罗为末，用生姜自然汁煮面糊和丸如绿豆大。每服煎麻黄汤下五丸，日三服。量儿大小以意加减。<br />
<br />
　　《圣惠》又方甜葶苈（一分，隔纸炒令紫色） 麻黄（去根节） 杏仁（汤浸，去皮尖、双仁，麸炒微黄。各半两）上件药捣，粗罗为散。每服一钱，以水一小盏，煎至五分，去滓放温。量儿大小分减顿服。<br />
<br />
　　《圣惠》治小儿肺藏热多，咳嗽喘急，喉中作呀呷声，宜服郁李仁丸方。<br />
<br />
　　郁李仁（汤浸，去皮微炒，研如膏，三分） 川大黄（锉，微炒） 杏仁（汤浸，去皮尖、双仁，麸炒微黄，研如膏。各一分）上以大黄一味捣，细罗为散。同研令匀，入蜜少许，和丸如梧桐子大。每服以粥饮研破三丸服之，日三服。<br />
<br />
　　量儿大小以意加减。<br />
<br />
　　《圣惠》治小儿多咳嗽，咽中如呀呷声。<br />
<br />
　　桃仁丸方桃仁（四十九枚，汤浸，去皮尖、双仁，麸炒微黄） 琥珀（末） 甜葶苈（隔纸炒令紫色。各秤一分）上件药，先捣葶苈、桃仁如泥，次下琥珀末，更捣令匀，丸如绿豆大。每服煎桑根白皮汤化破五丸服，日三服。三岁以上，加丸数服之。<br />

                    <br>
                        <br />
　　《圣惠》又方上用大栝蒌一枚，白面搜瓤作饼子烧熟，却杵为末。每服以清粥饮调下半钱。量儿大小以意加减。<br />
<br />
　　《圣惠》治小儿咳嗽，咽喉不利，状如呀者。<br />
<br />
　　贝母散方贝母（焙微黄） 紫菀（洗去苗土） 麻黄（去根节。各一分） 麦门冬（去心，焙） 甘草（炙微赤，锉） 杏仁（汤浸，去皮尖、双仁，麸炒微黄。各半两）上件药捣，粗罗为散。每服一钱，以水一小盏，煎至五分，去滓。量儿大小以意分减，温服。<br />
<br />
　　《博济方》治小儿瘕呷，咳嗽不止。<br />
<br />
　　肉汤丸铜青 大黄 猪牙皂角（炒，并为末。各一分）上件三味，同研令至细。用油饼面和为丸如小豆大。每服五、七丸。煎猪肉汤下，忌醋、咸。<br />
<br />
　　茅先生治小儿嗽浑金丹巴豆（粉，不出油） 砒霜（末） 白丁香（末。各等分）上为末。用皂角揉水浓煎膏，相合为丸如此○大。看儿大小，每服三丸、五丸，用鲫鱼淡煎汤吞下。掠出延HT 小涎来，亦用匀气散补。（方见胃气不和门中。）《婴孺》治少小咳嗽肺胀，咽中水声。<br />
<br />
　　九味汤方细辛 桂心 阿胶（炙） 甘草（炙） 紫菀 款冬花（各二两） 半夏（四两） 生姜（三两） 蜜（二合）上水一斗，先煮半夏及六升，去滓，下诸药蜜煮及升半。五岁尽服；六岁六合，酌之。《千金》亦以此治咳逆喘息如水鸡声。<br />
<br />
　　张涣桔梗汤方 治小儿咳嗽呀呷，咽膈不利。<br />
<br />
　　桔梗（去芦头） 半夏（汤洗七遍，焙干） 紫苏叶（微炒） 石膏 甘草（炙。各半两） 皂荚（烧炭存性，一分）上件捣，罗为细末。每服一钱。水一盏，入生姜三片，煎至五分，去滓。放温，时时与服。<br />
<br />
　　《九 卫生》青铜散 疗小儿瘕，呷涎、嗽，痫病。<br />
<br />
　　海浮石 甘锅子（曾销银多者。各等分）上同为细末。每服半钱，生粟米泔调下。不拘时候。<br />
<br />
　　《玉诀》贝母丸 治小儿 。<br />
<br />
　　贝母 天南星（姜汁制） 人参 茯苓 甘草（炙） 白附子（各等分） 皂角子（七个，炮）上末之，炼蜜丸。每服五、七丸，薄荷汤吞下。<br />
<br />
　　《玉诀》油滚丸 治小儿 及虫积。<br />
<br />
　　雷丸 五灵脂（各一分） 巴豆（十五粒，取霜）上末之，滴水丸。每三、五丸麻油滚过，井水吞下。<br />
<br />
　　《惠眼观证》浑金丹 治大人、小儿 、咳嗽方。<br />
<br />
　　黄丹 信砒（末。各抄二钱） 飞罗面（炒，一钱）上再研极细，滴水为丸如此○大。每服三丸，用糖冷水五更初吞下。如天明不吐，再进一、二丸。小儿一丸。<br />
<br />
　　《惠眼观证》甘瓜散 治小儿 。<br />
<br />
　　瓜蒂 甘草（炙。各二钱）上为末。每服一大钱，五更初用茶清调下，小儿半字。<br />
<br />
　　《惠眼观证》治小儿 嗽。<br />
<br />
　　犀角散犀角屑 人参 甘草（炙） 杏仁（各一两） 白术（一分） 肉桂（春夏一分，秋冬半两）上为末。每服一大钱，水五分盏，煎两、三分，通口服，此药大效。儿小分减服。<br />
<br />
　　《惠眼观证》内金丸 治小儿 、咳嗽。<br />
<br />
　　鸡内金 雌黄（细研，水飞过，去水露，三日方使） 半夏（生） 延胡索上各等分为末，以枣肉为丸如此○大。周岁三丸至四丸，灯心汤下。（与咳嗽门中茅先生雌黄丸同。<br />
<br />
　　为各有牵引，故兼存之）《张氏家传》治孩子瘕疾。<br />
<br />
　　密陀僧（一分） 灵砂（半分） 轻粉（五钱匕）上件三味细研，绿豆粉煮糊为丸如麻子大。空心，沙糖水研化三丸，儿小化一丸。<br />
<br />
　　《王氏手集》治小儿瘕喘方。<br />
<br />
　　上用精猪肉蘸蛤粉烧吃，不拘时候。日吃三两，指大一片子，瘕止。<br />
<br />
　　《吉氏家传》治小儿气嗽作声。<br />
<br />
　　麻黄（去根节，秤） 桔梗（苦者） 石膏 紫菀（各半两） 干姜 半夏（各半钱） 王母杖（一两） 杏仁（汤浸，去皮尖，一分）上为末。每服一钱。米饮调蜜为丸如○大。每服七丸，米饮下，儿小减丸。<br />
<br />
　　《吉氏家传》治小儿 。<br />
<br />
　　鸡内金（七个） 黄丹（少许） 砒霜（半钱，生用） 豆蔻（四十九粒，汤浸，焙干为末）上件研为末。豆蔻入三钱匕，滴水丸如○大。每服三丸至五丸，茶清汤下。儿小一丸至二丸。<br />
<br />
　　《吉氏家传》治小儿呷病。<br />
<br />
　　青矾（二两） 鱼茗子（七粒）上末。每服半钱，茶点下。<br />
<br />
　　《吉氏家传》又方雄黄 雌黄 硫黄 信砒（各半分）上件为末。每服一字，肉汁调下，空心，量大小服。<br />
<br />
　　《吉氏家传》治奶 方。<br />
<br />
　　天竺黄 蚌粉（炒）上件等分研匀，蜜调，涂奶头与吃。<br />
<br />
　　《吉氏家传》治小儿 。<br />
<br />
　　雌黄（末，二钱） 砒霜（如使砒，须以豆粉拌之） 朱砂（各半钱） 山栀子（末，五钱）上件面糊丸粟米大。每服三粒，生油冷水下。儿小一粒。<br />
<br />
　　《吉氏家传》又方砒 白丁香 黄丹（等分）上件末，白饭丸粟米大。汤使如前，量儿大小服。<br />
<br />
　　《吉氏家传》软肺丸 治小儿久年 。<br />
<br />
　　衡砒（一钱） 豆豉（半两，蒸，去皮）上为细末，汤浸蒸饼为丸如此○大。每服二丸至三丸，嚼鱼 吞下。<br />
<br />
　　长沙医者郑愈传治呀呷嗽。<br />
<br />
　　砒霜 黄丹（各一钱） 白丁香（二十粒） 白头面（二两）上为末，滴水为丸如黄米大。每服一丸、二丸，量孩儿大小加减。如此○大，薄荷汤下。<br />
<br />
　　长沙医者郑愈传治小儿、大人 嗽喘满，唾涎黄色及小儿奶 。<br />
<br />
　　千金散川郁金（十个，生用） 半夏曲 青皮（去白。各一钱半） 巴豆（十粒，去皮、不出油）上件为末。每服一字匕，用猪肉一片掺药，火上炙黄，任意细嚼，冷齑汁一呷送下。儿小少服。<br />
<br />
　　长沙医者郑愈传治小儿伤风，喘嗽不住，脑子散。兼治瘕呷。<br />
<br />
　　大黄（一分） 郁金（二钱）上件二味，先以猪牙皂角煮一复时，取切片子，焙干为末；次入粉霜、脑子各少许，再同研令匀。每服一字，沙糖水调下。量小儿肥瘦加减用之。<br />
<br />
　　长沙医者刘之才传芫花散 治小儿 、喘嗽。<br />
<br />
　　芫花（醋拌匀，炒干，黄色为度） 地龙（去土，微炒。各半两） 羊消花（一分）上件同为末。半钱，鸡子清少许，蒸熟。临卧匙抄与孩儿服。<br />
<br />
　　卷第十六<br />
<br />
　　咳嗽声不出第五《婴童宝鉴》云：小儿咳嗽声不出，为客风伤于肺管、吸门。肺主声音故也。<br />
<br />
　　《圣惠》治小儿咳嗽声不出。<br />
<br />
　　杏仁煎方杏仁（汤浸，去皮尖，入水一大盏，研滤取汁，二两） 蜜酥（各一合）上件药，先以杏仁汁于铛中，以重汤煮，减去半；入酥、蜜，又重汤煮二十沸；入贝母、紫菀末各一分，甘草末半分，更煎搅如饧，收瓷器中。每服以清粥饮调下半钱，日三服，夜一服，嗽止为度。量儿大小以意加减。<br />
<br />
　　《圣惠》又方贝母（半两，煨微黄） 牛黄（细研，一钱） 甘草（炙微赤，锉，一分）上件药捣，细罗为散。每服以温水调下半钱，日三、四服。量儿大小加减服之。<br />
<br />
　　《圣惠》又方麦门冬（去心，焙） 杏仁（汤浸，去皮尖、双仁，麸炒微黄） 甘草（炙微赤，锉） 贝母（煨微黄） 款冬花（各一分） 紫菀（半两。洗去苗土）上件药捣，细罗为散。每服以乳汁调下半钱，日三、四服。量儿大小以意加减。<br />
<br />
　　卷第十六<br />
<br />
　　惊膈嗽第六（惊瘥而嗽作）茅先生：小儿有惊膈嗽，因惊风候好，便此嗽，故号惊膈嗽。下金杏丸夹匀气散与服，安乐。（方并见本门。）小儿月日内有嗽候，不治必死。气未盛而日月内嗽，所以不治。嗽如调理得变，久嗽不止，心陷胸高，渴水不进食，死候。<br />
<br />
　　茅先生金杏丸杏仁（去皮尖） 甜葶苈 汉防己 马兜苓（去皮）上等分为用，蜜为丸如○此大。每服十丸，用麦门冬熟水吞下。茅先生亦于前咳嗽门中已有此方。为各有牵引不可除，故兼存之。<br />
<br />
　　茅先生匀气散桔梗（去芦头，洗净，干秤五两） 缩砂仁 茴香（洗） 陈橘皮（去瓤。各一两） 甘草（二两，炙） 白姜（一分）上为末。每服半钱、一钱，用霜木瓜煎汤调下。如无即用紫苏、盐煎汤下。<br />
<br />
　　卷第十六<br />
<br />
　　伤风嗽第七茅先生：有一种百日内伤风嗽，是百日内发也。即下奶豆膏（方见咳嗽门中），相夹朱砂膏与服（方见惊积门中）即愈。<br />
<br />
　　张涣菖蒲煎方 治小儿肺中风邪，喘鸣肩息。<br />
<br />
　　石菖蒲（一寸九节者） 款冬花 紫菀（去土洗，焙干） 人参（去芦头） 桂心（各一两）上件捣，罗为细末。炼蜜同石臼中捣一、二百下，和皂皂大。每服一粒，煎糯米饮化下。<br />
<br />
　　张涣贝母汤方 治肺中风，咳嗽喘满。<br />
<br />
　　贝母（炒黄色） 半夏（白矾汤洗七遍，焙干。各一两） 干姜（炮） 麻黄（去根节） 甘草（炙） 款冬花（各半两）上件捣，罗为细末。每服一钱，水一小盏，入生姜三片，杏仁二枚去皮尖，同煎至五分，去滓。放温服。<br />
<br />
　　《惠眼观证》杏仁散 治小儿咳嗽，凡伤寒、涎壅发嗽。<br />
<br />
　　杏仁 巴豆 半夏 皂荚 铜青上等分，药入甘锅子内，以盐泥固济火 之，勿令走去药气，候冷取出为末。服半钱或一字，生姜、蜜熟水调下。<br />
<br />
　　《惠眼观证》金粉散 是治伤风咳嗽或回嗽后多吐，宜服。<br />
<br />
　　麻黄（不去节） 贝母 糯米 郁金（皂角水煮） 杏仁（去皮尖，别研） 甘草（炙） 天南星（姜汁浸一宿，作饼子炙） 人参 地胆 知母（以上各等分）上为末，却入杏仁膏同研匀。每服一钱，水半盏，蜂糖二分盏，薄荷二叶，同煎五、七沸服。<br />
<br />
　　《刘氏家传》：小儿肺中风形候，咳嗽气急，咽喉有涎。<br />
<br />
　　麻黄（去根节，三钱） 诃子（用肉二钱） 甘草（炙，一钱，打碎）上件药以水三碗，煎至半碗，去滓温服。一岁小盏内三分，二岁五分，三岁七分，五岁一盏，不拘时候。<br />
<br />
　　《刘氏家传》：小儿伤风嗽及一切嗽。<br />
<br />
　　五灵脂（半钱） 半夏（五个，炮裂） 甘草（炙，半两）上件药末之。每服半钱，熟调下。<br />
<br />
　　《王氏手集》菖蒲散方 治肺中风嗽。<br />
<br />
　　菖蒲 官桂 甘草（炙。各等分）上为粗本。每服一钱，水六分，煎至三分，温服。量儿小大增减。<br />
<br />
　　卷第十六<br />
<br />
　　痰嗽第八张涣论：五脏之中，肺脏最为嫩弱，若有疾亦难调治。盖小儿气血未实，若解脱不畏，风寒伤于皮毛，随气入于肺经，则令咳嗽。凡小儿常令背暖，夏月背裆之类，亦须畏慎。盖肺俞在于背上，若久嗽不止，至伤真气，亦生惊风。如婴儿百 内咳嗽，十中一二得瘥，亦非小疾。若膈上痰涎，尤宜随证疗之。<br />
<br />
　　《婴童宝鉴》：小儿咳嗽，为客风流入于肺，生其痰嗽也。<br />
<br />
　　《玉诀》咳嗽风疾候歌：咳嗽因风肺受寒，三焦伏热转生涎。胃冷虚痰频嗽吐，时时发热喘连连。<br />
<br />
　　小儿痰嗽涎生之者，先与下涎，次和胃气，后与治嗽疾。<br />
<br />
　　《圣惠》治小儿咳嗽，心胸痰壅，咽喉不利，少欲乳食。<br />
<br />
　　贝母散方贝母（煨微黄） 桔梗（去芦头） 马兜苓 百合 款冬花 半夏（汤浸七遍，去滑） 干姜（炮制） 汉防己 麻黄（去根节。各一分） 甘草（半两，炙微赤，锉） 杏仁（汤浸，去皮尖、双仁，麸炒微黄，锉，研膏，半两）上件药捣，粗罗为散。每服一钱，以水一小盏，入生姜少许，煎至五分，去滓。温服，日三、五服。量儿大小以意加减。<br />
<br />
　　《圣惠》治小儿咳嗽痰壅，不欲乳食。<br />
<br />
　　蝉壳散方蝉壳（微炒） 桔梗 人参（各去芦头） 甘草（炙微赤，锉） 陈橘皮（汤浸，去白瓤，焙。各一分） 半夏（半分，汤洗七遍，去滑）上件药捣，细罗为散。每服用生姜粥饮调下一字，日三、五服。量儿大小以意加减。<br />
<br />
　　《博济方》治小儿奶食冲脾，伤风咳嗽，坠涎。<br />
<br />
　　葶苈丸甜葶苈（纸上炒过） 牵牛子 汉防己（各 熟） 大杏仁（去皮尖，炒熟，研。各一两）上前三味先捣，罗为末，入杏仁同研；用煮枣肉，再杵为丸绿豆大。每服三丸至五丸，姜汤下，一日二服。<br />
<br />
　　太医局辰砂化痰丸 治风化痰，安神定志，利咽膈，清头目，止咳嗽，除烦闷。兼治小儿风壅痰嗽。<br />
<br />
　　辰砂（飞研） 白矾（枯过者，别研。各半两） 天南星（炮，一两） 半夏（洗七遍，生姜汁同拌和，作曲三两）上半夏、天南星为末，合和令匀。用生姜汁煮面糊和丸梧桐子大，别用朱砂末为衣。每服十丸，生姜汤下，食后服。亦治小儿风壅痰嗽。一岁儿服一丸，槌碎，用生姜薄荷汤下。<br />
<br />
　　《婴孺》治少小胸中痰实嗽，并治伤寒逐水。<br />
<br />
　　麻黄丸方麻黄 茯苓（各三分） 紫菀（四分） 五味子 杏仁（去皮尖） 细辛 桂心 干姜（各二分）上为末，蜜丸小豆大。三、四岁，二、三丸。不知稍增之。<br />
<br />
　　《婴孺》治少小咳涎。<br />
<br />
　　鸡骨散方鸡骨（炙） 紫菀（各二分）上为末，先食服二刀圭，不知加之。<br />
<br />
　　《婴孺》治少小胸中有痰结熏肺，令儿呕咳。<br />
<br />
　　蜜煎方细辛 甘草 桂心 干姜 射干 款冬花 紫菀（各一两）上以蜜煎之，用蜜三升，微火煎及二升，服一合。<br />
<br />
　　《婴孺》治少小胸中嗽满，涎出撩膈。<br />
<br />
　　五味汤方五味子（四分） 甘草（炙） 细辛 常山（各一分） 麻黄（去节二分）上件药，以水三升，煮取一升二合，为三服。服已大验。<br />
<br />
　　汉东王先生《家宝》治婴孩、小儿咳嗽有痰，并解诸般药毒及上焦壅，身上生疮，消疳气。<br />
<br />
　　三黄丸方雄黄（研细） 郁金（焙。各一钱） 巴豆（三粒，去壳不出油）上为末，杈烂，饭丸如粟米大。每服婴孩三丸，半岁五丸，一岁七丸，饭饮吞下，薄荷汤亦可。<br />
<br />
　　钱乙银砂丸 治涎盛、膈热实，痰嗽，惊风，积，潮热。<br />
<br />
　　水银（结砂子三皂子大） 辰砂（研，二钱） 蝎尾（去毒为末） 硼砂 粉霜（各研） 轻粉 郁李仁（去皮，焙，秤为末） 白牵牛（末。各一钱） 铁粉 好腊茶（各三钱）上同为细末，熬梨汁为膏，丸如绿豆大。龙脑水化下一丸至三丸。亦名梨汁饼子。及治大人风涎，并食后。<br />

                    <br>
                        <br />
　　张涣苏香汤方 平小儿心肺，消痰壅、咳嗽。<br />
<br />
　　紫苏叶 木香 人参（去芦头。各一两） 甘草（炙） 五味子 陈橘皮（各半两）上件捣，罗为细末。每服半钱，入生姜自然汁少许，同荆芥汤调下。<br />
<br />
　　张涣人参半夏丹方 消小儿痰饮，止嗽。<br />
<br />
　　人参（去芦头） 半夏（汤浸七遍，焙干） 川面姜 白术 天南星（并微炮。各一两）上件捣，罗为细末。取生姜汁打面糊和丸如黍米大。每服十粒，煎生姜汤下。月内百 婴儿如针头大，沾在乳母奶头上，令儿吮之。<br />
<br />
　　张涣乳香半夏丹方 治小儿壮热，喘嗽痰实。<br />
<br />
　　乳香（研） 半夏 （白矾水浸一宿，焙干） 木香（各一两）以上捣，罗为细末。次用：朱砂（细研，水飞，一两） 麝香（研，一钱） 金箔（二十片，研）上件都拌匀，用生姜自然汁和如黍米大。每服十粒，生姜汤下。量儿大小加减。<br />
<br />
　　《婴童宝鉴》治小儿咳嗽、坠痰。<br />
<br />
　　紫金丸方上以叶子雌黄，不限多少细研，入锅子内微火中烧令成汁，候冷研细。饭为丸如萝卜子大，熟水下二丸。<br />
<br />
　　《保生信效方》利膈丸 治大人、小儿风盛痰实，喘满咳嗽，风气上攻。<br />
<br />
　　黑牵牛（四两，半生半熟） 青橘皮（去白） 槐角子（各半两） 皂角（不 ，肥者，去皮子，酥涂炙，二两） 齐州半夏（汤浸洗七次，切、焙，秤一两）上为细末，生姜自然汁打面糊丸如桐子大。每服十五丸。要疏风痰，加至三、四十丸。小儿风涎痰热，可作小丸，量多少与之。<br />
<br />
　　《保生信效方》玉尘散 治大人、小儿痰壅咳嗽，气促喘满，咽膈不利及大治劳嗽。<br />
<br />
　　天南星（去皮） 半夏（各用汤浸，洗七遍，切，焙） 桔梗 桑根白皮（自采土下者。各等分）上为粗末。每服三大钱，水一盏半，生姜如钱六、七片，煎至八分，去滓温服，不计时候。小儿痰盛咳嗽等亦宜与之。政和癸巳岁，官守豫章以此方官舍施人，无不得效。<br />
<br />
　　《万全方》治小儿咳嗽痰壅，不欲乳食。<br />
<br />
　　蝉壳散方蝉壳（微炒） 桔梗 陈橘皮（去瓤） 人参 甘草（炙。以上各一分） 半夏（半分，汤洗七次，去滑）上件药捣，罗为散。每服一字，生姜粥饮调下。<br />
<br />
　　《聚宝方》半夏丸 治小儿痰疾嗽方。<br />
<br />
　　半夏（七个丸大者，汤洗七遍，切，生姜汁浸一宿） 淀粉 北矾灰（各一大钱）上三味为末，面糊丸如绿豆大。浓煎白茅根汤下五丸至七丸，食后服。<br />
<br />
　　《刘氏家传》治小儿咳嗽喘促，利膈化痰。<br />
<br />
　　汉防己膏汉防己 人参 半夏（洗去滑） 甜葶苈（隔纸炒） 白矾（枯）上件各等分为末，炼蜜为膏。每服一皂子大，薄荷姜汤化下。<br />
<br />
　　《张氏家传》治小儿痰壅咳嗽。<br />
<br />
　　木通 青橘皮 天南星 皂角（烧为灰。各一两） 杏仁（汤浸，去皮尖） 巴豆（灯上烧） 轻粉（二十合） 麝香（半铢） 雄黄（六铢）上同研为散子。食后茅香、灯心汤下两字许。<br />
<br />
　　《孔氏家传》惺惺散 解小儿风壅痰热，化涎嗽，止烦渴。<br />
<br />
　　桔梗 人参 甘草（炙） 栝蒌根 白术（各一两） 白茯苓 防风（各半两） 细辛（一分）上为细末。每服一钱，水一银盏，入荆芥少许，同煎至五分，去滓温服。<br />
<br />
　　《王氏手集》白术半夏丸 化痰，治小儿嗽。和胃止逆，宽利胸膈，思乳食。<br />
<br />
　　半夏（半两，汤浸，洗去滑） 白术 人参 甘草（炙） 干姜（各二钱半）上为细末，生姜汁打面糊为丸绿豆大。每服十丸，乳食后稍空，煎生姜汤下。<br />
<br />
　　《王氏手集》坠痰丸 治小儿痰实咳嗽，壮热生惊，呀呷喘满，头痛心忪，胸膈不利，心嘈恶心。<br />
<br />
　　半夏（一两，生姜制） 天南星（米泔浸，切作片子，炙） 杜薄荷 白茯苓 白矾灰 人参（各半两）上件为细末，生姜汁打面糊为丸。每服五、七丸至十丸，生姜薄荷汤下。<br />
<br />
　　长沙医者丁时发传华盖散 治小儿痰壅咳嗽。<br />
<br />
　　桑白皮（炙，一两） 甘草（炙） 黄 （炙。各三钱） 桔梗（洗，三分）上为细末，每服半钱，汤点服。<br />
<br />
　　长沙医者丁时发传小儿化涎去风，止咳嗽方。<br />
<br />
　　半夏（三分，汤洗七次） 天南星（半两，炮） 甘草（三钱，炙） 皂角子（二十一粒，炒焦）上为末。每服一钱，水六分，入生姜二片，同煎三分，去滓温温服。<br />
<br />
　　长沙医者丁时发传治小儿痰鸣，咳嗽气粗，不食涎潮。<br />
<br />
　　牵牛丸 定喘。<br />
<br />
　　牵牛（取末，半两） 螺青 白矾（火飞，各一分） 硼砂（一钱） 巴豆（灯上烧） 杏仁（各七粒）上件为末，水煮糊为丸绿豆大。每服七粒，淡姜汤下。<br />
<br />
　　长沙医者丁时发传治丈夫、妇人、小儿痰鸣涎响，咳逆喘嗽。<br />
<br />
　　半夏丸半夏（半两）上用大萝卜一个，开一小窍子；取成罐子，入半夏在内，用好醋煮透赤色，取出细研萝卜、半夏如泥；又别研入朱砂、雄黄各一钱，同为丸绿豆大。每服量儿小大，五、七丸至十丸，生姜汤下。<br />
<br />
　　长沙医者郑愈传治小儿涎盛、咳嗽，上膈壅热。<br />
<br />
　　铅白霜 百药煎（各半两）上件为末，炼蜜和丸如桐子大。每服一丸，用薄荷汤化下，不计时候。<br />
<br />
　　卷第十六<br />
<br />
　　寒嗽第九钱乙论寒热相反云：京东转运使李公有孙八岁，病嗽而胸满短气。医者言肺经有热，用竹叶汤、牛黄膏各二服治之，三日加喘。钱曰：此肺气不足，复有寒邪。即使喘满，当补肺脾，勿服凉药。李曰：医已用竹叶汤、牛黄膏。钱曰：何治也？医曰：退热退涎。钱曰：何热所作？曰：肺经热而生嗽，嗽久不除生涎。钱曰：本虚而风寒所作，何热也？若作肺热，何不治其肺而反调心。盖竹叶汤、牛黄膏治心药也。医有惭色，钱治愈。<br />
<br />
　　《千金》紫菀汤 治小儿中冷及感寒，暴嗽或上气喉咽鸣，气逆或鼻塞、清水出者方。<br />
<br />
　　紫菀 杏仁 黄芩 当归 甘草（炙。各半两） 麻黄桂心 橘皮 青木香（各六铢） 大黄（一两《婴孺》方用一两半）上十味 咀，以水三升，煮取九合，去滓。六十日至百日儿一服二合半，一百日至二百日儿一服三合。<br />
<br />
　　《千金》五味子汤 治小儿风冷入肺，上气、气逆面青，喘迫咳嗽，昼夜不息，食则吐、不下方。<br />
<br />
　　五味子 当归（各半两） 干姜 桂心（各六铢） 细辛（三铢） 人参 紫菀 甘草（各六铢） 款冬花（三铢） 大黄（一两半） 麻黄（六铢。《婴孺》方用半两）上十一味 咀，以水二升半，煮取九合，去滓。儿六十日至百日，一服二合半。一百日至二百日，一服三合。其大黄别浸一宿下。（一方无款冬花、大黄，有大枣三枚。）《千金》治小儿暴冷嗽及积风冷嗽，兼气逆鸣。<br />
<br />
　　菖蒲丸方菖蒲 乌头（炮，去皮尖） 杏仁 矾石 细辛 皂荚（各六铢） 款冬花 干姜（炮） 桂心 紫菀（各十八铢） 蜀椒（五铢） 吴茱萸（六合）上十二味末之，蜜丸如桐子大。三岁儿饮服五丸，加至十丸，日三。儿小以意减之，儿大以意加之。暴嗽数服便瘥。<br />
<br />
　　太医局润肺散 治小儿寒壅相交，肺气不利，咳嗽喘急，语声不出，痰涎壅塞，胸膈烦满，鼻塞清涕，咽喉干痛。<br />
<br />
　　麻黄（去根节） 人参（去芦头。各二两） 贝母（去心，麸炒黄） 杏仁（汤浸，去皮尖，焙令干，麸炒黄。各二两半） 甘草（炙，锉，一两） 陈橘皮（汤浸，去白，一分） 桔梗 阿胶（炒令黄。各半两）上件同杵，罗为细末。每服一钱，水八分，煎六分，去滓温服，食后。<br />
<br />
　　太医局华盖散 治小儿肺感寒邪，咳嗽上气，胸膈烦满，项背拘急，声重鼻塞，头昏目眩，痰气不利，呀呷有声。<br />
<br />
　　紫苏子（隔纸炒） 麻黄（去根节，汤浴过） 杏仁（去皮尖，炒） 桑白皮（蜜炙） 赤茯苓（去皮） 陈皮（去白。各半两） 甘草（炙，一分）上七味为末。每服一钱，水一小盏，煎至五分，去滓，温温服。<br />
<br />
　　太医局人参半夏丸 治小儿肺胃受冷，咳嗽气急，胸膈痞满，喉中呀呷，呕吐涎沫，乳食不下。亦治疟嗽。<br />
<br />
　　人参（去芦头） 细辛（去苗） 陈橘皮（各二两） 丁香 半夏（汤浸七次，切，焙） 浓朴（去粗皮。各四两）上为细末，用生姜汁打面糊和丸如麻子大。三岁儿服二十丸。生姜汤下，食后服。量儿大小加减。<br />
<br />
　　《婴孺》治少小肺冷嗽，呼吸多要得于寒者。<br />
<br />
　　紫菀丸方紫菀（三分） 矾石（烧） 桂心（各二分）上为末，鸡子黄和丸小豆大。乳送三丸，大人七丸，日三。常用良。<br />
<br />
　　《婴孺》治小儿风冷入肺。嗽，日夜不息。昼或小瘥，至夜即甚，食饮不下。<br />
<br />
　　五味汤方五味子 甘草（炙） 当归 人参 麻黄（去节） 紫菀 桂心 款冬花（各三分） 细辛 地黄（各一分） 枣（二十枚，劈）上水三升，先煮麻黄去沫，下药煮一升。一服二合，小儿一合。<br />
<br />
　　钱乙百部丸 治小儿肺寒、壅嗽微喘。<br />
<br />
　　百部（焙干，秤） 麻黄（去节，先作末。各三分） 杏仁（四十粒，去皮尖，微炒，煮三、五沸，研入药）上拌和匀，熟蜜为丸皂子大。温水化下三、二丸，无时，日三、四。此本方也。仲阳加松子仁五十个，糖丸之，含化大妙。<br />
<br />
　　张涣木香半夏丹 治小儿胃寒，咳嗽。<br />
<br />
　　木香 半夏（汤浸七次，焙干） 肉豆蔻（各一两） 藿香叶 丁香 白术（炮。各半两）上件捣，罗为细末，取生姜自然汁和如黍米大。每服十粒，煎人参汤下。量儿大小以意加减。<br />
<br />
　　《惠眼观证》皂荚丸 治小儿冷嗽。<br />
<br />
　　皂荚（不 者，炙） 肉桂（去皮） 白姜（炮）上等分为末，炼蜜为丸如○此大。每服五丸，大小加减，熟水吞下。<br />
<br />
　　《王氏手集》紫苏杏仁散 治小儿感寒，肺气壅滞，壮热咳嗽，鼻塞清涕，语声不出，胸膈膨胀，痰实呕逆，咽嗌疼痛，烦渴喘急。<br />
<br />
　　紫苏（炙） 杏仁（各炒） 甘草（炙） 麻黄（去节。各等分）上为粗末。每服一钱，水六分，煎至三分，去滓。食后温服。<br />
<br />
　　《王氏手集》润肺膏丸 治小儿寒壅咳嗽。<br />
<br />
　　水蓼 桑钭 覆盆子 枸杞子（各半两） 皂儿（炮） 杜茴香 生姜 甘草（各一两） 京三棱（炮） 胡桃（十个）上为细末，炼蜜为丸，一两作八十丸，细嚼，温熟水下。儿小白汤化下。<br />
<br />
　　《王氏手集》五味子膏 调匀小儿肺胃，止咳嗽呕逆，中寒喘满，可思乳食。<br />
<br />
　　五味子 人参 白术 官桂 干姜上各等分为细末，炼蜜为丸，一两作八十丸。每服一丸，沸汤化下，日三、四服。<br />
<br />
　　《吉氏家传》治小儿一切寒嗽。<br />
<br />
　　川乌（大者，炮，去皮尖）上为细末，用生姜自然汁为丸如小绿豆大。每服七丸或十丸，大人亦可服。熟水下，朱砂为衣。<br />
<br />
　　卷第十六<br />
<br />
　　热嗽第十钱乙论温冷用药云：东都张氏孙九岁，病肺热。他医以犀、珠、龙、麝、生牛黄治之，一月不愈。其证嗽喘闷乱，饮水不止，全不能食。钱氏用使君子丸、益黄散。张曰：本有热，何以又行温药？他医用凉药攻之，一月尚无效。钱曰：凉药久则寒，不能食。小儿虚不能食，当补脾。候饮食如故，即泻肺经，病必愈矣。服补脾药二日，其子欲饮食，钱以泻白散泻肺，遂愈十分。张曰：何以不虚？钱曰：先实其脾，然后泻肺，故不虚也。<br />
<br />
　　《谭氏殊圣》方：小儿频嗽又饶啼，喘息时时似火堆。此是乳食冲膈热，莫冤神灶恐延迟。沙糖元剑涂酥炙，杵合根据方请不疑。更取麦门知母等、三焦洗了是良医。<br />
<br />
　　知母散知母 麦门冬 甘草（各一分，生） 皂角（半分，去皮，酥炙，用盆子合出火毒）上为末。每服二钱，水一盏，同煎至八分，分五服，放冷下。<br />
<br />
　　《婴童宝鉴》治小儿咳嗽，解风热。<br />
<br />
　　一捻金方白僵蚕（直者，一两） 甘草（半两，炙） 延胡索（一分）上件为散。每服一捻，齑汁调下。<br />
<br />
　　《良方》治小儿热嗽。<br />
<br />
　　马牙硝 白矾（各八两） 黄丹（一分）上同研，入合子固济，火烧令红；覆润地一夜，再研，加龙脑半钱。甘草汤下一字，或半钱。<br />
<br />
　　《张氏家传》治孩儿虚热，生涎、咳嗽。<br />
<br />
　　人参散方人参 贝母（去心，炒） 款冬花（去皮） 半夏（水煮透，干为末，用姜汁作饼子，焙干） 甘草（炙黄。各一钱）上件为细末。每服半钱，水四分，入杏仁二粒，去皮尖，同煎至二分，温服。<br />
<br />
　　《庄氏家传》治小儿脾肺壅热、咳嗽，金华散。并气粗喘。<br />
<br />
　　贝母（七分） 汉防己 甘草（炙。各半分） 马牙硝（半两）上件为细末。每服半钱，水四分或一钱，煎。温服，一日三服。如壅甚，时时与服无妨。<br />
<br />
　　《吉氏家传》治小儿上焦壅热及心肺虚热，嗽不止。<br />
<br />
　　清肺丸好连翘（一两） 脑子（少许，研）上末，炼蜜丸弹子大。食后临卧含化。忌猪肉、湿面。<br />
<br />
　　长沙医者丁时发传半夏散 治小儿肺热咳嗽，止泻润肺。<br />
<br />
　　半夏（一两，姜汁） 贝母（三分） 柴胡（去芦） 杏仁（炒，研） 川升麻 桑白皮（炙） 地骨皮 款冬花 麦门冬（去心） 马兜苓 青橘皮（各半两） 甘草（一分，炙）上为末。每服一钱，薄荷一叶，绵一片裹药末，用水一盏，生姜一片，枣半枚，煎五分。用盏盛，放火上，时时温服。忌生冷、毒物。<br />
<br />
　　卷第十六<br />
<br />
　　久嗽第十一《圣惠》治小儿嗽久不止，心神烦闷。<br />
<br />
　　栝蒌煎方栝蒌（一颗，热者去仁，以童子小便一升相和，研绞取汁） 酥（一两） 甘草（一分，生为末） 蜜（二两）上件以银锅子中熳火煎如稀饧。每服以清粥饮调下半钱，日四、五服。量儿大小以意加减。<br />
<br />
　　《圣惠》治小儿嗽久不止。<br />
<br />
　　不灰木散方不灰木（用牛粪涂，烧令通赤） 贝母（煨令黄） 甘草（炙微赤，锉。以上各半两）上件药捣，粗罗为散。每服一钱，以新汲水一小盏，点生油一、二滴，打令散，煎至五分，去滓。分温二服，日四服。量儿大小以意加减。<br />

                    <br>
                        <br />
　　《婴孺》治小儿咳嗽，经年不瘥，喉鸣喘成疹。<br />
<br />
　　麻黄丸方麻黄（去节） 细辛 甘草（各二分，炙） 款冬花 柴胡 紫菀 茯苓 百部 枳实（炙，各三分） 贝母 大黄（各五分） 黄芩（四分） 杏仁（六分，炒）上为末，蜜丸乌豆大。四、五岁儿一服二十丸，日再稍加之。<br />
<br />
　　《婴孺》治小儿久嗽上气连年，胸中迫满不得卧，但常抱坐。<br />
<br />
　　附子煎丸附子（二个，炮） 款冬花 芎（各二升） 细辛 矾石（各五分） 饴糖（二升） 蜀椒（一升，去汗目合口者） 紫菀（十分） 五味子（四分） 竹根射干（各一把） 白术（二分） 桂心（三分） 酒（三升）上十二味以酒煎，候竹根黄黑，去滓；下饴糖于酒中，更煎令可丸。服桐子大一丸至十丸。<br />
<br />
　　《婴孺》治小儿嗽，经时不瘥，一嗽气绝及伤肺见血。<br />
<br />
　　桑白皮煎方桑根白皮（切，五合，东行者） 白狗肺（一具，切） 甘草 茯苓 升麻 贝母（各二十分） 芍药 杏仁（炒。各十分） 李根白皮（切，四分） 淡竹青皮（八分） 款冬花 麦门冬（去心。各六分） 蜜 地黄汁（各一升） 黄芩（十一分）上以水一斗，煮及三升，去滓，下杏仁膏、地黄汁、蜜，微火上煎，不住搅至二升三合，绵滤绞汁。二、三岁儿一合温服之，日进五服，夜三服。<br />
<br />
　　《凤髓经》杏仁膏 治小儿日久咳嗽不瘥。<br />
<br />
　　杏仁（去皮尖） 茯苓（去皮。各一分） 不蛀皂角（一挺，重一钱半，去皮，蜜炙，干）上为细末，炼蜜为膏一皂子大。薄荷蜜水下。<br />
<br />
　　《庄氏家传》治小儿久嗽不止。<br />
<br />
　　柴胡（去芦） 黄芩（各半两） 甘草（炮，一分）上为末。每服一钱，煎葱汤调下，不过再服。<br />
<br />
　　长沙医者丁时发传：治大人、小儿久嗽不止，痰吐、喘闷、气噎。<br />
<br />
　　知母散知母 贝母 柴胡 黄 （炙） 紫菀（洗） 马兜苓 半夏（白矾水煮，干为度） 杏仁（研，去皮尖） 桑白皮（炙） 白矾（研） 款冬花（各等分）上为细末。每服一钱，水七分盏，同煎三分，去滓，时时服。或生姜自然汁煮糊为丸，每服五、七丸，生姜汤下。<br />
<br />
　　长沙医者丁时发传贝母散 治小儿久嗽、气急。<br />
<br />
　　贝母（煨微黄） 杏仁（汤浸，去皮炒） 麦门冬（去心） 款冬花（各一分） 紫菀（半两，去苗）上为末，用乳汁调下半钱。<br />
<br />
　　长沙医者丁时发传半夏丸 治小儿久嗽、痰吐，头疼。<br />
<br />
　　半夏 天南星（各一两，皂角水二味煮干） 白矾 石膏 川乌头（炮。各一分）上为末，生姜自然汁为丸绿豆大。每服十丸，生姜汤下。<br />
<br />
　　卷第十七（寒热疟瘴）凡二十二门<br />
<br />
　　卷第十七<br />
<br />
　　痰实第一《巢氏病源》小儿痰候：痰者，水饮停积胸膈之间，结聚痰也。小儿饮乳，因冷热不调，停积胸膈之间，结聚成痰。痰多，则令儿饮乳不下，吐涎沫，变结而微壮热也。痰实壮热不止，则发惊痫。<br />
<br />
　　《千金》治小儿痰实结聚，宿癖羸露，不能饮食。<br />
<br />
　　真珠丸方真珠（半两） 麦门冬（去心，一两） 蕤仁（去皮，二百枚） 巴豆（去皮膜，四十粒）上四味末之，蜜丸。期岁儿，服二丸，如小豆大；二百日儿，服如麻子二丸，渐增，以知为度。当下病赤、黄、白、黑葵汁，纵下勿绝药，病尽下自止。久服使小儿肥白，以试验。<br />
<br />
　　《千金》治八岁以上儿，热结痰实，不能食，自下方。<br />
<br />
　　芍药 栀子 知母 大黄（各二两） 柴胡（二两六铢） 升麻 黄连 黄芩（各二两半） 竹叶（切，一升半） 桔梗（一两半） 细辛（十五铢）上十一味 咀，以水六升，煮取一升八合，去滓，分四服。十岁儿为三服。《外台》有枳实、杏仁各一两半，而无桔梗、黄连。<br />
<br />
　　《千金》治十五以下儿，热结多痰，食欲减，自下方。<br />
<br />
　　大黄 柴胡 黄芩（各三两） 枳实（麸炒，一两十八铢） 升麻 芍药 知母 栀子（各二两半） 生姜（十八铢） 杏仁（汤浸去皮尖、二两）竹叶（切，一升半）上十一味， 咀，以水六升半，煮取二升，十岁至十五岁者，分三服。<br />
<br />
　　《经验后方》治大人、小儿痰实，久患风痫，缠喉风，咳嗽，遍身风疹，急中涎潮等。此药不大吐逆，只出涎水方。<br />
<br />
　　瓜蒂（不限多少）上细碾为末，壮年一字；十五以下气怯小儿半字。早晨井华水下一食，须含沙糖一块；良久，涎如水出，年深涎尽，有一块如涎布水上如鉴矣。涎尽食粥一、二日，如吐多困甚，即咽麝香汤一盏即止矣。麝细研，温水调下。昔大平尚书觉昏眩，即服之，取涎有效。<br />
<br />
　　《圣惠》治小儿痰实壮热，心胸壅闷，不欲乳食。<br />
<br />
　　前胡散方前胡（半两，去芦头） 枳壳（麸炒微黄，去瓤） 赤茯苓 川大黄（锉碎，微炒） 甘草（炙微赤，锉。各一分）上件药捣，粗罗为散。每服一钱，以水一小盏，煎至五分。去滓温服，日三、四服。更量儿大小加减服之。<br />
<br />
　　《圣惠》治小儿痰气结实，烦壅。<br />
<br />
　　半夏散方半夏（汤洗七遍去滑） 川大黄（锉碎、微炒） 甘草（炙微赤，锉。各一分） 前胡（半两，去芦头） 川朴硝（一两）上件药捣，粗罗为散。每服一钱，以水一小盏，入生姜少许，煎至五分，去滓。温服，日三、四服。量儿大小以意加减。<br />
<br />
　　《圣惠》治小儿痰壅结实，时欲呕吐。<br />
<br />
　　陈橘皮散方陈橘皮（汤浸、去白瓤，焙） 桑根白皮（锉） 麦门冬（去心，焙。各半两） 川大黄（锉碎，微炒） 前胡（去芦头） 川升麻（各一分）上件药捣，粗罗为散。每服一钱，以水一小盏，煎至五分去滓，不计时候温服。更量儿大小以意加减。<br />
<br />
　　《圣惠》治小儿五、六岁痰实不散，宜服此方。<br />
<br />
　　前胡（去芦头） 川大黄（锉碎，微炒） 枳壳（麸炒微黄，去瓤） 甘草（炙微赤，锉。各一分） 川朴硝（一两）上件药捣，粗罗为散。每服一钱，以水一中盏，入生姜莲子大，煎至六分，去滓。量儿大小分减温服。<br />
<br />
　　《圣惠》治小儿痰实壅闷，时复呕吐，不欲乳食。<br />
<br />
　　赤茯苓散方赤茯苓 川朴硝（各半两） 甘草（炙微赤，锉） 陈橘皮（汤浸、去白瓤，焙） 旋复花（一分）上件药捣，粗罗为散。每服二钱，以水一小盏，入生姜如莲子大，煎五分，去滓。量儿大小分减温服。<br />
<br />
　　《圣惠》治小儿痰实，心胸不利，多欲呕吐。<br />
<br />
　　前胡散方前胡（去芦头，半两） 贝母（煨令黄） 白术 桑根白皮（锉） 人参（去芦头。各一分） 陈橘皮（半分，汤浸、去白瓤，焙）上件药捣，粗罗为散。每服一钱，以水一小盏，煎至五分去滓。不计时候温服。量儿大小加减服之。<br />
<br />
　　《圣惠》治小儿痰实，往来寒热，不欲饮食，肌体羸瘦。<br />
<br />
　　芒硝丸方川芒硝 川大黄（锉碎，微炒） 代赭石（各半两） 半夏（汤浸七遍去滑） 甘遂（微炒。<br />
<br />
　　各一分） 杏仁（十粒，汤浸，去皮尖、双仁，麸炒微黄）上件药捣，罗为末，炼蜜和丸如绿豆大。空心以温水下两丸。量大小加减与服之。<br />
<br />
　　《灵苑》治小儿痰实结滞，时发寒热，胸中涎壅及哮呷喘急，烦躁不得睡眠。<br />
<br />
　　犀角丸方犀角（一钱，醋末） 白术 桔梗 陈橘皮（各一钱） 金银箔（各用三片，以水银一钱，结成砂子） 巴豆（三粒，去皮，以枣子一个裹之烧令香熟，只取巴豆细研）上件七味，同研令匀，以炼蜜为丸如小豆大。每服一丸至二丸，用薄荷水研下。量儿大小，临时加减丸数。<br />
<br />
　　《婴孺》治小儿膈上有痰饮。<br />
<br />
　　疟候方常山（五分） 知母（四分） 松萝 甘草（炙。各三分）上水一升，浸一宿，煮五沸，去滓。空心服三合，当出痰为度。<br />
<br />
　　张涣香橘皮丹 消小儿宿食痰滞。<br />
<br />
　　陈橘皮（去白，焙干） 木香（各一两） 白术（炮） 草豆蔻（面裹微炮） 牵牛子 姜黄（各半两）上件捣，罗为细末，滴水和丸如黍米大。每服十粒，煎葱白汤下。大小便涩或不通，即乳食前服之。<br />
<br />
　　张涣枳壳汤 治小儿痰实，壮热不除。<br />
<br />
　　枳壳（麸炒，去瓤） 半夏（汤洗七遍，焙干） 木香 前胡（各一两） 干姜 甘草（炙。各半两）上件捣，罗为细末。每服一钱，水一小盏，入生姜三片、陈橘皮少许，同煎至六分去滓，放温服。<br />
<br />
　　张涣前胡半夏丹 治小儿痰实壮热。<br />
<br />
　　前胡 半夏（各一两，汤洗七遍，焙干） 川朴硝 麦门冬（去心） 大黄（炮。各半两）上件捣，罗为细末，取生姜汁和丸如黍米大。每服十粒，煎人参汤下。<br />
<br />
　　张涣神曲汤 治小儿痰实。<br />
<br />
　　神曲（微炒） 姜黄 木香 半夏（用生姜八两，切作片子，同捣成膏，慢火焙，炙令黄。各一两） 甘草（炙） 青橘皮（炒黄） 白茯苓（各半两）上件捣，罗为细末。每服半钱，入盐少许，沸汤点，放温热服。<br />
<br />
　　张涣白金丹 消小儿痰实，利胸膈。<br />
<br />
　　前胡 桑白皮（锉） 半夏（汤泡七遍） 白术（炮。各一两） 人参（去芦头） 陈橘皮（各半两） 甘遂（一分，微炒）上件捣，罗为细末，炼蜜和丸如黍米同大。温水下五粒至七粒；周 小儿并二、三岁只可服三粒。以上临时加减。<br />
<br />
　　《保生信效方》逍遥丸 治膈实气痞，痰盛喘促。<br />
<br />
　　半夏（汤浸洗七次，焙，二两） 枳实（去瓤，麸炒） 槟榔（锉） 赤茯苓（去粗皮。各一两）上同为细末，生姜自然汁煮面糊和丸如绿豆大。每服二、三十丸，荆芥汤送下。别作小丸与小儿。<br />
<br />
　　《吴氏家传》治大人、小儿风壅，咽喉不利，痰实烦渴，困倦头昏；或发潮热，及一切风痰疮疥，并宜服之。<br />
<br />
　　龙脑 薄荷叶（去沙土，用十两） 栝蒌根（生用一两） 荆芥穗（生用四两） 甘草（生用五两一分） 缩砂仁（生用三两）上件为细末，每四两药末入炒盐末一两，研匀，以瓷器盛贮。每服一钱，如茶点吃。<br />
<br />
　　《吉氏家传》治小儿生百日以来痰实。<br />
<br />
　　柴胡（半分） 当归 大黄（各二铢） 甘草（炙） 茯苓（各三钱）上水四合，煎取一合，去滓。分两日与服。<br />
<br />
　　《吉氏家传》又方黄连 人参 朴硝（各三铢）上以水二大合，煎半合，三次与服。<br />
<br />
　　《吉氏家传》小儿二岁痰实方白槟榔（一枚） 青木香（半分） 大黄（一分） 茯苓（二分）上以水五大合，煎二合去滓，服二次。<br />
<br />
　　《吉氏家传》又方黄连 黄芩 生姜（各二分）上以水五合，煎三合，去滓服尽。<br />
<br />
　　《吉氏家传》治四、五岁儿痰实。<br />
<br />
　　大黄 人参（各一分） 浓朴 甘草（各半分） 朴硝（二铢，汤化）上以水五大合，煎二合去滓；下朴硝，一日服之。<br />
<br />
　　《吉氏家传》治六岁儿痰实。<br />
<br />
　　半夏（洗七次） 草果子（各二枚） 朴硝（二铢） 生姜（二块，各如杏仁大）上末以水六合，煎三合，去滓；下朴硝，空心、日二服。<br />
<br />
　　《吉氏家传》治七、八岁儿痰实。<br />
<br />
　　黄芩 前胡（各一分） 黄连（三分） 山栀子（七个）上末以水九合，煎五合服。<br />
<br />
　　长沙医者丁时发传黑散子 治小儿涎壅，咳嗽吐逆。<br />
<br />
　　天南星 半夏 猪牙皂角 巴豆 白矾上件等分，入瓦罐子，用火 ，存性，每用半钱。齑汁调下，或麦门冬、桑白皮汤入蜜下。<br />
<br />
　　长沙医者郑愈传治 小儿咽喉涎鸣如锯，兼伤寒身热面赤，一切涎等。<br />
<br />
　　坏涎丸方半夏（二钱，研，以生姜自然汁搜作饼子，用慢火炙黄干） 粉霜 铅白霜 巴豆霜 雄黄 蝎梢（各半钱）上各为末，再研令匀，稀曲糊为丸如此○大。取涎每服五丸，用灯心汤化破。如涎未下，再用灯心汤投下即吐。如取涎连三服即泻，补之。<br />
<br />
　　卷第十七<br />
<br />
　　寒热往来第二《巢氏病源》小儿寒热往来候：风邪外客于皮肤，而内痰饮渍于脏腑，致令血气不和，阴阳更相乘克。阳胜则热，阴胜则寒。阴阳之气为邪所乘，邪与正相干，阴阳交争，时发时止，则寒热往来也。<br />
<br />
　　张涣论：小儿内有痰饮，渍于脏腑，因外感风邪，与正气相干，则成寒热往来之病。甚者，已渐羸瘦。又痰实壮热不除者，变成惊痫。又夏伤于暑者，至秋成疟。<br />
<br />
　　《婴童宝鉴》小儿寒热往来歌：邪入皮肤里，远归脏腑巡；阴阳多斗争，寒热往来频。<br />
<br />
　　《千金》治小儿卒寒热不佳，不能服药。<br />
<br />
　　莽草汤浴方莽草 丹参 桂心（各三两） 菖蒲（半斤） 蛇床子（二两） 雷丸（一升）上六味 咀，以水二斗，煮三、五沸，适寒温以浴儿。避目及阴。<br />
<br />
　　《千金》治小儿忽寒热。<br />
<br />
　　雷丸汤浴方雷丸（二十枚） 大黄（四两） 苦参 石膏（各三两） 黄芩（一两） 丹参（二两）上六味 咀，以水二斗，煮取一斗半，浴儿避目及阴。浴讫以粉粉之，勿浓衣。一宿复浴。<br />
<br />
　　《千金》治小儿生一月至五月，乍寒乍热方。<br />
<br />
　　上细切柳枝，煮取汁洗儿。若渴，绞冬瓜汁服之。<br />
<br />
　　《仙人水鉴》：孩子百日内忽有寒热，何以治之？与冷药吃即乳寒呕逆；若热药治之，其病加甚。无神法圣术，因循丧儿之命。博览石室秘方，用之应妙。<br />
<br />
　　桃花荫末一钱余，甘草充汤力更殊；蓝花只消一、两字（阴干），灌之入口立消除。<br />
<br />
　　上三味为末。每服半钱，汤调灌之。<br />
<br />
　　《伤寒类要》疗小儿寒热及热气中人。<br />
<br />
　　上用猪后蹄烧灰研末，以乳汁调一撮，服之效。<br />
<br />
　　《圣惠》治小儿寒热往来，面色痿黄。<br />
<br />
　　柴胡散方柴胡（半两，去苗） 石膏（一两） 川大黄（锉碎，微炒） 麻黄（去根节） 秦艽（去苗） 常山（各一分）上件药捣，粗罗为散。每服一钱，以水一小盏，煎至五分，去滓。温服，日三服。量儿大小以意加减。<br />

                    <br>
                        <br />
　　太医局小柴胡汤 治大人、小儿伤寒，温热病；身热恶风，颈项强急，胸满胁痛，呕哕烦渴，寒热往来，身面皆黄，小便不利，大便秘硬。或过经未解，或潮热不除，及瘥后劳复，发热头痛；妇人伤风，头痛烦热，经血适断，寒热如疟，发作有时。及产后伤风，头痛烦热，并宜服之。<br />
<br />
　　柴胡（去芦头，秤半斤） 黄芩 人参（去芦头，秤） 甘草（炙。各三两） 半夏（汤洗七次，焙干，秤二两半）上五味同为粗末。每服三大钱，以水一盏半，入生姜五片，枣一个掰破，同煎至七分，滤去滓，稍热服，不计时服。小儿分作二服，更量大小加减。<br />
<br />
　　张涣秦艽汤方 治小儿寒热往来病。<br />
<br />
　　秦艽（去苗） 鳖甲（醋炙微黄，去裙 。各一两） 川大黄（锉碎，微炒） 麻黄（去根节。各半两）竹茹 甘草（炙。各一分）上件捣，罗为粗散。每服一钱，水一盏，入葱白二寸，同煎至五分，去滓温服，量儿大小加减。<br />
<br />
　　张涣又方人参前胡散人参（去芦头） 前胡 柴胡（去苗。各一两） 桔梗 地骨皮 甘草（炙） 半夏（汤洗七遍，焙干。各半两）上件捣，罗为细末。每服一大钱，水一小盏，入生姜二片，煎至半盏，去滓，放温服。量儿大小加减。<br />
<br />
　　张涣又方芍药汤赤芍药（一两） 黄芩 当归（锉，焙干） 柴胡（各半两） 肉桂 甘草（炙。各一分）上件捣，罗为细末。每服一钱，水八分一盏，入生姜二片，枣一枚，同煎至五分，去滓温服。量儿大小加减。<br />
<br />
　　《庄氏家传》疗少小卒寒热不佳，不能服药。<br />
<br />
　　李叶浴儿方上用李叶不拘多少煮汤。（又白芷；又苦参。）《王氏手集》柴胡人参汤 治小儿脾热生风，往来寒热。<br />
<br />
　　柴胡 人参 芍药 茯苓 甘草（炙）上等分。每服二钱，水一盏，入生姜三片，煎至四分，温服。<br />
<br />
　　卷第十七<br />
<br />
　　寒热五脏烦满第三《巢氏病源》小儿往来五脏烦满候：风邪外客于皮肤，而内痰饮渍于腑脏，致令血气不和，阴阳交争，故寒热往来。而热乘五脏，气渍不泄，故寒热往来而五脏烦满。<br />
<br />
　　《玉诀》小儿寒热虚积候歌：频频发热藏中图，有积因伤未退除；颊赤口疮多躁渴，痰生不食胃还虚。<br />
<br />
　　此患先调气；次取虚积，下涎；后补虚即安也。<br />
<br />
　　《玉诀》又寒热虚积候云：此候先调气，次解虚热，有热不去，下真珠丸取（方在后。）《玉诀》真珠丸 治小儿寒热虚积，五脏烦满；及下风涎积滞，惊食疳积。<br />
<br />
　　南星 半夏 滑石（各末二钱） 轻粉（四钱匕） 巴豆（二、七粒，去心、油）上末之，面糊丸芥子大。每服十五、二十丸。煎葱汤吞下。<br />
<br />
　　卷第十七<br />
<br />
　　寒热腹痛第四《巢氏病源》小儿寒热往来腹痛候：风邪外客于皮肤，而内痰饮渍于腑脏，血气不和，则阴阳交争，故寒热往来。而脏虚本挟宿寒，邪入于脏，与寒相搏，而击于脏气，故寒热往来而复痛也。<br />
<br />
　　《千金》治小儿寒热进退，啼呼腹痛。<br />
<br />
　　生地黄汤方生地黄 桂心（各二两）上 咀，以水三升，煮取一升，期岁以下服二合，以上三合。<br />
<br />
　　《圣惠》治小儿寒热往来，啼呼腹痛。宜服赤芍药散方赤芍药 当归（锉碎，微炒） 寒水石 甘草（炙微赤，锉） 黄芩（各半两） 桂心（一两）上件药捣，粗罗为散。每服一钱，以水一小盏，入生地黄半分，煎至五分，去滓。不计时候温服。量儿大小加减服之。<br />
<br />
　　《圣惠》治小儿胁下有气块，腹痛喘逆，气息难为，往来寒热，羸瘦不食。<br />
<br />
　　马通粟丸方马通内粟 细辛 紫菀（洗去苗土） 杏仁（汤浸去皮尖、双仁，麸炒微黄。各三分） 石膏 五味子 秦艽（去苗） 白茯苓 半夏（汤洗七遍去滑。各一分）上件药捣，罗为末，炼蜜和丸如麻子大。每服以粥饮下五丸，日三服。量儿大小以意加减。<br />
<br />
　　《婴孺》治少小寒热进退，啼呼腹痛。<br />
<br />
　　六味汤方地黄 桂心（各八分） 芍药 寒水石 黄芩（炙） 甘草（炙。各二分）上切细，以水三升，煮一升半。一岁儿二合至三合量与服之。<br />
<br />
　　卷第十七<br />
<br />
　　寒热结实第五《巢氏病源》小儿寒热结实候：外为风邪客于皮肤，而内痰饮渍于腑脏，使血气不和，阴阳交争，则发寒热。<br />
<br />
　　而脏气本实，复为寒热所乘，则积气在内，使人胸胁心腹烦热而满，大便苦难，小便赤涩，是为寒热结实也。<br />
<br />
　　《千金》：小儿连连壮热，实滞不去，寒热往来，微惊悸方。<br />
<br />
　　大黄（一两） 黄芩 栝蒌根 甘草（炙。各十八铢） 滑石（二两） 桂心 牡蛎 人参 龙骨 凝水石 白石脂 硝石（各半两）上十二味 咀，以水四升，煮取一升半。服三合，一日一夜令尽，虽吐亦与之。一本加紫石英半两。<br />
<br />
　　《圣惠》治小儿寒热结实，或热攻冲心，肺气急，昼夜自汗，日渐消瘦，不吃乳食。<br />
<br />
　　柴胡丸方柴胡（去苗） 川大黄（锉碎，微炒） 鳖甲（涂醋炙微黄，去裙 。各半两） 赤茯苓 人参（去芦头） 木香 桂心 枳壳（麸炒微黄，去瓤） 甘草（炙微赤，锉。各一分）上件药捣，罗为末，炼蜜和丸如麻子大。每服用温水下五丸，日三服。量儿大小加减服之。<br />
<br />
　　《圣惠》治小儿增寒壮热，发歇不定，腹中结实，不能乳食。<br />
<br />
　　大黄丸方川大黄（锉碎，微炒） 柴胡（去苗） 槟榔（各半两） 赤茯苓 人参（去芦头） 木香 桂心 枳壳（麸炒微黄，去瓤） 桃仁（汤浸，去皮尖、双仁，麸炒微黄。各一分）上件药捣，罗为末，炼蜜和丸如麻子大。每服以温水下五丸，日三服。量儿大小加减服之。<br />
<br />
　　《圣惠》治小儿寒热结实，胁下妨闷，不欲乳食。<br />
<br />
　　鳖甲散方鳖甲（涂醋炙令黄，去裙 ） 赤茯苓 枳壳（麸炒微黄，去瓤。各半两） 川大黄（锉碎，微炒） 川朴硝（各一两）上件药捣，粗罗为末。每服一钱。以水一小盏，煎至五分，去滓。放温，不计时候。量儿大小分减温服。<br />
<br />
　　《圣惠》治小儿宿食，痰癖寒热，腑脏结实。<br />
<br />
　　宜服芒硝丸方川芒硝 川大黄（锉碎，微炒） 代赭石（各半两） 甘遂 半夏（汤泡七次，去滑。<br />
<br />
　　各一分） 巴豆（二十枚，去皮、心、膜，纸裹压去油） 杏仁（二、七枚，去皮尖，另研）上件药捣，罗为末，与巴豆、杏仁膏一处研匀，炼蜜和捣三、二百杵，丸如绿豆大。五、六岁儿空腹以温水下一丸，以利为度。<br />
<br />
　　《圣惠》治小儿腹有积滞，致生寒热，腑脏结实，心腹气胀，常多少力。<br />
<br />
　　五灵脂丸方五灵脂 木香（各半两） 陈橘皮（三分，汤浸、去白瓤，焙） 川大黄（锉碎，微炒） 巴豆霜（各一分）上件药捣，罗为末，入巴豆霜同研令匀，用软饭和丸如黍米大。每服以粥饮下两丸，儿小即一丸。<br />
<br />
　　卷第十七<br />
<br />
　　寒热食不消第六《巢氏病源》小儿寒热往来食不消候：风邪客于皮肤，内有痰饮渍于脏腑，使血气不和，阴阳交争，则寒热往来。其脾胃之气宿挟虚冷，表虽寒热而内冷发动，故食不消也。<br />
<br />
　　《千金翼》治小儿寒热咳逆，膈中有癖乳，若吐不欲食方。<br />
<br />
　　干地黄（四两） 麦门冬（去心） 五味子 蜜（各半斤） 大黄 硝石（各一两）上六味 咀，以水三升，煮取一升，去滓；内硝石、蜜更煮令沸。服二合，日三。胸中当有宿乳一升许出。<br />
<br />
　　儿大者服五合。<br />
<br />
　　《圣惠》治小儿寒热往来，头疼呕吐及乳癖。<br />
<br />
　　诃梨勒丸方诃梨勒皮 木香 人参（去头芦） 赤茯苓 桂心 川大黄（锉碎，微炒） 陈橘皮（汤浸、去白瓤，焙。<br />
<br />
　　各半两） 柴胡（三分，去苗）上件药捣，罗为末，炼蜜和丸如麻子大。每服以薄荷生姜汤下五丸，日三、四服。更量儿大小以意加减。<br />
<br />
　　卷第十七<br />
<br />
　　寒热能食不生肌肉第七《巢氏病源》小儿寒热往来，能食不生肌肉候：风邪客于皮肤，内有痰饮渍于腑脏，使血气不和，阴阳交争，故发寒热往来。胃气挟热，热则消谷，谷消则引食。阴阳交争为血气不和；血气不和则不能充养身体，故寒热往来，虽能食而不生肌肉也。<br />
<br />
　　《外台》：《古今录验》疗小儿寒热，食不生肌肉。<br />
<br />
　　大黄丸方大黄（一两，蒸之二斗米下） 桂心 干姜（炮。各二分） 巴豆（五十粒，去心、皮，熬） 硝石（三分，熬，无者以芒硝代之）上五味捣筛四味，别捣巴豆令如泥，合和以蜜，更捣二千杵，丸如桐子大。坏一丸，汤服之。但热在膈上当吐；在膈下当利，预作粥。如服已吐、下，丸法服药。两食顷不吐、下，以热饮动之。若不得吐、下，可更服一丸半，能药壮人可二丸。此药优于他下药丸，故宜大小。下多，冷粥解之。若有疮，绵挺如指，蜜和一丸涂挺头，旦内疮中，隅出之，不瘥更作。温病不得大便，服之得下佳。宿食不消亦服之。飞尸遁尸，浆服半丸，日一，应须臾止。心腹胀满痛，服一丸。疟者，根据发日宿勿食，清晨服一丸。壮人服二丸。得吐、下，忍饥过发时乃食。妇人产后血结，中奔走，起上下，或绝产无子、或月经不调，面目青黄，服半丸。小儿淋沥寒热，胪胀、大腹不欲食，食不生肌，三、四岁如麻子服一丸，日一；六、七岁儿服二丸。比三十日，心腹诸病瘥。儿小半之愈，大良。忌野猪肉、芦笋、生葱。<br />
<br />
　　卷第十七<br />
<br />
　　寒热不食羸瘦第八《圣惠》治小儿寒热往来，四肢羸瘦。<br />
<br />
　　鳖甲散方鳖甲（三分，涂醋炙微黄） 淡竹茹 川大黄（锉碎，微炒。各一分） 常山（一杏仁许大）上件药捣，粗罗为散。每服一钱，以水一小盏，入葱白二寸，同煎至五分去滓；研入麝香一豆大，更煎一两沸温服，日三服。更量儿大小以意加减。<br />
<br />
　　《圣惠》治小儿寒热往来，腹胀，渐瘦不能饮食。宜服鳖甲散方鳖甲（一两，涂醋炙令黄，去裙 ） 赤茯苓 子芩 赤芍药当归（锉，微炒） 川大黄（锉碎，微炒） 甘草（炙微赤，锉） 知母（各半两）柴胡（去苗，三分） 诃梨勒皮（三分） 槟榔（三枚） 陈橘皮（汤浸，去白瓤，焙，用三分）上件药捣，粗罗为散。每服一钱，以水一小盏，入生姜少许，煎至五分去滓，不计时候温服。量儿大小加减服之，以利为度。<br />
<br />
　　《圣惠》治小儿寒热往来，乳食不下，四肢无力，心腹胀满，上焦痰壅，渐渐羸瘦。<br />
<br />
　　柴胡散方柴胡（去苗） 鳖甲（涂醋炙令黄，去裙 。各一两） 人参 前胡 桔梗（各去芦头） 诃梨勒皮 地骨皮 赤芍药 杏仁（汤浸，去皮尖、双仁，麸炒微黄） 陈橘皮（汤浸、去瓤，焙。各半两）上件药捣，筛为散。每服一钱，水一小盏，煎至五分，去滓，不计时候温服。量儿大小加减服之。<br />
<br />
　　《圣惠》治小儿寒热往来，不能乳食，羸瘦，心腹胀。<br />
<br />
　　五味子散五味子 当归（锉碎，微炒） 人参 桔梗 前胡（各去芦头） 白术 赤茯苓 黄芩（各用一分） 甘草（半分，炙微赤，锉） 麦门冬（半两，去心，焙）上件药捣，粗罗为散。每服一钱，以水一小盏，煎至五分，去滓。温服，日三、四服。更量儿大小以意加减。<br />
<br />
　　《圣惠》治小儿寒热往来，食少羸瘦。<br />
<br />
　　人参散方人参（去芦头） 黄 （锉） 柴胡（去苗） 白茯苓 鳖甲（涂醋炙令黄，去裙 ） 木香（各半两） 甘草（炙微赤，锉） 白术 桃仁（汤浸，去皮尖、双仁，麸炒微黄，各一分） 诃梨勒皮（三分）上件药捣，细罗为散。不计时候，以粥饮调下半钱。量儿大小加减服之。<br />
<br />
　　《圣惠》治小儿往来寒热，多汗心烦，小便赤黄，不欲乳食，四肢羸瘦。<br />
<br />
　　黄 丸方黄 （锉） 麦门冬（去心，焙） 赤茯苓 白术 子芩 甘草（各一分） 柴胡（去苗） 鳖甲（涂醋、炙令黄，去裙 。各半两）上件药捣，罗为末，炼蜜和丸如绿豆大。每服以粥饮下五丸，日三、四服。量儿大小加减服之。<br />
<br />
　　《圣惠》治小儿乳食不节，伤于脾胃，致往来寒热，时复呕吐，不欲乳食，日渐羸瘦。宜服槟榔丸方槟榔 丁香 桂心 人参（去芦头。各一分） 川大黄（锉碎，微炒） 诃梨勒皮 陈橘皮（汤浸、去白瓤，焙。各半两）上件药捣，罗为末，炼蜜和丸如绿豆大。不计时候，以薄荷生姜汤研下五丸。看儿大小加减服之。<br />
<br />
　　张涣香甲散方 治寒热往来肌瘦。<br />
<br />
　　鳖甲（酥炙黄，去裙 ） 木香（各一两） 川大黄（微炒） 陈橘皮（去白，焙干） 当归（洗，焙干） 柴胡（去苗） 知母 甘草（炙。各半两） 槟榔（三枚）上件捣，罗为粗散。每服一钱，水一小盏，入生姜二片，煎至六分，去滓温服。量儿大小加减。<br />
<br />
　　卷第十七<br />
<br />
　　疟疾第九《巢氏病源》疟疾候：疟病者，由夏伤于暑，客在皮肤，至秋因劳动血气，腠理虚而风邪乘之。动前暑热，正邪相击，阴阳交争，阳盛则热，阴盛则寒，阴阳更盛更虚，故发寒热；阴阳相离，则寒热候歇。若邪动气至交争复发，故疟休作有时。其发时节渐晏者，此由邪客于风府，邪循膂而下，卫气一日一夜常大食于风府，其明日，日下一节，故其作日晏。其发早者，卫气之行风府，日下一节，二十一日下至尾 ，二十二日入脊内，上注于伏卫之脉，其行九日出于缺盆之内；其气既上，故其病发更早。其间日发者，由邪气内搏五脏，横连募原，其道远，其气深，其行迟，不能日作，故间日蓄积乃发也。小儿未能触于暑而亦病疟者，是乳母抱持解脱，不避风者也。<br />
<br />
　　《圣惠》：夫小儿疟病者，是夏伤于暑，热客于皮肤，至秋复为风邪所折，阴阳交争，故发寒热而成疟也。<br />
<br />
　　几发欲解则有汗出，汗出多则津液减耗。又热乘于脏则生虚躁，其疟瘥之后，腑脏未得，腹内犹有热，故渴而引饮也。若引饮不止，小便涩者，则变成饮癖也。<br />

                    </div></div><hr><script charset='utf-8' src='../js/footer.js'></script></body></html>