<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法张聿青医案' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>张聿青医案</center></div><div class='fo'><center>经文出处:来自殆知阁</center><br/><br>
                        <br />
<br />
　　张聿青医案 清 张聿青<br />
<br />
　　例言<br />
<br />
　　一是编次序，先外感，次内伤，次杂病，古则取法金匮，近则以准绳医通诸家为准。<br />
<br />
　　一每病以主病为纲，而相类者附之，如类中附于中风门是。<br />
<br />
　　一六经病总名伤寒，而东南之区，真伤寒少，温病为多。内经云、热病者，皆伤寒之类也。南阳于中风伤寒后，即继以温病风温两条。难经则云伤寒有五。窃谓伤寒与温病，南北对峙，伤寒可以该温病，温病亦可以该伤寒，在冬为冬温，在春为风温，在夏为温热，长夏为湿温，交三伏后则为伏暑，在秋为秋燥，俗亦谓秋温，此就时令言之也。南阳则以温病之重者为风温，今人亦或谓之伏温，故以风温为温病之提纲，而冬温温热秋燥皆附之。惟湿温与伏暑截燃不同，另立专门。鄙陋之见向所得诸师承加以数年之涉猎，略述编次之意如下。<br />
<br />
　　一平时论著及改窜门下之作，先师向有编订付刊之志，而未竟厥功原稿为哲嗣借出，去岁哲嗣云亡追寻不得姑将旧抄若干篇，附于本案之后片鳞半爪，不忍抛弃汇而集之，不屑贻讥于大雅也。<br />
<br />
　　张聿青先生传<br />
<br />
　　三吴古多良医，明清之世，松江李中梓、常熟缪希雍、吴江徐大椿、吴县叶桂、元和陆懋修，闻望着述，后先辉映，虽所诣有纯驳，可谓卓然能树立者矣。其后乃有无锡张聿青先生，先生讳乃修，父工医，先生少承家学，益孟晋， 思博稽，以仲景之书为宗，而斟酌刘李朱薛诸家之说，论病处方，变化万端，非姝姝守一先生之言者。平生论述甚多，散佚不存，仅得其诸论一二，其论霍乱云、霍乱热多寒少，孟英固自言之。但其论寒热二证，有一定之据，如热病则于未病之前数日，先有目中溜火肛门灼热等象。然历见患病者，一吐一泻，无不肢冷粘汗，脉伏不起，大烦大渴，螺文缩陷，甚则失音目陷，虽投白虎得生之热证，未必于未病之前如孟英所云也。而投理中四逆得生之寒症，未必不烦不渴，神情狂越，与热证相似也。村医每见肢冷脉伏，不问口渴，不验舌色，妄投四逆而霍然向愈。亦有肢冷脉伏，大烦大渴，渴而能饮，投白虎地浆而竟毙者。余以三十年阅历，始知热证于未病前先见火象之说，殊难为信。惟一经芳开，热象发现，对病用药，方无误治。盖热症有湿邪外遏，寒证为阳气闭塞，芳开之法，亦分温清。<br />
<br />
　　然热证而投以温开，亦可透发，寒证而投以清开，则反凝涩，此大害也。尤可恶者，随意呼名，如绞肠、吊脚、瘪螺之类，霍乱之甚者，螺文无不瘪，经云、卫气者所以温分肉，充皮肤，肥腠理，司开合者也。霍乱则卫气闭塞譬如纳手于水，湿气抑遏卫气不行亦致螺陷，即此意也其论燥曰、秋分以后或病咳热，或渴或否，其变险也，气喘痰鸣，痰浓而稠，毙者甚多，论者目为风温，此燥症也。秋令久燥，金乘所胜，所不胜来复其克金也势若燎原壮火食气，则肺气伤火烁津液则肺阴伤。粘痰即被熬之津液也，然痰色多黄则又挟湿火为燥之复，气湿即燥之化气也。吴鞠通谓伏气为火，化气为湿，复而且化，故痰兼湿黄化少复多，故湿不能济其燥。是知复气伤肺，由内而起之枯燥，与天气清冷之燥，判若霄渊有舌可验，有脉可凭，有象可稽也。晚年居沪上，名益重，远方求治者踵相接。当是时，天下大医，群萃上海，青浦陈莲舫、武进费绳甫尤着，其人善夤缘冒进，借声势，或称御医以撼庸俗、饵高糈，然其术亦浅。无虑内伤外感虚实寒热，一切以不关病之药，羼 成方，以尝试而已。先生初至少知者。一日林某喘作，人有言先生至，御医陈莲舫在焉，慢不为礼，视其方皆玉蝴蝶溷沌衣浓朴花等一派似药非药者先生曰、下材浅薄请有所问，浓朴花性味何等也陈曰、本草详之耳。曰、本草多矣。若某某若某某，吾皆诵习之，未见有此药也，敢问何出。陈语塞，久乃言曰、大约与浓朴相似耳。先生正色曰、愿君诫之。治病非儿戏，陈唯唯不能答。先生遂定方，用熟地肉桂等。陈与病家皆难之。先生毅然曰、如不信，啜二之一，夜半知，明日继进，失事抵吾命可也。如其言尽剂而安。由是论者翕然，佥谓先生之学，实有本矣。今略述其他治案以备观览。朱葆三病脘痛吐涎水。脘中漉漉，得呕而快。西医治之不效。先生曰、此水饮伤胃也，乘其元气未虚，尚可攻逐。用半夏黄连干姜腹皮茯苓枳实竹茹控涎丹，服后泻出冷水，呕即平复，用苓桂术甘加椒目数剂，脘舒溲行，尚有嘈杂，用芩连橘半桂芍蒺藜杏仁，通降抑木而瘳丁姓温邪大热大渴，烦躁神昏红疹隐约，医用羚羊牛黄等剂不应。先生视其目不瞑，知有痰浊，加远志竺黄，病不减，再诊舌绛中有薄白，时嗳气肢冷知为湿遏热伏，改用三仁去朴，加黄芩知母菖蒲，躁闷大退，红斑遍发，用化斑汤重用犀角石膏而愈。龚氏妇咳嗽吐血咽痛失音，内热口燥，诸医投养阴法无效，日羸削，先生询其病得之感寒，瞿然曰、此谚所谓寒包火也。投麻杏甘膏蝉衣象贝桑叶茯苓黑归藕节，咳退音清，继进清咽宁肺而安。劳某，不寐经年，某名医谓虚阳不敛投养阴法及珠粉，屡服二十剂，胸闷胃钝，仍不得寐。先生曰、此痰火也。予温胆汤而瘳。杨子萱湿温三候，汗 不得畅，背脊恶寒，热势起伏，群医束手。先生曰、此宜坚壁清野法，勿犯谷气以郁金杏仁桔梗藿香薏苡通草滑石半夏等连服使邪与湿分气行汗畅而愈。粤商林不纳不饥便闭四旬一行医谓阳虚，进苁蓉肉桂及半硫丸仍不效。先生曰、此胃阴虚也。投甘凉而痊。巨商丁剧饮后醉而不醒。搐搦痉厥，医谓挟阴伤寒先生曰、此酒热引动肝阳耳。与咸降法一剂知二剂已。龙湛霖患不寐，他医初投温补，继以育阴，皆不验先生曰、此痰热内阻心肾不交也。用玳瑁珠母龙齿羚羊胆星半夏栝蒌竹茹，二剂病失。方维卿痢剧发呃，七日夜不止，将治木矣。先生诊其脉沉弦，审知有脘痛病，用泻心加黑白丑丁香，一剂呃止复用清六饮加二苓薏滑香砂琥珀，痢亦止。凡先生治验，就所知者止此，及门百人，或更有悉其详及神于此者，要其剖析豪，洞彻 结，原本经论超然神解，不外乎此先生卒年六十余，至今称张氏医法。<br />
<br />
　　箫蜕曰、予二十七岁时，负笈先生门。观其丰神清峻，音词朗鬯，辄心仪之，以为近世杰士隐于艺者，岂偶然也。医虽小道，非有高世拔俗之想，轻财重义之风，不可以言深造。先生治病，遇贫贱者不取一钱，皆随手效。昆季八九人，皆早世，卵翼群从，各有名业。清光绪间诏征天下名医，诸贵人推毂，先生力却之。凡此皆人所难即其志可以审其艺矣。<br />
<br />
　　卷一<br />
<br />
　　中风<br />
<br />
　　（附类中）<br />
<br />
　　黎（左） 气虚多湿之体，加以劳顿掣动阳气，致阳气挟痰上升，清旷之区，灵明之府，悉为浊所弥漫，以致神情呆顿，迷沉多睡，右手足营运不利，口眼 斜。脉弦而滑，苔白质腻。此由肝气挟痰，阻于心脾之络为类中之症刻在鸱张之际，恐阳气复上而不语神昏，痰从内闭姑先开窍涤痰，以备商进。<br />
<br />
　　制半夏（二钱） 枳实（一钱五分） 广橘红（一钱） 广郁金（一钱五分） 菖蒲（七分） 赤白苓（各二钱） 炒远志（五分） 白僵蚕（炒打二钱） 白蒺藜（三钱炒） 制南星（七分） 人参再造丸（一丸先化服）<br />
<br />
　　二诊 神情略为灵爽，沉迷多寐之象，亦觉稍退，脉象柔和，未始不为起色。但右手足不能运用自如，口眼 斜，舌强言蹇，不饥不纳，时见嗳噫，似呃非呃。右关脉沉滑有力，舌苔白腻，中心焦黄。浊痰之弥漫，心窍之闭阻，固得稍开，而火风鼓旋之势，尚在炽盛。总期药能续效，风火庶可敉平耳。方草商之。<br />
<br />
　　制半夏（一钱五分） 栝蒌仁（六钱打） 远志肉（甘草汤炒七分） 枳实（一钱五分） 制南星（七分） 甜广皮（一钱） 风化霜（冲一钱五分） 九节菖蒲（七分） 郁金（用明矾三分化水磨冲七分） 人参再造丸（一丸）<br />
<br />
　　三诊 昨云火风尚在炽盛之时。今面色带红，时欲起坐，即痰郁化火，火从内扰之象。正虚火风互煽，此际大有出入。再当清化痰火，以制其势。<br />
<br />
　　羚羊片（一钱五分） 天竺黄（三钱） 枳实（一钱） 茯苓（四钱） 九节菖（五分） 粉丹皮（一钱五分）<br />
<br />
　　广郁金（一钱五分） 制半夏（一钱五分） 广橘红（一钱） 白僵蚕（一钱五分） 竹沥（一两滴入姜汁少许）<br />
<br />
　　四诊 昨卧甚安，起坐不宁之状已定，面色红赤较退，火象得以渐平。惟右半不遂，神呆不慧。其清旷之地，为痰湿弥漫，窍络被阻，神机不运。不能一时开豁，惟徐以图之而已。<br />
<br />
　　制半夏（三钱） 茯苓神（四钱） 天竺黄（三钱） 白僵蚕（炒打三钱） 橘红（一钱） 远志肉（甘草汤炒五分） 陈胆星（七分） 白蒺藜（去刺炒三钱） 九节菖蒲（六分） 枳实（一钱二分） 竹沥（八钱滴入姜汁少许） 杜合苏合丸（一丸两次化服）<br />
<br />
　　五诊 神情渐清，稍能言语病势大为转机。然寐不甚长，心中稍觉躁热。还是痰郁化火内扰之象，未能欲速图功。<br />
<br />
　　制半夏 竹茹 远志肉 茯神 天竺黄 枳实 陈胆星 栝蒌仁 橘红 菖蒲 礞石滚痰丸（三钱先服）<br />
<br />
　　六诊 大便畅行，神情较爽，言语亦清，寐亦安稳。药既应手，再以退为进。<br />
<br />
　　陈胆星 九节菖蒲 橘红 竹茹 茯苓 白蒺藜 制半夏 枳实 广郁金 远志 煨天麻 白金丸（四分先服）<br />
<br />
　　七诊 脉症相安，病势逐日减退，幸矣幸矣。但饮食起居，急宜加意谨慎。若稍有感触而至复中，则非才疏者所敢许治。<br />
<br />
　　胆星 远志 广橘红 制半夏 天竺黄 枳实 九节菖蒲 广郁金 竹茹（姜汁炒） 雪羹汤（煎汤代水）<br />
<br />
　　八诊 咳嗽大减，新感之邪渐解。言语亦渐能如旧，右手稍觉有力。治此者已觉应手，患此者未能满意，所以李士材云、外邪已解，内邪已除而言语蹇涩，半身不遂，未能即愈，宜久服六君兼补气养阴之品，使气旺血盛，气行而血灌注经络，经络既充，则举动自若矣。第体丰者多湿多痰，所以治痰在先。今湿痰渐化，则以养血补气之品，收效于后，拟方商正。<br />
<br />
　　台参须 当归 潞党参 云茯苓 制半夏 台白术 白芍 炙绵 广橘红 桑枝（酒炒） 竹沥（滴入姜汁少许）<br />
<br />
　　冯（右）肝风挟痰，中于府络，骤然手足偏左不遂，口眼歪斜，言蹇舌强。若以中络而论，尚无关于大局。<br />
<br />
　　但心中烦懊，烙热如燎，时索凉物，有时迷睡，神识时清时昧，呃忒频频。脉弦大而数，舌苔白腻。府络既阻，而痰火风复从内扰，神灵之府，为之摇撼，所以懊 莫名。痰在胸中，与吸入之气相激，所以频频呃忒，饮食不得下咽。若再复中心络，必至神昏不语，诚极险又极可虞之际也。勉拟清镇护神，以御其痰火风之直入，再参降胃化痰熄肝，即请商酌行之。<br />
<br />
　　制半夏（一钱五分） 天竺黄（三钱） 旋复花（绢包二钱） 九节菖（五分） 陈胆星（一钱） 代赭石（四钱）<br />
<br />
　　煨天麻（一钱五分） 茯苓神（各二钱） 竹茹（水炒二钱） 净双钩（二钱） 濂珠（三分） 西黄（四厘二味研末梨汁先调服）<br />
<br />
　　二诊 神迷转清。烦懊较定，痰得咯吐而出，未始非松动之象。然心胸之热，虽减于前而犹团聚不化，时带呃忒。脉形弦滑，舌苔浓浊。眩晕不能转侧。火风挟痰上旋，犹恐发痉发厥。再泄木火以清痰热。<br />
<br />
　　川雅连（吴萸一分煎汁炒四分） 白芍（酒炒二钱） 制半夏（一钱） 代赭石（三钱） 黄芩（酒炒一钱五分） 广皮（一钱） 炙柿蒂（三个） 煨天麻（一钱五分） 旋复花（绢包一钱五分） 鲜竹茹（二钱） 生姜（打汁三滴）<br />
<br />
　　三诊 心中热炽，日见轻松，舌强短缩，已能伸出牙关，略能进食，身体转动，略为轻便呃忒亦减，种种转机之象。泄热凉肝化痰，固属一定之理。但头昏眩晕，略一转侧，辄昏昏欲厥。脉形弦大。肝火风鸱张不熄，恐阴分劫烁，而舌起糜腐。<br />
<br />
　　羚羊片（先煎二钱） 元参（三钱） 黑豆衣（三钱） 栝蒌皮（三钱） 石决明（五钱） 池菊（二钱）<br />
<br />
　　鲜生地（洗打六钱） 鲜竹茹（一钱五分） 陈关蛰（一两洗淡） 大荸荠（三枚拍碎二味煎汤代水）<br />
<br />
　　四诊 昨诊痰火风劫阴，恐舌起糜腐，实症变成虚症。今诊脉弦大渐转细弱，舌胎果起白腐，上 两腮，均布糜点呃忒虽止，而多言妄笑五志之火，尽从上亢，而真水欲竭，不能相济。一波未平，一波又起，恐药力不足抵制。勉拟救阴泄热，清护神明。<br />
<br />
　　阿胶珠（蛤粉炒松三钱） 细生地（四钱） 川贝母（二钱） 西洋参（一钱） 生牡蛎（打先煎五钱） 大麦冬（去心三钱） 东白芍（酒炒一钱五分） 朱茯神（三钱） 濂珠粉（四分分两次服）<br />
<br />
　　五诊 糜腐较化，多言妄笑稍定，略思纳谷而食入中脘作痛。脉细弦转大。阴分稍复，而火风鸱张之下，风木干土。再育阴化痰，兼平肝木。<br />
<br />
　　金石斛（四钱） 半夏曲（一钱五分盐水炒） 白蒺藜（去刺炒三钱） 钩钩（三钱） 女贞子（三钱） 大天冬（三钱） 川贝母（二钱） 石决明（先煎五钱） 左金丸（包煎七分） 橄榄膏（三钱冲） 濂珠粉（三分先服）<br />
<br />
　　六诊 导心胃之热下行，口糜大退，然犹未尽化，口舌作痛。每交阴分，辄心胸烦懊，无非阴亏火旺，火挟痰湿上蒸胃口。得食则呃，亦食入与胃中之火相激耳。小溲热痛，不能即出，大便七日不行。再导热下行。<br />
<br />
　　大生地（二钱） 甘草梢（六分） 川石斛（三钱） 煨蛤粉（三钱） 青竹叶（二十片） 细木通（一钱）<br />

                    <br>
                        <br />
　　白茯苓（三钱） 鲜竹茹（一钱五分） 凉膈散（包煎四钱）<br />
<br />
　　七诊 糜腐已退，口舌作痛亦减。胃口熏蒸之火，得以渐平，殊出望外。但肝气甚旺，中脘不舒，甚至有形攻突，气冲作呃，大便不行。再拟平肝调气。<br />
<br />
　　金铃子（一钱五分） 白芍（土炒一钱） 刀豆子（磨三分冲服） 左金丸（包煎七分） 炒枳壳（一钱） 干橘叶（一钱） 煨天麻（一钱） 竹茹（一钱） 炙柿蒂（三枚）<br />
<br />
　　八诊 糜腐既退，未经复起，舌红色亦渐转淡，痛亦渐轻，眩晕多言妄笑舌强发厥诸忌款，次第而退。<br />
<br />
　　岂人力所能致，此天相之也。但胸中气机未宣，吸入之气，与冲气相激，时犹作呃。胃气不降，则腐气不行，大便不解。调气降胃，冀谷食渐增，府气渐通，庶可徐图恢复耳。<br />
<br />
　　川楝子（一钱五分） 干橘叶（一钱） 旋复花（绢包一钱） 刀豆子（五分磨分二次冲） 蒌仁炭（五钱） 甜杏仁（三钱） 延胡索（一钱） 赭石（四钱） 炒枳壳（一钱） 车前子（一钱五分） 鲜竹茹（一钱） 炙柿蒂（三枚）<br />
<br />
　　九诊 中脘渐舒，诸恙亦日见起色。然至暮辄作呛咳，还是肝气逆而犯肺。大便未行。拟清金平木法。<br />
<br />
　　川贝母（二钱） 光杏仁（三钱） 茯苓神（各二钱） 鲜竹茹（一钱五分） 蛤黛散（绢包三钱） 栝蒌皮（四钱） 广郁金（一钱） 夜交藤（四钱） 干橘叶（一钱） 金铃子（一钱五分） 干枇杷叶（去毛三片） 更衣丸（先服一钱五分）<br />
<br />
　　十诊 得食则呃。是胃火与食相激。用黄连温胆汤法。<br />
<br />
　　川连（酒炒三分） 法半夏（一钱五分） 竹茹（盐水炒一钱五分） 柿蒂（三枚） 橘皮（盐水炒一钱） 枳实（八分） 白茯苓（三钱） 枇杷叶（去毛两片淡姜汁炒）<br />
<br />
　　十一诊 胃纳稍起呃逆亦减。前法参以镇逆。<br />
<br />
　　川雅连（吴萸汤炒三分） 枳实（七分） 鲜竹茹（一钱五分） 海风藤（三钱） 赭石（三钱） 橘皮（盐水炒一钱）<br />
<br />
　　云茯苓（三钱） 制半夏（一钱五分） 桑寄生（酒炒三钱） 木防己（一钱五分） 白僵蚕（炒打一钱五分）<br />
<br />
　　十二诊 平素偶服参苓，辄胃纳加增，神情振卓，其阳明中气之虚，未病先露。此次病发，忽然眩晕，左肢不遂，病发于左，口歪于右，一时神识昏乱，多言妄笑，不时目窜发厥，呃逆频频，显系火风挟痰上旋，乘阳明脉络之虚，抵隙而入，首方言中于府络者，即阳明大府之络也。叠进降火消痰熄热，火之内扰者渐平，风之上旋者自熄，眩晕由此而定，神情由此而清，发厥亦由此而止。岂知痰热甫平，而虚火挟湿上腾壅于胃口，以致通口糜腐，危险之境，较前更甚。遂导热下行，兼用外治，糜腐次第而退，脉弦滑得以渐柔，饮食渐次而进。惟左手足不能举动，不知痛痒。吾人左半属血，右半属气。左半之血，还行于右是为气中之血。右半之气还行于左，是为血中之气。今风火郁阻络中，左血虽得右行，而右气不能左入，则偏左半身有血无气，所以望之如常，抚之无异，欲举而动之，则无气以运也。无气以运，欲动得乎。其祛风舒筋活络之品，似为必用之药。殊不知风不自生，血不行然后生风也。筋络不自病，有所以阻之者，然后筋不舒而络不宣。则是病在经络，而病之本实在阳明之络空，火风阻之。经云、治病必求其本拟通补阳明化痰清络。<br />
<br />
　　台参须（另煎冲七分） 制半夏（一钱五分） 白茯苓（三钱） 羚羊片（先煎一钱） 白僵蚕（一钱五分）<br />
<br />
　　生于术（一钱）<br />
<br />
　　薄橘红（一钱） 煨天麻（一钱） 生熟草（各二分） 竹沥（七钱） 姜汁（三滴）<br />
<br />
　　十三诊 类中大势已定，而偏左不遂，肩胛作痛。此由肝火风挟痰入络，直者为经，横者为络，邪既入络易入难出，势不能脱然无累。病重之时，早经谈及。然既庆得陇，自宜望蜀。拟甘凉益胃，宣络化痰。<br />
<br />
　　台参须（六分） 生甘草（三分） 煨天麻（一钱五分） 茯苓神（各二钱） 生蒺藜（三钱） 大麦冬（三钱去心） 制半夏（一钱五分） 陈胆星（七分） 黑豆衣（三钱） 晚蚕砂（三钱） 女贞子（三钱） 竹沥（一两） 丹皮（二钱）<br />
<br />
　　徐（左） 体丰于外，气弱于内。气弱则饮食酿痰，阻于心脾之络，风阳挟痰，乘势内煽，遂致舌强难言，右手足营运不利，神呆悲感，不能自主，喜笑无常。苔胖质腻，脉左弦右滑，而不分明。痰得风而愈炽，风挟痰而益旺，类中之渐势恐复中变生不测。姑拟补气之不足泻痰之有余，佐以熄风宣络冀神清为幸。<br />
<br />
　　台参须 制半夏 远志肉 郁金 九节菖蒲 明天麻（煨） 天竺黄 制南星 橘红 白僵蚕（炒打） 净双钩 苏合香丸陈（右） 年近古稀气血亏损，虚风暗动，心胸牵及咽喉热辣，环口作麻四肢运用不便。脉象虚弦舌光无苔。为类中根源。惟有培养气血，作保守之计。<br />
<br />
　　阿胶珠（二钱） 归身（二钱） 炒杞子（三钱） 黑豆衣（三钱） 天麻（一钱煨） 大生地（四钱）<br />
<br />
　　白芍（炒一钱五分） 大麦冬（三钱） 女贞子（酒蒸三钱）<br />
<br />
　　朱（右） 先自肝阳犯胃，呕吐不止，继则神昏发厥，左手足弛纵不仁，右手引动不止，目开手撒遗溺，舌伸不收。脉象虚弦。此由呕吐太过。阳明胃液耗残，遂致肝风乘阳明脉络之虚，猝然中络，胃脉通心，神机因而不运。类中之症，虚多实少。勉用救阴熄风，以尽人力。<br />
<br />
　　大生地（四钱） 大麦冬（去心二钱） 川石斛（四钱） 蛤粉（三钱） 丹皮（二钱） 大天冬（二钱）<br />
<br />
　　大玄参（三钱） 川贝母（二钱） 阿胶珠（二钱） 梨汁（一两） 珍珠（三分） 金箔（三张二味另研调服）<br />
<br />
　　转方用鲜地鲜斛天麦冬元参萝卜青果梨等汁。<br />
<br />
　　某 偏右不遂，舌强言謇。脉象弦滑少力。此气虚挟痰化风中络。<br />
<br />
　　党参 炒于术 广橘红 当归 菊花 黄 天麻 制半夏 白芍 茯苓 竹沥 姜汁左 左半不遂，舌强言蹇。肝风挟痰类中心脾之络也。<br />
<br />
　　左秦艽 远志 僵蚕 橘红 青防风 石菖蒲天麻 川芎 独活 制半夏 人参再造丸（一丸）<br />
<br />
　　某 类中大势虽定，而两足仍难步履，头晕偏左。气虚挟痰，蕴于阳明。防其反复。<br />
<br />
　　制半夏 野于术 枳壳 白蒺藜 左秦艽 川独活 奎党参（元米炒） 天麻 桑寄生 杜仲 炒牛膝 广橘红王（左） 四肢不遂言语謇涩。脉濡而滑。此气虚而湿痰入络。类中之症，难望近功。<br />
<br />
　　奎党参（三钱） 九节菖（五分） 制半夏（三钱） 远志肉（五分） 广藿香（三钱） 苍术（麻油炒黄一钱五分） 广橘红（一钱） 川萆 （二钱） 薏仁（四钱生） 炒于术（二钱） 人参再造丸（一粒）<br />
<br />
　　二诊 中湿之后，络隧未和。温通和络泄湿，脉症相安，守效方出入再进。<br />
<br />
　　制半夏 枳壳 独活 萆 泽泻 桑枝（酒炒） 橘红 杏仁 防己 薏仁 桂枝 蒌皮（炒）<br />
<br />
　　何（左） 痰湿素盛，于五日前陡然口眼 斜，左手指伸屈不利。左关脉弦，右关脉滑。此痰湿阻于阳明之络，类中之先声也。急宜戒饮，以酒性上升而热故也。<br />
<br />
　　制南星 白僵蚕 煨天麻 广皮 桑寄生 木防己左秦艽 独活 指迷茯苓丸复诊稍好，改用人参再造丸。<br />
<br />
　　二诊 脉症相安，然手仍带肿，经谓湿胜则肿。究之诸病之作，皆风火之所为也。<br />
<br />
　　炙绵 威灵仙 青防风 桂枝 制南星 野于术 羚羊片 左秦艽 汉木防己 生薏米 木猪苓 建泽泻桑枝膏尹（左） 语言謇涩。脉象左弦，右关带滑。此惊痰入络，机窍被阻，中厥之先声也。<br />
<br />
　　制半夏 枳实 橘红 郁金 僵蚕 煨天麻 茯苓 远志 菖蒲 竹沥 姜汁陈（左） 遗浊之后，湿袭经络，以致四肢牵强，胸次不舒。久则为风痱之类。<br />
<br />
　　秦艽 桑寄生 防风 川萆 汉防己 独活 生薏仁 当归 白僵蚕 丝瓜络陈（右） 高年精血亏损，肝风鸱张头晕心中震痉。脉细弦尺涩。为类中之渐，图治非易。<br />
<br />
　　大生地 苁蓉 归身 菊花 木瓜皮 黑豆衣 杞子 白芍 杜仲二诊 右足弛强不仁，头晕心中震痉，神烦不寐。舌色润而自觉干燥无津。良由精血亏耗，厥少二阴之火上炎。前法参以育阴降火。<br />
<br />
　　阿胶珠（三钱） 川雅连（鸡子黄拌炒三分） 龙齿（三钱） 甘杞子（三钱） 浓杜仲（三钱）<br />
<br />
　　大生地（四钱） 炒枣仁（三钱） 干苁蓉（二钱） 朱茯神（三钱） 炒萸肉（一钱五分）<br />
<br />
　　左 脉象弦滑。左臂作麻。此湿痰过盛，营卫之气，为之阻蔽，有痱中之虞。<br />
<br />
　　桂枝 焦枳实 羌活 云茯苓 白僵蚕 防风 制南星 天麻 广橘红制半夏 二妙丸某 眩晕耳鸣，四肢麻木。脉形弦滑。此胃有湿痰，胆木不降，有类中之虞。<br />
<br />
　　制半夏 枳实 天麻 竹茹 秦艽 净双钩 陈胆星 石决明广橘红 山栀 磁朱丸（一钱五分）<br />
<br />
　　左 左半主血。然血中无气，则血不流。今左臂作麻。脉形弦滑。无非痰湿阻遏，荣卫不宣。仿石顽法。<br />
<br />
　　苍术（八分） 黄柏（姜汁炒一钱） 羌活（一钱） 天麻（一钱五分） 当归（酒炒二钱） 桑寄生（酒炒三钱） 制半夏（一钱五分） 白僵蚕（二钱） 橘皮（一钱） 左秦艽（一钱五分） 桂枝（五分）<br />
<br />
　　过（右） 右臂不能举动。高年血虚，风阳入络，为痱中之根。<br />
<br />
　　秦艽（一钱五分） 当归（酒炒二钱） 桑寄生（三钱） 天麻（一钱五分） 独活（一钱） 白僵蚕（一钱五分） 白芍（酒炒一钱） 木防己（一钱五分） 桂枝（四分） 丝瓜络（三钱炒） 大活络丹（一丸）<br />
<br />
　　左 外疡之后，风与湿合，流入络隧。以致遍体烦疼，手足软弱，恐成类中。<br />
<br />
　　秦艽 焦苍术 黄柏 半夏 丝瓜络 独活 桂枝 生薏仁 萆 桑枝（酒炒） 汉木防己二诊 两次得汗，湿郁稍宣，遍体烦疼大退。药既应手，无容更张。<br />
<br />
　　于术（一钱五分） 陈皮（一钱五分） 泽泻（一钱五分） 络石藤（三钱炒） 杜仲（二钱） 制半夏（一钱五分） 茯苓（四钱） 秦艽（一钱五分） 炙绵 （二钱） 焦苍术（二钱研末米饮作丸药汁送下）<br />
<br />
　　三诊 投剂之后，脉症相安。然四肢酸软，筋惕少寐。良由痰湿阻络，甲木之气，不能下降。前法出入再进。<br />
<br />
　　桂枝（五分） 秦艽（一钱五分） 独活（一钱） 桑寄生（酒炒三钱） 木防己（一钱） 茯苓（三钱）<br />
<br />
　　制半夏（一钱五分） 萆 （二钱） 枳实（一钱） 生薏仁（四钱） 白蒺藜（三钱） 木瓜（一钱） 鲜竹茹（一钱）<br />
<br />
　　某 浮游之火渐平，而食入辄作反逆。此胆胃不主下降，肝阳从此独升。再降胆胃。<br />
<br />
　　制半夏 枳实 甜广皮 杏仁 白蒺藜 茯苓 茯神 黑山栀 陈胆星 竹茹生姜汁（二滴） 陈关蛰 大荸荠（二味煎汤代水）<br />
<br />
　　右 脉濡滑，左关微弦。面色浮黄，四肢酸软，心悸少寐。此由中气不足，湿土生痰，郁阻络隧，为痱中之根。<br />
<br />
　　野于术（一钱五分） 广皮（一钱） 泽泻（一钱五分） 络石藤（三钱炒） 焦苍术（一钱研末米饮为丸烘干药汁送下） 制半夏（一钱五分） 茯苓（四钱） 秦艽（一钱五分） 浓杜仲（三钱） 炙绵 （二钱）<br />
<br />
　　某 舌强，右半不用。气虚挟痰，治无近功也。<br />
<br />
　　制半夏 橘红 炒菊花 石菖蒲 远志肉 白僵蚕左秦艽 煨天麻 竹油 再造丸（开水先服）<br />
<br />
　　卷一<br />
<br />
　　风温<br />
<br />
　　（附冬温 温热 秋燥）<br />
<br />
　　陈（右） 风温八日，身热咳嗽，左胁作痛，日来神昏不宁，甚则迷昧，气升痰嘶，痰色稠黄，齿垢颧红，自汗渴饮。脉数浮弦，舌红苔黄。日前痰中屡屡见红。此由风邪化热，灼烁肺胃，所有津液，尽为火热熬炼，皆化为痰肺为热炎所熏，肺叶煽动，有喘厥之虞。用竹叶石膏汤加味。<br />
<br />
　　麦冬（去心三钱） 石膏（五钱煨） 桑白皮（二钱炙） 天花粉（二钱） 梨肉（二两） 制半夏（一钱五分） 北沙参（四钱） 马兜铃（一钱五分） 淡竹叶（十六片）<br />
<br />
　　二诊 情神之迷昧较清。舌苔亦化，气升较轻，然痰仍黄浓，痰声如潮。脉数弦滑。肺胃为热所灼，津液尽化为痰，痰随气升，气随痰逆。前意参上病下取法。<br />
<br />
　　马兜铃（一钱五分） 光杏仁（去尖打四钱） 炙桑皮（三钱） 冬瓜子（五钱打） 栝蒌皮（四钱） 川贝（去心三钱） 海浮石（三钱） 薏仁（五钱） 枇杷叶（去毛一两） 风化霜（七分） 苇茎（一两五钱）<br />
<br />
　　竹沥达痰丸（三钱竹茹汤先送下）<br />
<br />
　　三诊 上升之气，大为平定， 语亦退，烦懊亦减。虽已出于望外。但脉象滑数而软，舌苔浮糙，上 糜腐星布。痰热化火灼阴，一波未定，一波又起矣。再化痰热，参入甘凉。<br />
<br />
　　马兜铃（一钱五分） 冬瓜子（五钱打） 风化硝（八分） 栝蒌仁（五钱研） 杏仁泥（三钱） 海浮石（三钱） 茯苓（四钱） 苇茎（一两五钱） 鲜竹茹（水炒二钱） 梨汁（一酒杯温另服） 荸荠汁（半酒杯同冲） 上濂珠（三分） 真川贝母（去心五分二味研极细末先送下）<br />
<br />
　　四诊 痰喘渐平，热亦大减而白腐渐多，却不甚作渴。脉形软滑。阴分亏损，浊随气火上浮，虚多而实少矣。急和其阴，而参清化气热。<br />
<br />
　　南北沙参（各二钱） 川贝母（去心二钱） 冬瓜子（四钱） 川石斛（三钱） 滑石块（四钱） 淡天冬（一钱） 猪茯苓（各二钱） 二泉胶（蛤粉拌炒一钱五分） 香豆豉（二钱炒） 竹茹（水炒一钱五分） 泽泻（一钱五分） 苇茎（七钱） 上濂珠（三分） 川贝母（四分二味研为极细末先调服）<br />
<br />
　　五诊 痰喘全平，腐糜忽少忽多。舌质呆紫苔，淡黄而 ，望之干毛，却不燥渴。胸次如哽如阻。脉形软滑。此的属阴分伤损，浊蒸不化。治多棘手。勉再以清化并行法，以图万幸。<br />

                    <br>
                        <br />
　　南沙参（四钱） 青盐半夏（一钱五分） 竹茹（姜汁炒二钱） 枇杷叶（去毛一两） 栝蒌霜（三钱）滑石块（五钱）<br />
<br />
　　杏仁泥（三钱） 金石斛（四钱） 川贝母（三钱） 香豆豉（三钱） 芦根（去节一两） 陈关蛰（洗淡一两） 大荸荠（拍碎四枚二味煎汤代水）<br />
<br />
　　六诊 糜腐大化，胸中痞满。阴多渐复，而胃浊仍阻。犹恐治浊伤阴，动多窒碍。<br />
<br />
　　法半夏（一钱五分） 金沸草（一钱） 杜苏子（炒研三钱） 茯苓（四钱） 豆豉（三钱） 橘红（盐水炒一钱） 杏仁泥（三钱） 竹茹（姜汁炒二钱） 玫瑰花（去蒂三朵）<br />
<br />
　　七诊 一险于喘呼神昧，再险于阴伤糜腐，又险于浊阻膈痞，证象错综，治多窒碍。何幸清凉润燥，补泻纷更，应如桴鼓。履夷出险，殆天授非人力欤。<br />
<br />
　　法半夏（一钱五分） 云苓（四钱） 猪苓（一钱五分） 薤白头（二钱） 玫瑰花（去蒂三朵） 上广皮（盐水炒一钱） 枳壳（一钱） 甜广皮（炒香三钱） 栝蒌仁（姜汁炒研三钱） 生熟谷芽（各一钱）<br />
<br />
　　祝（十五岁） 饮食内伤，时邪外感。从泄泻而至发热，热势甚炽，纤毫无汗，神情懊烦，频渴不多饮。<br />
<br />
　　脉象郁数，舌红苔黄罩灰。此由邪湿相合，三焦均受。恐邪湿交蒸，邪化为火，而湿化为燥。用薛氏升泄法。<br />
<br />
　　煨葛根（一钱五分） 生甘草（三分） 淡芩（一钱五分） 滑石（三钱） 米仁（三钱） 大豆卷（二钱）<br />
<br />
　　上广皮（一钱） 苦桔梗（一钱） 通草（一钱） 泽泻（三钱）<br />
<br />
　　二诊 用薛氏升泄之法，便泄稍减，咳嗽增多，热势渐减，苔灰大化。虽属转轻之象，而未得汗邪无出路，所以热仍不解，心中时觉 烦。病起之际，即耳窍闭塞。良由脾土素弱，所以感受风邪，上阻清窍，下趋大肠。但风脉必浮，今脉不以浮应，似非风象。殊不知风在表则浮，今风入肠胃，病既入里，则脉不以浮应矣。仿喻嘉言先生逆流挽舟法。<br />
<br />
　　前胡（一钱） 川羌活（一钱） 白桔梗（一钱） 郁金（一钱五分） 云茯苓（三钱） 柴胡（四分）<br />
<br />
　　青防风（一钱） 炒枳壳（七分） 米仁（三钱） 蔻仁（四分） 淡芩（七分）<br />
<br />
　　三诊 引邪外达，正气虚微，不能托送，未能得汗，便泄有粘腻，色白带赤，热势得见退轻，而迷沉欲寐，有时夹杂谵语。脉象糊滑，重按少力，苔黄，近根仍带灰润。此由中气不足，外感之风，氤氲之湿，熏蒸之热，炼液成痰，弥漫神机。里虚内陷之象，恐神昏发痉。拟扶助中阳，兼清湿热而化浊痰。<br />
<br />
　　台参须（七分） 川连（五分） 制半夏（一钱五分） 陈胆星（一钱） 竹茹（一钱五分） 竺黄（二钱） 茯苓（三钱） 干姜（四分） 橘红（一钱） 生薏仁（三钱） 蚕沙（三钱）<br />
<br />
　　四诊 昨进扶助中阳，兼清热而化浊痰，热势发扬于外，表热稍甚，迷蒙较退，时觉懊烦。自病起至今，耳窍闭塞，今则时兼谵语，口渴欲饮。舌红，后半灰霉，脉象稍起，而软数微弦。风燥之气，上阻清窍，而风与湿合，遂成熏蒸之局，神机为之弥漫。恐邪不外越，复从内窜。拟清化法。必得邪从外越，方是退步，然不易也。<br />
<br />
　　黑豆衣（三钱） 连翘（三钱） 郁金（一钱五分） 鲜石菖（二钱） 鲜竹叶（二十片） 绿豆衣（三钱）<br />
<br />
　　桔梗（一钱） 薄荷（一钱） 南沙参（三钱） 荷叶边（三钱） 甘草（四分）<br />
<br />
　　五诊 便泄已止，咳嗽增多，邪势欲从肺，经外泄。而每至正午阳旺之时，转烦懊不宁，言语错乱，颧红面赤，下午仍多眠睡。皆风邪化火，劫烁阴津。昨投泄热和阴，舌苔深黄稍化，而边仍红前半红点满布，后半灰霉。津伤热炽。拟泄热救阴，稍为扩充。<br />
<br />
　　羚羊片（二钱） 鲜铁斛（七钱） 大麦冬（三钱） 花粉（二钱） 竹叶心（二十片） 赤茯苓（三钱）<br />
<br />
　　黑山栀皮（三钱） 西洋参（一钱五分） 连翘壳（三钱） 真川贝母（去心二钱） 光杏仁（三钱）<br />
<br />
　　六诊 疏泄风邪，清化气热，便泄渐定，解出溏粪带黑，热之象也。风为阳邪，不从外越，从中化热，热灼肺胃，咳嗽不爽，懊烦不宁。热扰神明，言语妄乱。热劫津液，神机不运，所以不为烦懊，即为迷睡。阳明热胜则目赤颧红，口渴欲饮脉数微弦，舌红苔色深黄，根带霉黑。种种见端，皆风邪化火劫烁阴津之象。<br />
<br />
　　症方一候，邪势鸱张，恐阴津日干，而神昏发痉。拟救阴泄热。<br />
<br />
　　羚羊片（二钱） 大麦冬（三钱） 广玉金（一钱五分） 连翘壳（三钱） 甘草（五分） 鲜铁斛（七钱）<br />
<br />
　　真川贝（二钱） 石菖蒲（二钱） 黑山栀皮（三钱） 北沙参（四钱） 竹叶心（二十片）<br />
<br />
　　七诊 脉象沉细软弱，较昨稍起。神志较清，懊烦略定，迷睡略退，咳嗽增多，痰出粘腻。舌红稍淡，灰霉略化阴津渐回，而喉有痰声。良由津液为热邪所炼，即化为痰，前贤谓痰，即有形之火，火即无形之痰，非虚语也。拟凉肝泄热，兼清肺胃，以保阴液。<br />
<br />
　　羚羊片（一钱五分） 西洋参（一钱五分） 鲜铁皮斛（六钱） 肥知母（一钱五分） 川贝母（二钱） 连翘（三钱） 玉泉散（三钱） 大麦冬（三钱） 桑叶（一钱炙） 冬瓜子（三钱） 竹叶心（二十片）<br />
<br />
　　八诊 脉渐起，咳嗽较爽。内陷之邪，还于肺胃，所以神志渐清，热势降序，口渴稍定，舌苔灰霉较化。惟仍眠多醒少，还是神机欠运，胸中之热弥漫。再泄热和阴，兼宣肺气，以引邪外出。<br />
<br />
　　玉泉散 连翘 铁皮斛 光杏仁 薄荷 象贝 牛蒡子 霜桑叶 黑栀皮 天冬 前胡九诊 口渴渐定，热势渐轻，舌红渐淡，苔黄转白，灰霉渐退，右脉稍起，皆热化津回之象。理应神清气爽。而眠多醒少，仍复如前，耳聋不爽，大便不解。病之初起，原属风温夹湿，邪既化热，劫烁阴津，虽有湿邪，亦成燥火。今津回热化，燥仍为湿，余热与湿，弥漫胸中，如雾氤氲，所以眠多醒少。拟清泄火风，参以化痰。<br />
<br />
　　连翘（三钱） 黑栀皮（三钱） 天竺黄（二钱） 桔梗（二钱） 广郁金（一钱五分） 前胡（一钱五分）<br />
<br />
　　晚蚕砂（三钱） 薄荷（一钱） 陈胆星（七分） 象贝母（二钱） 桑叶（二钱） 白金丸（五分入煎）<br />
<br />
　　十诊 昨进化痰泄热，咳嗽稍甚痰不甚多，而痰中带红，左颊红赤。苔霉近根全化，而舌心黄又带霉黑，大便不行。脉数右大。还是肺胃热胜。痰既得出，仍守清胃养津。即请商裁。<br />
<br />
　　玉泉散（五钱） 鲜生地（五钱） 黑栀皮（三钱） 川贝母（二钱） 肥知母（二钱） 铁皮斛（八钱）<br />
<br />
　　连翘（三钱） 天花粉（三钱） 生甘草（六分） 粉丹皮（二钱） 悉尼汁（一两） 白茅根肉（一两）<br />
<br />
　　十一诊 迷睡稍退。胸中弥漫之热。略得扩清大便欲解不出。脉象右大。再参增液以望便行。<br />
<br />
　　鲜生地（八钱） 大麦冬（三钱） 玉泉散（四钱） 象贝母（三钱） 黑栀皮（三钱） 淡芩（一钱五分）<br />
<br />
　　冬瓜子（三钱） 大玄参（三钱） 连翘（三钱） 粉丹皮（二钱） 悉尼汁（一两） 白茅根肉（一两）<br />
<br />
　　十二诊 大便畅行。然津液为热所耗，木火升动懊烦口渴，左颊红赤。耳鸣窍闭，咳嗽咽痒。脉数，重按微弦。风温之邪化火劫津，幸数日以来，舌未焦燥，神未昏糊。泄热存阴，似难更动。<br />
<br />
　　羚羊片（一钱五分） 鲜生地（六钱） 川贝母（二钱） 杏仁（三钱） 炙桑皮（二钱） 玉泉散（五钱）<br />
<br />
　　鲜铁皮斛（六钱） 天花粉（二钱） 连翘（三钱） 荷叶边（三钱）<br />
<br />
　　十三诊 多眠渐退，两次得汗，咳嗽渐轻，痰亦渐少内陷之邪，仍还于表，是为正色。但热仍未解，耳聋不聪。脉数舌质淡红，苔淡黄，灰霉未尽。肺胃余热，未能遽澈。存阴泄热，并不表汗而汗自出。良以津液。<br />
<br />
　　来复，所以液能化汗。拟乘此疏风泄热，以望邪有出路。<br />
<br />
　　冬桑叶（一钱五分） 杏仁（三钱） 连翘壳（三钱） 前胡（一钱） 川贝母（二钱） 池菊花（二钱）<br />
<br />
　　薄荷（一钱） 黑山栀（三钱） 桔梗（一钱） 荷叶边（三钱）<br />
<br />
　　十四诊 内陷之邪，还于肺胃。咳嗽身热，耳聋，音声雌腻。脉数右大，舌质淡红，淡黄灰霉之苔逐步化轻。病既由深而浅，宜再辛凉散风微苦泄热。<br />
<br />
　　桑叶（二钱） 菊花（二钱） 薄荷（一钱） 黑栀皮（二钱） 赤茯苓（一钱五分） 桔梗（一钱）<br />
<br />
　　云茯苓（一钱五分） 粉前胡（一钱） 大力子（三钱） 连翘壳（三钱） 郁金（一钱五分） 荷叶边（三钱）<br />
<br />
　　改方加杏仁三钱，豆豉三钱，枳壳一钱五分。<br />
<br />
　　十五诊 身热渐轻。舌苔灰霉已化，烦懊亦定。阴津既回内陷之邪，还于肺胃，其多眠应当立退，乃神情安静，仍复多眠。皆由风邪入于上焦，上焦之气，闭而不行，卫气行于阴而不得出于阳。开泄上焦，使上焦气宣，为目前要务。<br />
<br />
　　杏仁（三钱） 桑叶（二钱） 淡豉（二钱） 枳壳（八分） 桔梗（一钱） 薄荷（一钱）<br />
<br />
　　橘红（一钱） 郁金（一钱五分） 青防风（一钱） 干荷叶边（三钱）<br />
<br />
　　十六诊 胸背皆经得汗，风邪稍得开泄，耳窍略聪，卫气渐开，且能知味，然仍时多眠睡。舌黄灰霉既化，而反觉白腻。上焦之气不行，谷气过多，恐其酿湿生热，不可不防。<br />
<br />
　　光杏仁（三钱） 淡豆豉（二钱） 广橘红（一钱） 丝通草（八分） 生薏仁（三钱） 炒枳壳（一钱）<br />
<br />
　　桔梗（一钱） 防风（一钱） 云茯苓（三钱） 广郁金（一钱五分） 干荷叶边（三钱）<br />
<br />
　　十七诊 内陷之邪，还于肺胃，而从汗出。耳窍闭塞已开，身热亦退。脉静苔化，大局已定。宜和中醒胃。<br />
<br />
　　青盐半夏（一钱五分） 茯苓（三钱） 桔梗（一钱） 郁金（一钱五分） 防风（一钱） 薄橘红（一钱）<br />
<br />
　　米仁（三钱） 枳壳（一钱五分） 范志曲（一钱五分） 谷芽（二钱）<br />
<br />
　　十八诊 脉静苔化，胃开思食。久热之下，阴津不能遽复。宜和阴益肾。<br />
<br />
　　炙生地（三钱） 炙甘草（四分） 白芍（一钱） 橘白（盐水炒一钱） 麦冬（炒一钱五分） 阿胶珠（一钱五分）<br />
<br />
　　甜杏仁（炒香三钱） 生熟谷芽（各一钱）<br />
<br />
　　十九诊 滋水和阴，胃气渐复，多眠亦退。风为阳邪，温乃热气，其所伤者，无非阴液。但柔腻之药，不能久进。宜甘凉和养。<br />
<br />
　　西洋参（一钱五分） 生玉竹（三钱） 广橘白（一钱） 生熟谷芽（各一钱） 川石斛（四钱） 生甘草（三分） 生山药（三钱） 甜杏仁（三钱） 范志曲（一钱）<br />
<br />
　　陆（左） 咳嗽不爽，发热汗出不解，气从上逆，大便溏泄。脉数右大，苔浓心黄。风温袭于肺胃，症方七日，为势甚炽。<br />
<br />
　　牛蒡子（三钱） 川贝母（二钱） 甜广皮（一钱） 杏仁（三钱） 竹茹（水炒二钱） 生甘草（四分）<br />
<br />
　　炙桑皮（二钱） 大连翘（三钱） 茯苓（三钱）<br />
<br />
　　二诊 苔黄稍化。仍然腻浊，大便不利，每至日晡，辄仍凛热。外风引动湿热，郁阻营卫。再为宣化。<br />
<br />
　　杏仁（三钱） 蔻仁（五分） 淡芩（一钱） 滑石（三钱） 鲜竹茹（水炒一钱） 米仁（三钱）<br />
<br />
　　广郁金（一钱五分） 通草（一钱） 赤茯苓（三钱） 鲜佛手（一钱）<br />
<br />
　　三诊 轻宣肺气而化湿邪，每晨汗出，上焦之湿，理当从汗而解，乃日晡仍然似疟，便不畅行，腹膨脘痞欲呕，频转矢气。脉形滑数。此必有形之积，阻而不化。拟导滞兼清湿热。<br />
<br />
　　南楂炭（三钱） 缩砂仁（五分） 云茯苓（三钱） 青陈皮（各一钱） 泽泻（二钱） 范志曲（二钱）<br />
<br />
　　莱菔子（炒研三钱） 木香槟榔丸（三钱先服）<br />
<br />
　　恩（左） 温邪将及两候，发热有汗不解，夜甚无寐，胸闷不舒，烦渴而不欲饮。脉数，右部沉郁，左部弦大，舌红苔黄，根带灰霉。无形之邪，有形之湿，熏蒸不化，遂致清津不能上供，阴液由此渐亏。恐化燥而神机不运，渐成昏蔽。拟退热泄湿。即请商裁。<br />
<br />
　　羚羊片（一钱五分） 淡芩（一钱五分） 光杏仁（三钱） 赤苓（三钱） 生米仁（三钱） 连翘壳（三钱）<br />
<br />
　　广郁金（一钱五分） 滑石块（三钱） 通草（一钱） 生梨汁（一两） 芦根（打汁调一两） 白蔻仁（三分先服）<br />
<br />
　　二诊 流湿润燥，参以退热，热势外扬，能得微汗，口渴大减。然大便不行，大腹满痛，频转矢气。脉象滑数。正合阳明病频转矢气之条，以丸药缓下。即请商裁。<br />
<br />
　　豆豉（三钱） 郁金（一钱五分） 滑石（二钱） 赤苓（三钱） 杏仁（三钱） 楂炭（三钱）<br />
<br />
　　淡芩（酒炒一钱五分） 通草（一钱） 枳实导滞丸（三钱先服）<br />
<br />
　　三诊 热势降序，仍然起伏，大腹满痛，频转矢气，大便不行。脉数左弦，舌尖红绛。阴伤热恋，宿滞不达。<br />
<br />
　　再泄热利湿，参以磨滞。<br />
<br />
　　连翘壳（三钱） 细生地（五钱） 滑石块（三钱） 黄芩（一钱五分） 栝蒌仁（五钱） 黑山栀（三钱）<br />
<br />
　　光杏仁（三钱） 通草（一钱） 枳实（一钱五分） 芦根（一两） 青竹叶（二十片）<br />
<br />
　　改方停药，饮白残花露佛手露各二两。<br />
<br />
　　四诊 大便畅行，热痰悉化。然频渴欲饮。舌红苔白，根带灰黑。阴伤不复。再泄热和阴。<br />
<br />
　　生地 川连 花粉 青蒿 竹叶 阿胶 连翘 滑石 杏仁 芦根谢（右） 辛凉疏泄，汗未畅达，热仍不解，头胀耳鸣。脉数右大。风温袭于肺胃，不能外达，三日正炽。<br />
<br />
　　淡豆豉（三钱） 薄荷（一钱） 连翘（二钱） 池菊花（二钱） 枳壳（一钱炒） 牛蒡子（三钱）<br />
<br />
　　桔梗（一钱） 桑叶（一钱五分） 光杏仁（三钱） 广郁金（一钱五分） 宋半夏（一钱五分）<br />

                    <br>
                        <br />
　　二诊 疏泄肺胃，得汗甚畅，邪从汗解，热势大减，胀痛渐松。苔黄较化，脉亦略缓。然炉烟虽熄，余烬未消，身热尚未尽退。还宜疏泄余邪。<br />
<br />
　　桑叶（一钱五分） 杏仁（三钱） 郁金（一钱五分） 山栀（二钱） 池菊花（一钱五分） 粉前胡（一钱）<br />
<br />
　　苦桔梗（一钱） 连翘壳（三钱） 枳壳（一钱） 悉尼（切片入煎一两） 象贝母（二钱）<br />
<br />
　　包（左） 温邪将及二候，上焦之热，移入大肠，发热便泄，懊烦不寐，频渴欲饮，耳窍失听。舌光无苔，干燥无津，脉左大，重按无力。邪热不从外达，灼烁于内，阴津损伤，往往有液劫而神昏者，不可不知。拟养津泄热。<br />
<br />
　　鲜石斛（六钱） 连翘（三钱） 黑栀皮（三钱） 香豉（三钱） 淡黄芩（一钱五分） 鲜生地（六钱）<br />
<br />
　　滑石（三钱） 桔梗（一钱） 桑叶（一钱五分） 芦根（一两）<br />
<br />
　　二诊 便泄已止，热势虽不甚盛，而仍神烦少寐，口渴欲饮，舌燥无津，既干且腻，右目红赤作痛。脉数左大。风温夹湿化热，由大肠还于肺胃，气燥津伤。拟流湿润燥，开泄风热。<br />
<br />
　　桑叶 薄荷 荆芥 连翘壳 朱茯神 桔梗甘菊花 鲜石斛 晚蚕砂 辰灯心 蔻仁末（三分另用鲜芦根二两打汁调服）<br />
<br />
　　左 时病八日，始则发热便泄，继而呃逆频频，便泄虽止，而表热入里，遂致里热神烦，频渴欲饮，面色浮红。舌苔焦黑无津，脉象细数。此由邪热不从外达，转从内陷，劫烁阴津，所以满舌焦干，气火上冲，吸气不得入，所以频频呃逆，将有神昏发痉之变。勉拟存阴救津，兼清龙相，以平其冲逆之威。能否应手，非敢所知也。<br />
<br />
　　大生地（四钱） 阿胶珠（二钱） 赤茯苓（三钱） 大麦冬（三钱） 生草（五分） 鲜竹茹（一钱五分）<br />
<br />
　　柿蒂（五枚） 枇杷叶（去毛一两） 大补阴丸（三钱先服）<br />
<br />
　　方（左） 风温两候，风化为火，火风内旋，由壮热懊烦而致螈 。叠经泄热和阴，火风渐平，烙热亦定，乃大便通行之后，频见溏泄，咽痛鼻红，咳嗽痰多稠黄，耳窍闭塞。脉象数大，重按带弦，舌红苔黄。沸腾之风火虽熄，而气分之热，何能遽化。风痰为热所灼，自然色变黄稠。气燥则清窍不利，自然两耳失聪。咽通于胃，喉通于肺，今肺胃两经，为风热渊薮，自然咽中作痛。大肠与胃相联续，与肺相表里，热盛之下，府气失通，肺胃之热，乘热下移，再以牛乳横助其虐，所以大便为之频泄。为今之计，惟有清化肺胃，以清肠热。与式训仁兄大人同议方。<br />
<br />
　　射干（六分） 桔梗（一钱） 川斛（五钱） 黑山栀（三钱） 细木通（五分） 前胡（一钱）<br />
<br />
　　淡芩（一钱五分） 连翘（三钱） 六一散（三钱） 茅根（一两） 竹叶（十二片）<br />
<br />
　　浦（左） 咳嗽头胀发热，寤难成寐，知饥欲食。脉数而弦。风温袭于外，肝火炽于内。姑疏风泄热。<br />
<br />
　　桑叶（一钱五分） 薄荷（一钱） 前胡（一钱） 黄芩（酒炒一钱五分） 竹茹（水炒一钱五分） 菊花（一钱）<br />
<br />
　　象贝（二钱） 黑山栀（三钱） 粉丹皮（二钱） 枳实（一钱炒）<br />
<br />
　　二诊 辛凉散风，微苦泄热，邪势不达，未能得汗，咳嗽头痛，恶风。邪尚在表，再进辛凉。<br />
<br />
　　桑叶（二钱） 炒枳壳（二钱） 前胡（一钱五分） 牛蒡子（三钱） 光杏仁（三钱） 菊花（二钱）<br />
<br />
　　白桔梗（一钱） 象贝（二钱） 薄荷（一钱） 竹茹（水炒一钱五分）<br />
<br />
　　秦（左） 发热烦渴，胸闷气逆，频咳痰多，神烦少寐。脉数糊滑。此风温挟湿，郁蒸肺胃。症逾两候，恐致昏喘。<br />
<br />
　　桑叶 制半夏 桔梗 冬瓜子 水炒竹茹 青芦管 前胡 橘红 生薏仁 光杏仁 通草二诊 气逆稍定，热亦渐减，而脉仍滑数。还是肺胃之湿未楚也。再为降化。<br />
<br />
　　光杏仁 生薏仁 制半夏 赤茯苓 云茯苓 炒苏子橘红 冬瓜子 生香附 丝通草 旋复花 炒枳壳 水炒竹茹顾（左） 发热咳嗽多痰，喉间霍霍有声，胸闷神烦。脉数而滑。此温邪挟湿，蒸于肺胃。七日正炽。<br />
<br />
　　甜葶苈 光杏仁 制半夏 炒枳壳 炒苏子 金沸草 薄橘红 赤茯苓 云茯苓居（童） 先是口碎作痛，四日前忽然热起，势甚炽张，胸闷懊烦，鼻衄便泄，兹则咽中作痛。舌红苔白，脉数滑大。此风邪先袭于上，复以时令之邪与湿相合，致一阴一阳之火，俱结于上。病属风温，方在五日，邪势炽甚之际，当是易进难退之时也。<br />
<br />
　　泡射干（六分） 广郁金（六分冲） 马勃（一钱五分） 荆芥（一钱） 牛蒡子（三钱） 炒银花（一钱五分） 连翘壳（三钱半） 玄参（三钱） 桔梗（一钱） 杏仁泥（三钱） 竹叶心（十六片）<br />
<br />
　　竹叶心 桔梗（二味代茶）<br />
<br />
　　改方加黄芩酒炒秦艽。<br />
<br />
　　二诊 前进辛以散风，苦以泄热，汗出邪势从外而泄。而肺胃之热蕴结，痧疹并发而不少衰，痛不少减。脉数滑大，舌红边绛。喉关以内，白腐满布，喉肿关小微咳。此炉烟甫熄，余烬复燃，肺胃之热，冲斥于中，喉疳重症，出入极为迅速。恐火烁肺金，而致气喘。商请专门名家酌夺。<br />
<br />
　　郁金（一钱五分） 山豆根（三钱） 京玄参（三钱） 羚羊片（先煎二钱） 连翘（三钱） 大贝母（三钱）<br />
<br />
　　桔梗（一钱五分） 生石膏（七钱打） 牛蒡子（三钱） 射干（七分） 茅根（去心一两） 芦根（去节一两） 鲜荷叶（七钱）<br />
<br />
　　三诊 昨进大剂泄热，热势大为轻减，喉肿较退，痛势大轻。涎水之自涌者，至此渐能下咽。脉洪大略收火风之灼铄肺胃者，已退三舍，当乘胜而助鼓再进。<br />
<br />
　　羚羊片（二钱） 玄参肉（三钱） 牛蒡子（三钱） 鲜石斛（六钱） 连翘（三钱） 生石膏（七钱）<br />
<br />
　　泡射干（六分） 荆芥（一钱） 黑山栀（三钱） 苦桔梗（二分） 鲜荷叶络（七钱） 茅根（去心一两）<br />
<br />
　　芦根（去节一两）<br />
<br />
　　某 气喘不定，痰多稠浓。苔白转黄，舌边尖红绛，唇朱颧赤，脉数至六至以外。夫风为阳邪，阳邪易于化火，所有痰浊，尽从阳化，华盖之脏，独当其炎，所以清肃之令不行，右降之权尽失。痰鸣气喘， 如梦语，将有耗气伤阴等变矣。<br />
<br />
　　磨犀尖（四分） 杏仁泥（三钱） 桑白皮（二钱） 冬瓜子（四钱） 生石膏（五钱） 肥知母（二钱炒）<br />
<br />
　　马兜铃（一钱五分） 川贝母（二钱炒） 生薏仁（四钱） 栝蒌霜（三钱） 茯苓（三钱） 连翘（三钱）<br />
<br />
　　青芦管（一两） 枇杷叶（去毛一两）<br />
<br />
　　某 风温大势已解，而痰热未清，咳恋痰稠黄浓，火升少寐。右寸脉独大。良以邪热灼肺，手太阴清肃无权，则足太阴转输失职，致热蒸而炼液成痰，痰火因而内炽。鼻准清冷，乃气机之闭郁，以兼症之中，别无元阳衰脱之见端也。拟清化痰热而肃肺气。<br />
<br />
　　茯苓（三钱） 黑山栀（一钱五分） 海浮石（三钱） 炒蒌皮（三钱） 川贝母（二钱） 杏仁泥（三钱）<br />
<br />
　　冬瓜子（五钱） 风化硝（五分） 新绛（五分） 枇杷叶（去毛四片） 竹茹（一钱五分盐水炒）<br />
<br />
　　灯心（盐水拌三尺）<br />
<br />
　　贾（左） 症起四日，壮热无汗，肢体烦疼，头胀作痛，痰多口腻。脉数右部浮大。夫热重而至炙手，自必懊烦闷，此时尚无烦懊情形，其热之尚在肌表，显然可见。考太阳为六经之首，主皮肤而统卫气。今风邪在表，阳气屈曲不伸，故发热头疼。其所以不能作汗者，良由湿痰素盛，内壅不宣，则表邪难达，吴又可先生所谓水注闭其后窍，则前窍涓滴，此正发汗之义也。肢体之痛，左胁为甚，肝藏居左，风气通于肝也。拟于疏解之中，参入化痰，必得汗泄方能推散，然不易也。<br />
<br />
　　荆芥穗（一钱五分） 霜桑叶（一钱五分） 羌活（一钱） 广郁金（磨冲六分） 旋复花（绢包二钱） 制半夏（一钱五分） 橘红（一钱） 赤白苓（各二钱） 光杏仁（三钱） 真猩绛（六分） 枳实（一钱五分）竹茹（一钱） 桔梗（一钱）<br />
<br />
　　改方去羌活猩绛，加香附橘络秦艽。<br />
<br />
　　二诊 汗出，肌表之邪，由此外达，热势大退，遍体烦疼亦止，神情亦觉爽适。但脉仍带数，热退未楚，偏左瘕积阻滞，气道失宣，气短腋痛。脉数微滑，邪势渐去，湿热未清。再舍其标而治其本。<br />
<br />
　　杏仁（三钱） 蔻仁（三粒） 橘红（一钱） 豆卷（三钱） 制半夏（一钱五分） 云茯苓（四钱）<br />
<br />
　　广郁金（一钱五分） 薏仁（四钱） 炒枳壳（一钱） 炒蒌皮（三钱） 炒苏子（三钱）<br />
<br />
　　某 风温之后，恣食甜腻，酿湿生痰，肺降痹阻，以致热退不清，痰鸣气急，不能安眠。苔白不渴，脉左大，右部软滑。心胸不舒，气弱生寒，阳不旋转。恐喘甚汗脱。<br />
<br />
　　葶苈子（五分） 杏仁泥（三钱） 茯苓（三钱） 制半夏（一钱五分） 方通草（一钱） 炒苏子（三钱）<br />
<br />
　　橘红（一钱） 白前（一钱五分） 旋复花（一钱五分） 生米仁（三钱）<br />
<br />
　　邹（右） 天燥太过，肺胃风热内烁，更兼肝火凌金，咳痰带血，沉迷多睡。脉数而滑。盖阴虚则火炽，其热势内蕴胸中，如姻雾弥漫，所以沉迷而多睡也。恐昏痉等变。从云瞻兄方中，参入扩清胸中之热。<br />
<br />
　　黑山栀（三钱） 栝蒌霜（三钱） 海浮石（三钱） 篾竹叶（一把） 真川贝（五分） 上濂珠（三分二味研极细末调服）<br />
<br />
　　左 风温袭于肺胃，咳嗽壮热神烦，更兼天气亢燥，温燥之邪，化气为湿，以致肺热脾湿相蒸，痰黄而稠。日来热恋不解，咳亦不止，形色瘦削。脉数小软。营气日亏，邪势留恋，若再缠绵，必生变局。治法惟有泄化邪湿，庶可保全元气耳。<br />
<br />
　　大豆卷 杏仁泥 生薏仁 前胡 川贝母 桔梗通草 滑石 炒栝蒌皮 枇杷叶（去毛）<br />
<br />
　　徐 （右）咳剧身热，痰稠头目昏晕，胁痛神烦不寐。脉数弦滑此风温袭肺，化热内灼。适值经来，有暴喘之虞。<br />
<br />
　　连翘（三钱） 天花粉（二钱） 桑叶（一钱） 光杏仁（打三钱） 广郁金（一钱五分） 山栀（三钱）<br />
<br />
　　川贝母（二钱） 甘菊花（一钱五分） 丝瓜子（打三钱） 丹皮炭（二钱） 枇杷叶（去毛炙四片）<br />
<br />
　　二诊 咳嗽大减，而仍凛寒身热，汗不多达，痰色黄浓。脉数带滑，苔白心黄。邪热郁于肺胃。夹经未净，还恐神昏气喘之变。<br />
<br />
　　炙麻黄（后入四分） 光杏仁（三钱） 丝瓜子（研四钱） 连翘（三钱） 枳壳（一钱） 煨石膏（四钱） 生甘草（二分） 紫丹参（二钱） 桔梗（一钱） 郁金（一钱五分）<br />
<br />
　　杨（右） 外感风邪，内停饮食，身热头疼腹痛。时病情形。三日正炽。<br />
<br />
　　池菊（一钱五分） 桑叶（一钱） 枳实（一钱五分） 范志曲（二钱炒） 牛蒡子（三钱） 莱菔子（炒研三钱） 桔梗（一钱） 焦楂炭（三钱） 苏薄荷（一钱） 杏仁（三钱打） 广郁金（一钱五分）<br />
<br />
　　二诊 身热已退，而脐上作痛，大便不行。脉象沉弦。寒滞内阻，宜小承其气。<br />
<br />
　　川朴（一钱） 橘皮（一钱） 缩砂仁（后入五分） 乌药（一钱五分） 焦楂炭（三钱） 枳实（一钱）<br />
<br />
　　茯苓（三钱） 制香附（二钱） 生锦纹（后入二钱） 煨生姜（二片） 佛手（一钱）<br />
<br />
　　改方 砂仁（五分） 云茯苓（三钱） 制香附（三钱） 酒炒延胡（一钱五分） 枳壳（一钱） 煨瓦楞子（五钱） 金铃子（一钱五分） 陈香橼皮（一钱五分） 青皮（一钱）<br />
<br />
　　锦（翁） 由咳嗽咽痛，而致身热不解，汗出不能透渥，胸闷神烦少寐。脉象数滑，舌红苔白质腻。此风热之邪，与湿相合，蒸腾于肺胃之间。症属风湿，恐其化热。<br />
<br />
　　泡射干（七分） 郁金（一钱五分） 黑山栀（三钱） 连翘（三钱） 范志曲（二钱炒） 光杏仁（三钱）<br />
<br />
　　枳实（一钱） 马勃（一钱） 桔梗（一钱） 莱菔子（生研三钱） 大力子（三钱） 冬桑叶（一钱五分）<br />
<br />
　　二诊 热势大减，苔亦稍化，然仍咳嗽不爽。湿邪留恋肺胃。再为疏化。<br />
<br />
　　光杏仁（三钱打） 郁金（一钱五分） 桔梗（一钱） 枳壳（一钱） 赤白苓（各二钱） 生薏仁（四钱）<br />
<br />
　　粉胡（一钱） 薄橘红（一钱） 炒蒌皮（三钱） 滑石（三钱） 枇杷叶（去毛四片）<br />
<br />
　　张（左） 初起伤食吐泻，风温之邪，乘势而发，平素内伏之痰，与热相合，熏蒸于肺胃之间，以致热不外扬，咳嗽痰稠。上中两焦，为痰气所遏，则清津不能上升，口渴舌干少津，中心灰炱，小溲作痛。脉数而滑。<br />
<br />
　　症属风温挟痰，化热伤阴，今方旬日，恐转候之际，痰热内闭而致神昏发痉。拟清化痰热，参以救阴。即请商裁。<br />
<br />
　　天花粉（二钱） 光杏仁（去尖打三钱） 海浮石（三钱） 真川贝（炒黄二钱） 北沙参（四钱） 冬瓜子（四钱打） 大天冬（三钱） 白萝卜（切片一两五钱） 肥知母（二钱炒） 鲜芦根（去节一两） 陈关蛰（洗淡一两） 干枇杷叶（去毛四片）<br />
<br />
　　二诊 清化痰热，舌苔炱，燥转润，中心霉黑亦化，溲痛已退，气逆亦平，脉亦稍缓。然内热未楚，还宜清化。<br />
<br />
　　北沙参（三钱） 橘红（盐水炒一钱） 鲜竹茹（一钱五分） 冬瓜子（三钱） 通草（一钱） 青盐半夏（一钱五分） 茯苓（一钱） 光杏仁（三钱） 薏仁（四钱） 枇杷叶（去毛炙四片）<br />
<br />
　　三诊 咳嗽气逆已定，胃纳亦得稍起。然肺胃之间，痰热未化，气不流布，津液不行，以致口燥舌干欲饮。右脉滑大虚火挟痰，熏蒸胃口，恐起口糜再引津上升而导热下行。<br />
<br />
　　细生地（四钱） 细木通（四分） 天花粉（二钱） 竹沥半夏（一钱五分） 海蛤粉（三钱包） 细甘草（三分）<br />
<br />
　　真川贝（炒黄二钱） 冬瓜子（三钱打） 白茯苓（三钱） 鲜竹茹（盐水炒一钱） 活水芦根（去节一两） 青竹叶（十片）<br />

                    <br>
                        <br />
　　四诊 和阴降火，清化痰热，痰爽，舌干转润。的属津气不行。与津枯者有间。<br />
<br />
　　南沙参（四钱） 竹沥半夏（一钱五分） 海蛤粉（三钱包） 橘红（盐水炒一钱） 川石斛（四钱） 川贝母（炒黄一钱五分） 生薏仁（四钱） 茯苓（三钱） 炒竹茹（一钱） 枇杷叶（去毛四片）<br />
<br />
　　五诊 痰气渐化，津液流通，口渴已定，胃亦渐起。足见燥乃假燥，湿乃真湿，病之变态，足以惑人如此。<br />
<br />
　　白茯苓（三钱） 制半夏（一钱五分） 海蛤粉（五钱包） 炒蒌皮（三钱） 甜杏仁（三钱炒） 薄橘红（一钱）<br />
<br />
　　炒川贝（一钱五分） 生薏仁（三钱） 生熟谷芽（各一钱） 枇杷叶（去毛四片）<br />
<br />
　　顾（右） 冬温九日，发热懊烦无汗，胸膺发出赤斑，不克透露，神识迷糊，指节引动。邪郁不达，挟温蒸腾，神机为之弥漫。脉形细数，苔白心黄质腻。有内窜昏痉之虞。勉拟泄化邪湿，芳香宣窍即请商裁。<br />
<br />
　　豆豉（三钱） 光杏仁（三钱） 半夏（竹沥拌一钱五分） 炒枳壳（一钱） 赤茯苓（三钱） 生薏仁（三钱）<br />
<br />
　　白桔梗（一钱） 鲜石菖（四分） 牛黄清心丸（一丸开水化服）<br />
<br />
　　某 冬温十一朝，邪化为热，炼液为痰，郁阻肺胃，以致甲木不降，乙木独升，烦热火升颧红。气从上冲，则恶心欲吐，胸次窒闷异常。寤难得寐，惊惕耳聋，四肢有时震动。脉数弦大，舌红苔白心灰。时邪引动本病，恐风火内旋，而神昏痉厥。经云、上焦不行则下脘不通。拟开展气化，仍不失清金可以平木之意。<br />
<br />
　　豆豉 杏仁 枳实 竹茹 钩钩 枇杷叶 山栀 郁金 丹皮 桔梗 海蛰左 肺热津亏，理宜燥渴，昨诊并不口渴，显系肺虽燥热，脾胃仍有湿邪遏伏。所以流化湿邪，俾清津可以上承，喻氏所以有流湿可以润燥之谈也。无如风化为火，尽壅于肺叠进清肺育阴，竟如杯水车薪。热循肺系内犯膻中，以致时为谵语。火郁于内发现于外则两颧红赤，唇口朱红，红极发紫，脉数竟在六至以外。此时为之清金泄热存阴，固属定理殊不知火从风化，其热也釜中之火也，其风也、釜底之薪也，蒸热之势稍衰，釜底之薪未撤，薪在即火在，所以日前历历转轻，仍云不能把握者为此。刻下脉数，气口虽属带浮，按之似属少情。如欲解散其风，而撤其薪，以缓其燎原之势，救者自知不逮。不得已再拟清肺饮合清宫汤，以尽绵力。<br />
<br />
　　犀尖（磨冲五分） 连翘心（三钱） 大麦冬（连心三钱） 赤茯苓神（各二钱） 川贝母（二钱）<br />
<br />
　　光杏仁（三钱） 广郁金（一钱五分） 北沙参（五钱） 桑白皮（二钱炙） 枇杷叶（去毛一两） 白茅根（一两） 濂珠（三分）<br />
<br />
　　川贝（四分二味研极细末调服）<br />
<br />
　　方后原注云、刻下所怕肺热循系入心，心肺同病，气喘神昏，便是危境或问前日如救肺阿胶之类，治之当效何以不续进，使水来制火耶。曰、舌腻白不渴，如湿盛生痰，更难措手，不得已而退步，非临阵而畏缩也。又此症乃冬温绵延入春，久不能愈盖被庸工用白芍至四钱，川连至五钱，五味子至二钱，至惊蛰而病更剧，惊蛰阳动也。初用喻氏清燥救肺汤，后用竹叶石膏汤。前案已遗失，故附志于此（清儒志）<br />
<br />
　　邱（右） 症逾两候先发红疹，继透白 ，又复经行邪势未始不从疹从 而稍泄，所以数日前病有退机，烦热口渴已得大定。然既疹既 ，营气两液，必然暗虚。而方寸愁虑，木火升动，邪热从而转炽，烦热复盛，耳鸣耳窍闭塞，喉有痰声，俨如梦语，手指引动，少腹气坠作胀。脉数滑带弦，舌红苔黄。邪湿未化，木火暗升，炼液成痰，神机不运，有神昏发痉之虞。勉拟透热凉肝化痰宣窍。<br />
<br />
　　羚羊片（三钱） 赤茯苓（三钱） 竹茹（盐水炒一钱） 益元散（三钱加辰砂七厘绢包） 大连翘（三钱）<br />
<br />
　　陈胆星（六分） 黑山栀（三钱） 光杏仁（三钱） 郁金（一钱五分） 橘叶（一钱五分） 银花露（一两）<br />
<br />
　　二诊 透热凉肝，化痰宣窍，烦懊大减，寐亦略安，四肢引动较定，少腹作胀亦松，红疹略为化淡。脉弦稍柔，舌红黄苔化薄。今晨咯痰三口，颇觉爽适，自觉胸中尚有痰粘之状的是肝胆之火与邪热交炽，炼液成痰，遂令痰火相煽。神昏发痉，岌岌可虞。前药进后，未及一周，未便操之太激。拟清化邪热，参以化痰。<br />
<br />
　　连翘（三钱） 粉丹皮（二钱） 广郁金（一钱五分） 陈胆星（五分） 白蒺藜（三钱） 山栀（三钱）<br />
<br />
　　栝蒌皮（三钱） 光杏仁（三钱） 益元散（三钱加辰砂七厘绢包） 青竹叶（二十片） 活水芦根（一两）<br />
<br />
　　银花露（一两）<br />
<br />
　　冯（左） 温邪七日，热炽神迷肢节引动，脉见歇止舌黑质红，颧颊红赤，喉间霍霍痰鸣，气粗短促。此热炽于内，而痰湿抑郁，热不得泄，转从内窜之象，有痰涌昏喘之虞。<br />
<br />
　　羚羊角 陈胆星 天竺黄 竹茹 九节石菖蒲 大连乔杏仁泥 旋复花 枳实 至宝丹（一丸两服）<br />
<br />
　　周（左） 进泻肺开痰，导热下行，上升之气，十退三四，痰亦稍爽，然热势仍不见衰，左肋痛减，而痰色黄稠，频渴欲饮，神烦胸闷舌质转红，边尖大有绛意。 如梦语两颧红赤。脉数滑大左部小濡，右部搏指。<br />
<br />
　　良由蕴结之气分渐开，而霍霍痰鸣，肺胃之邪热尚炽火与痰激，故霍然有声。热灼津亏，故频渴而欲饮。症势较前略定，而鸱张之下，非大有起色，不足以全大局。刻下所急者，痰鸣气逆，最关重系。然邪势不泄，液即为痰，古人所谓痰即有形之火，火即无形之痰，正此意也。拟清金肃肺之中，参以辛凉重剂，必得应手始臻妥洽耳。<br />
<br />
　　杏仁泥（三钱） 广郁金（磨冲六分） 桑叶（二钱炙） 石膏（六钱 ） 竹茹（一钱） 法半夏（一钱五分）<br />
<br />
　　炒知母（一钱五分） 赤白苓（四钱） 广橘红（盐水炒一钱） 枇杷叶（去毛六片） 芦根（六钱）<br />
<br />
　　左 邪势不解热，日以炽，咳嗽痰多，频渴引饮，神识有时迷糊。邪湿痰交蒸，有神昏气喘之虞。<br />
<br />
　　栝蒌仁（四钱研） 杏仁泥（三钱） 乌犀尖（磨冲四分） 广玉金（磨冲四分） 天竺黄（三分半磨冲） 淡黄芩（一钱五分） 滑石块（四钱） 辰砂（一分二味同研绢包） 川贝母（二钱） 马兜铃（二钱） 冬瓜子（五钱）<br />
<br />
　　煨石膏（四钱） 青芦管（一两） 万氏牛黄清心丸（五分开水先送下）<br />
<br />
　　左 咳嗽身热，痰鸣音哑，吸气短促，汗出发润。金伤已极喘脱之虞，行将立至。勉用喻氏法以尽人力。<br />
<br />
　　煨石膏（五钱） 北沙参（六钱） 玄参（三钱） 阿胶（二钱） 生甘草（五分） 牛膝炭（三钱）<br />
<br />
　　川贝（二钱） 炒麦冬（三钱） 枇杷叶（去毛六片）<br />
<br />
　　风温一门，附以冬温温热秋燥，例言中虽曾声明，实因方案遗佚，抄存过少，故仅蝉联附后，未能逐条分列，校对之下愧同伯玉，缺憾良深。质之吾友某君，曰、编案与作书体例，截然不同。著作之家分门别类，毫发不容紊乱。至编订方案，不过根据次排比，若欲皎然划一，厘然大备，诸多为难之外。涵以某君阅历有得，深知编纂复杂之繁，且以见读书之贵变通也。姑附志之。同门旧友若有存稿，盼望惠下，再版时当补辑改定也。（文涵志）<br />
<br />
　　卷二<br />
<br />
　　湿温<br />
<br />
　　杨（左） 湿温已届三候，不特汗 均不获畅，而且四肢背脊尚觉恶寒，阳气不能敷布，与阳气之衰微者，大相悬殊也。阳何以不布，湿阻之也。湿何以不化，饮食水谷资之助之也。为敌助粮，引虎自卫，非计也。拟开展气化。使湿随气行，则白 及汗，可以通畅。<br />
<br />
　　光杏仁 郁金 桔梗 霍香 滑石 生米仁 制半夏 通草此症经陈医屡投浓朴佛手花茵陈等，致有棘手之象，先生嘱以勿妄食。勿进补，一以宣化气湿法治之，果获渐瘳。案语卓然名论，不易多得。（文涵志）<br />
<br />
　　某 昨投泄热透邪，今午续得微汗，烦渴较昨略退，面色浮赤较淡。然天气乍冷，阳气阻郁，赤色瘀滞不匀，邪湿羁留，未能遽解。上焦之气不展，胸中窒闷不舒。口腻苔白舌红，脉数糊滑。化湿泄邪，固属定理。但除感冒带病酬应外，热甚不退者九日，邪湿熏蒸之势，尚在鸱张，总望转候大得退机耳。<br />
<br />
　　郁金（二钱） 九节石菖蒲（四分） 桔梗（一钱五分） 香豉（三钱） 制半夏（三钱） 牛蒡子（三钱） 橘红（一钱五分） 光杏仁（三钱） 蔻仁（七分） 黄芩（酒炒一钱五分） 川通草（一钱）<br />
<br />
　　滑石块（三钱）<br />
<br />
　　二诊 叠得自汗胸中之窒闷稍开，尚未安寐，口燥而腻。脉数舌红，苔白淡黄。胃中之浊与湿交蒸，不能遽化。症经旬日，惟有泄之，化之俾免内蒙为幸耳。<br />
<br />
　　制半夏（二钱） 炒竹茹（一钱五分） 橘红（一钱） 郁金（一钱五分） 泽泻（一钱五分） 赤猪苓（各二钱） 炒枳壳（一钱） 黑山栀（二钱） 杏仁泥（三钱） 陈胆星（五分） 生薏仁（四钱）<br />
<br />
　　炒蒌皮（三钱）<br />
<br />
　　三诊 疏泄太阴，兼以通腑，宿滞下行，胸痞腹满较舒。然热势仍起，下午为甚，面色晦黄，口渴而复粘腻咳嗽较退，寤难成寐。脉数而带糊滑，舌边绛赤，中心依然白腻足见邪势由浅而深。然从无不可达之邪，亦从无不可泄之热，其所以解之不汗，清之热不泄者，以夹杂湿邪，相持于内也。再以泄化为主。<br />
<br />
　　冀邪与湿分，不致蒸痰从中弥漫为上。<br />
<br />
　　广郁金（三钱） 光杏仁（三钱） 滑石（三钱） 薏仁（五钱） 炒竹茹（一钱五分） 炒香豉（三钱）<br />
<br />
　　淡黄芩（一钱五分） 赤猪苓（各二钱） 广橘红（一钱五分） 桔梗（一钱） 通草（一钱） 制半夏（二钱）<br />
<br />
　　陈（左） 湿温热势起伏，湿包热外，热处湿中，热胜于湿，挟滞蒸腾，太阴之邪，还并于阳明之分。舌红苔黄，中心微燥。便阻频转矢气，阳明之湿热，渐化燥热矣。<br />
<br />
　　淡黄芩 川连 光杏仁 通草 郁金 生薏仁滑石 竹叶心（十二片） 枳实导滞丸（通草佛手汤下）<br />
<br />
　　二诊 两投苦泄，热势仍然起伏，起则烦渴欲饮。湿热蒸腾，津不上布，盖热如釜中之沸，邪之与湿，犹釜底之薪。仍以泄化主之。<br />
<br />
　　香豉 广郁金 光杏仁 桔梗 通草 制半夏淡黄芩 连翘 泽泻 滑石 生薏仁 赤猪苓 竹叶心周（左） 花甲之年，兼嗜紫霞，其命火之衰，湿痰之盛，不问可知。昨食甘寒之物，脾胃之阳为之暗伤，致湿痰弥漫三焦，旋转营运之阳，为湿所遏，以致发热在里，热势不扬。湿胜则脾土不能分化，其水液应入于膀胱者，至此而淆入于大肠，所以便注下迫。气愈内闭，则毛窍外开。所以淋淋汗出矣。湿痰停阻，就使引动伏邪，亦不过湿热之常病。而舌无华色，脉沉细涩，右脉略大而混数不扬，一派正不胜邪之象。病在初起，又无遽培元气之理。方拟分理三焦勿以发散攻消为事，以湿与痰皆不可力制，惟有化之为宜。<br />
<br />
　　川朴 通草 泽泻 佛手 郁金 赤猪苓 藿香 滑石 蔻仁 生薏仁二诊 湿遏气津，渴甚用流化法。<br />
<br />
　　金石斛 炒黄川贝 滑石 郁金 枇杷叶 辰茯苓光杏仁 炒香豉 薏仁 白蔻仁（三分研用芦根二两打汁先调服）<br />
<br />
　　以翁 昨诊内窍欲蒙，及服药之时，神已糊乱。今日竟尔神昏，手暖足厥，脉糊滑并不甚数，苔白腻并不焦黑，身热并不炽甚。此由湿盛之极，中阳不运，致湿蕴成痰，痰蒙清窍。与火热之甚，扰乱神明，而致神昏者不同。勉拟芳香通神，辛开苦降，为背城之一。谋事在人，成事在天。<br />
<br />
　　天竺黄（三钱） 制半夏（三钱） 远志肉（一钱） 明雄精（一钱五分甘草汤拌炒） 陈胆星（一钱）<br />
<br />
　　白僵蚕（三钱） 茯苓（三钱） 广郁金（六分明矾三分化水磨） 九节菖蒲（八分） 竹沥（一两滴入姜汁少许）<br />
<br />
　　转机用至宝丹一丸，橘红汤送下。一剂而神稍清，仍照服减半。<br />
<br />
　　再方川雅连（重姜汁炒三分） 制半夏（三钱） 九节菖蒲（八分） 橘红（一钱五分） 广郁金（一钱五分）<br />
<br />
　　淡干姜（六分迷甚干姜用二钱打） 制南星（三分） 礞石（三分） 白明矾（三分） 炙牙皂（三分）<br />
<br />
　　麝香（五厘） 明雄黄（二分后六味研细末用竹沥先调服）<br />
<br />
　　案师云、此症紧要关头，全在表热外扬，邪方透达。复诊由门下郁闻尧代去，云热已起而厥渐转。先是师命方如前意开泄。郁世兄回禀云、湿已化燥，舌绛中带焦黑而干。师曰、尚不可言化燥，燥化未足也。再用开泄，冀其化热化火，须十分透澈乃妙。药大意如前，制南星用六分，加紫雪六分，灯心汤下，尚欲其热显扬。据郁世兄本意，拟用牛黄丸犀角地黄汤，或鲜石斛及清宫汤加减。谓化燥而无大热，书无明文，疑惑不定。师云、化燥而无大热，非真燥也，热未透也。不可滋腻，须仍泄化，微带甘辛法。（清儒志）<br />
<br />
　　张（左） 湿温旬日，烦热无汗，赤疹隐约不透，胸次窒闷异常，咳不扬爽，时带谵语，频渴不欲饮，饮喜极沸之汤。脉数糊滑，苔白心黄，近根浓 。此由无形之邪，有形之湿，相持不化，邪虽欲泄，而里湿郁结，则表气不能外通，所以疏之汗之，而疹汗仍不能畅。热与湿交蒸，胸中清旷之地，遂如云雾之乡，神机转致弥漫。深恐湿蒸为痰内蒙昏痉。<br />
<br />
　　三仁汤去滑石川朴竹叶，加豆豉橘红郁金枳壳桔梗菖蒲佛手。<br />
<br />
　　二诊 昨进辛宣淡化，上焦之气分稍开，熏蒸之热势稍缓，神识沉迷转清，谵语指搐已定，烦闷亦得略松，舌苔较退。但气时上冲，冲则咳逆，脉数糊滑。良以郁蒸稍解，而邪湿之势，尚在极甚之时，虽有退机，犹不足济。肺胃被蒸气难下降，所以气冲欲咳，仍未俱减也前法之中，再参疏肺下气。<br />

                    <br>
                        <br />
　　甜葶苈（五分） 通草 光杏仁 制半夏 冬瓜子 广郁金薄橘红 滑石块 炒枳壳 枇杷叶 桔梗 竹茹三诊 胸闷懊烦，气冲咳逆，次第减轻，咯吐之痰，亦觉爽利。舌苔亦得大化，但脉仍不扬。其肺胃之间，尚是熏蒸之地，表不得越，邪无出路，还难恃为稳当也。<br />
<br />
　　光杏仁 广郁金 淡黄芩 桑叶 甜葶苈 桔梗 白蔻仁 生薏仁 制半夏 炒香豆豉 橘红 枇杷叶四诊 咳嗽气逆大退，痰亦爽利，谵语热烦亦得渐减，特小溲清而不爽，大便不行，频转矢气，脉数糊滑，苔化而中独浓。犹是湿痰内阻，邪难泄越再导其滞。<br />
<br />
　　郁金 橘红 桔梗 制半夏 赤茯苓 生薏仁 滑石 通草 萆 竹沥达痰丸（三钱佛手通草汤先送下）<br />
<br />
　　五诊 大便畅行，燠烦大定，热亦较轻，口渴亦减。但赤疹虽布，甚属寥寥汗不外达。脉象较爽，舌根苔白尚 。邪湿之熏蒸，虽得渐松而未能透泄。须望其外越方为稳妥也。<br />
<br />
　　光杏仁 郁金 橘红 生薏仁 枳壳 滑石块 炒蒌皮 葶苈子 桔梗 通草 木通 制半夏 赤白茯苓六诊 熏蒸弥漫之势虽松，而湿性粘腻不克遽行泄化，里气不宣表气难，达汗 不得发越，咳嗽气逆小溲不爽。脉数滑苔白，邪湿互相犄角，尚难稳当。<br />
<br />
　　郁金 光杏仁 橘红 冬瓜子 桔梗 鲜佛手 制半夏 生薏仁 蔻仁 赤猪苓 通草 苇茎七诊 热势降序，咳亦渐松，然湿从内搏，邪从外越，是以热势恋恋不退，不能外达，而欲从内化，非欲速可以从事也。<br />
<br />
　　豆卷 滑石 光杏仁 郁金 制半夏 通草 新会红 猪苓 桔梗 枳壳 生薏仁 鲜佛手八诊 清理余蕴方豆卷 生薏仁 制半夏 通草 广皮 福泽泻 光杏仁 鲜佛手 白蔻仁 真佩兰如胸闷加桔梗郁金，甚者川朴枳壳藿香，头胀加蒺藜天麻僵蚕，理胃加生熟谷芽沉香曲玫瑰花。<br />
<br />
　　按此症湿温胸闷，始起即有 语。张骧云先诊，以其高年神志不清，案有防其内闭痉厥之语。首方用青蒿橘络猩绛之类，继用豆卷牛蒡赤芍前胡竺黄朱翘茯神玉雪救苦丹之类，不效续请巢崇山，案载咳不爽，渴欲饮热由气分内陷厥少， 语风动之险象。方用豆卷蝉衣生薏前胡光杏郁金青蒿桔梗翘心至宝丹。既而热势仍炽，案有邪火内窜心胞之势，倘其势甚防动内风。改用羚羊芦根紫雪之属，仍不效。乃请师去。诊其脉糊数苔白腻，审其神，则沉迷，投开展气，化轻描淡写，服一剂后，即有松机。窃观此案，何以沪上诸名家于湿温一症，尚亦茫然，无怪偏僻之区，悉以清蒿黄芩鲜斛等一派阴柔之品，为自保声名唯一之妙术也。不竟为之怃然三叹。（清儒附志）<br />
<br />
　　蒋（右） 流化湿痰，以开郁结，热势大减，烦懊亦定，神识亦得爽慧。脉较缓和，舌红转淡，边尖转润，惟中心仍属干燥，而又觉甜腻。邪退三舍，湿痰有欲化不化之意，而气机遏伏，津液犹难流布。稍稍经行，治当兼顾。<br />
<br />
　　制半夏（三钱） 郁金（五分磨冲） 栝蒌仁（一钱五分） 橘红（一钱） 陈胆星（五分） 石菖蒲（一钱五分） 黑山栀（三钱） 杏仁泥（三钱） 滑石（三钱） 泽兰（一钱五分） 枇杷叶（三片） 风化硝（六分）<br />
<br />
　　青礞石（五分） 明矾（一分五厘） 血珀（三分上四味研匀调服）<br />
<br />
　　改方去栝蒌仁风化硝泽兰，加川贝炒黄一钱五分，竹沥五钱。<br />
<br />
　　二诊 昨晚热势又起，湿被热蒸，胸中为之弥漫，神情不如昨日之爽慧。脉数糊滑。清空之地，悉皆秽浊所占。泄化之中参以芳化。<br />
<br />
　　光杏仁 方通草 淡黄芩 广郁金（白明矾三分化水磨冲） 炒竹茹白蔻仁 滑石块 赤白苓 晚蚕砂 佛手 至宝丹改方去至宝丹，加制雄丹一分五厘，用通草汤调下徐徐服之。<br />
<br />
　　杨（右） 症属两候有余热势并不甚重。夫病至半月邪，虽不化为火，断无不化热之理，亦断无化热而热不甚之理，其所以淹淹者，邪轻于湿，湿重于邪也。湿蕴肺胃，胃气不降，所以饮汤入口，似有噎塞之状，并作恶心。热蒸则口渴，而湿究内踞，所以仍不欲饮。湿为水属，得暖则开，所以喜进热饮。大便一日数次，皆是稀水，内经所谓湿胜则泄也。湿郁之极，阴阳不通，以致振寒而战。郁极而通，得以汗泄，肌表之风，随湿外越，发为白疹，虽属邪湿之出路，然肌肤分肉之事，于三焦之熏蒸，依然无益耳窍不聪，浊邪之害清也。鼻起烟霉，是熏蒸之炎，有诸内形诸外也。刻下神情呆钝，时带错语，若以热扰神明，灵机被塞，自必有一种昏愦情形。今似糊非糊，似爽非爽，皆是无形之邪，与有形之湿，蒸腾弥漫，其胸中清旷之地，遂成烟雾之区，大有蒙闭之虞。脉象沉细不爽，舌苔淡黄 腻，尤为湿郁热蒸之确据。兹拟辛以开，苦以泄，芳香以破浊，淡渗以引湿下行。<br />
<br />
　　川雅连（姜汁炒五分） 制半夏（三钱） 郁金（磨冲六分） 九节石菖蒲（八分） 陈橘皮（一钱五分）<br />
<br />
　　赤白苓（各二钱） 淡干姜（五分） 竹茹（一钱五分姜汁炒） 香豉（三钱） 白蔻仁（入煎四粒） 生薏仁（四钱） 通草（一钱）<br />
<br />
　　改方去川连干姜，加滑石块三钱，广藿香三钱，石菖蒲减二分。<br />
<br />
　　二诊 投药之后，神情大为灵爽，耳窍略聪，便泄亦减，湿之如雾迷蒙者，得化稍开而蕴蓄之热，亦于此勃发，所以午后甚为烦热，不若日前之沉迷罔觉也。脉象较爽，苔亦略化，然中心黄 。脐下作痛拒按，频转矢气，口渴欲饮。良由湿积交蒸，不能泄化，还恐昏燥等变。<br />
<br />
　　制半夏（一钱五分） 黄芩（酒炒一钱） 石菖蒲（五分） 竹二青（一钱五分姜汁炒） 广郁金（磨冲六分）白蔻仁（入煎四粒） 赤猪苓（各二钱） 光杏仁（勿研三钱） 滑石块（三钱） 方通草（一钱） 香豆豉（三钱） 木香槟榔丸（三钱先服）<br />
<br />
　　改方去木香槟榔丸，加芦根一两，滑石加重二钱。<br />
<br />
　　三诊 丸药缓下，便泄已止，而腹中依然满痛，频转矢气。热势叠次轻退，而胸次不舒，格格欲嗳，屡涌酸涎。其为湿积交阻了然可见。所可异者，口渴欲饮，不能稍缓，若系津枯，则内既燥涸，其酸涎何由而至，所以然者，都由积阻于下，湿郁于上，清气不能上行，则虽有清津无从流布，所以愈燥则愈饮，愈饮而更燥也。再拟疏化三焦，参以导滞。<br />
<br />
　　香豆豉（三钱） 广郁金（一钱五分） 制半夏（一钱五分） 淡干姜（炒松三分） 通草（一钱） 生薏仁（四钱） 川朴（五分） 石菖蒲（五分） 上湘军（三钱后下） 杏仁泥（三钱） 猪苓（二钱）<br />
<br />
　　枳实（磨冲五分）<br />
<br />
　　改方去川朴上湘军，加滑石块三钱，白蔻仁入煎两粒，西血珀研先服五分，上沉香三分磨先服。<br />
<br />
　　四诊 以燥治燥，津液果回，其为气湿郁遏，清津无以上供，固无疑义。复下数，次腹胀已松，少腹偏左之痛已退，偏右按之仍痛。脉细沉数，舌心干毛。幸边道已润。良由郁蒸渐解，气机渐得施化，津液渐得通行，而余滞积湿，犹未尽达。将及三候，元气支离，未便叠次峻攻，暂为退守待稍能安谷，再商续下可耳。<br />
<br />
　　川雅连（一分） 香豆豉（三钱） 杏仁泥（三钱） 赤猪苓（各三钱） 泽泻（一钱五分） 白蔻仁（入煎三粒）<br />
<br />
　　广郁金（一钱五分） 淡干姜（四分） 枳实（炒成炭一钱） 制香附（二钱） 通草（一钱） 枇杷叶（去毛四片）<br />
<br />
　　方有白 ，以燥治燥，津回而舌心干毛，肺胃之津液已亏，宜于此际酌用甘凉，后案统宜删削。此先生检点存案自批于后者也。先生于湿温一门，具有心得，以燥化燥生平之效果，历历不爽。独于此案不自满意，记此数语。先生之虚心如此，详慎如此。从可知症变万端，毫厘千里，断不可坚于自信，而孟浪投方也。（文涵志）<br />
<br />
　　张（右） 病经一候，形寒已罢，热势不解，汗出不及下体，膈间烦闷特甚，呕恶时作，卧寐不安，小溲赤少，大便不爽。寸关沉按弦数，左更上溢寸外，舌尖赤燥，近根黄腻带浊。此皆湿热之邪，心肝之火，搏结于胸膈之间，阳明之分，气机被阻，阴液暗耗，其所以渴不喜饮者，挟痰湿故也。势恐肝阳化风，有痉厥昏蒙之变。议泻胸膈之邪热，清心肝之火。冀得躁平安寐，庶免变端。录方明裁。<br />
<br />
　　羚羊片（先煎七分） 郁金（一钱五分） 囫囵连翘（二钱） 制半夏（一钱五分） 木通（八分） 细川连（姜汁炒五分） 香豉（三钱） 薄荷（八分） 栝蒌仁（三钱打） 枳实（五分元明粉八分化水磨冲） 丹皮（酒炒一钱五分） 竹茹（一钱） 芦根（去节八钱）<br />
<br />
　　蒋（左） 神识已清，热亦大减，然频频呃忒，胸脘不舒。舌苔炱黑，脉数糊滑。内闭之热已开，而痰湿滞交阻不化，虽略转机，尚不足恃也商进。<br />
<br />
　　郁金（磨冲五分） 川雅连（姜汁炒四分） 杏仁泥（三钱） 刀豆子（磨冲五分） 制半夏（一钱五分）<br />
<br />
　　滑石块（四钱） 冬瓜子（四钱打） 炒竹茹（一钱五分） 方通草（一钱） 九节石菖蒲（五分） 新会皮（一钱） 青芦管（一两） 竹沥达痰丸（三钱开水先送下）<br />
<br />
　　杨（左） 外感风寒，卫阳被郁，先发微寒，阳郁暴伸，遂发壮热，汗出邪泄，阴阳洽和，得以脉静身凉。惟热气一蒸，里湿悉动，邪虽外达，蕴湿未清，所以胃纳不复，舌苔未化。宜理湿和中。至于头痛昏眩。腹满心悸，乃平素肝阳之偏亢，由于血虚不能养肝而来。当置缓议。<br />
<br />
　　制半夏（一钱五分） 赤茯苓神（各二钱） 生薏仁（四钱） 大豆卷（三钱） 川朴（一钱） 猪苓（一钱五分） 白蒺藜（去刺炒三钱） 建泽泻（一钱五分） 广皮（一钱） 佛手（一钱五分）<br />
<br />
　　某 呕吐已止，而气湿不化，烦热仍然不退，耳聋不聪，时带 语。脉糊数不扬。此湿邪弥漫，清窍被阻。<br />
<br />
　　有神昏发痉之虞。拟方即请商正。<br />
<br />
　　光杏仁 郁金 桔梗 赤茯苓 蔻仁 制半夏香豆豉 橘红 枳壳 晚蚕砂 九节菖蒲万氏牛黄清心丸（七分灯心汤先送下）<br />
<br />
　　夏（左） 大邪已退，余蕴宿积未清，便不行而频转矢气，病已多日，本不敢浪用重药，叠为推荡。然以姑息为心，实蹈引虎自卫之弊，不可不察也。<br />
<br />
　　豆卷 广皮 杏仁泥 生薏仁 通草 郁金苦桔梗 赤猪苓 制半夏 枳实导滞丸（佛手通草汤下）<br />
<br />
　　二诊 流畅三焦，气机宣通，内蕴之浊，得以上越，呕出痰涎甚多。里气既通，表当自达，随后尚有微汗而热解也。<br />
<br />
　　制半夏 南星 豆卷 泽泻 桔梗 通草 橘红 枳实 广郁金杏仁 薏仁 淡黄芩薛金楣 湿痰素盛，复感时邪，邪与湿蒸，发热不解湿邪相持于内，表气不能外通，旬日已来，未经畅汗，邪势正炽之际，更兼误食面包，胃口为之壅实，湿痰因而弥漫，清津被抑不能上供，以致神识迷糊。<br />
<br />
　　舌干无津，苔黑而舌质淡白。斑点隐约不透，大便不行。脉形滑数。邪湿化燥，弥漫神机，内窜昏厥，指顾间事也。与子范仁兄大人同议宣通郁遏。以望神机通灵，清津流布，然恐难得也。<br />
<br />
　　枳实（六分磨） 广郁金（二钱） 滑石块（四钱） 天竺黄（三钱） 陈胆星（八分） 川雅连（五分炒）<br />
<br />
　　光杏仁（去尖打三钱） 栝蒌仁（七钱打） 鲜石菖蒲（连根叶洗打三钱） 白萝卜汁（一两冲） 陈关蛰（洗淡二两） 活水芦根（二两）<br />
<br />
　　二诊 昨进开通蕴遏，流湿润燥舌干转润，迷糊稍清，面色稍淡，郁遏较开。清津得以上供，所以舌燥转润。表气渐得外通，斑点略为透露。然仍大便不行，迷蒙如睡。脉象糊滑，舌苔灰滞垢腻。胃中之浊邪，闭郁尚盛，胃脉通心，还恐昏痉。与子范兄同议苦辛泄化，参以劫痰。大敌当前，成败非所知也。即请商裁。<br />
<br />
　　川雅连（姜汁炒五分） 栝蒌仁（五钱） 光杏仁（三钱） 淡黄芩（酒炒一钱五分） 淡干姜（二分）<br />
<br />
　　佩兰叶（三钱） 豆蔻花（四分） 制半夏（三钱） 陈胆星（七分） 莱菔子（四钱炒） 竹茹（一钱五分）<br />
<br />
　　郁金（四分） 菖蒲（二分） 明矾（二分） 明雄精（二分以上四味同研极细末先调服）<br />
<br />
　　三诊 苦辛通降，参以化痰，神识略为清爽，而仍迷蒙如寐。日前神情安静，今则时揭衣被，颇有懊烦之意。清津既回之后，津液复劫。舌苔焦黑，舌质深红，脉弦滑而数。良由痰湿积蕴遏，渐化为火，火劫阴津，胃脉通心，深恐热入胞络，症极郑重。勉与子瞻仁兄大人同议急下存阴法。即请商裁。<br />
<br />
　　鲜首乌（洗打六钱） 连翘（三钱） 天花粉（二钱） 光杏仁（去尖打三钱） 广郁金（一钱五分）<br />
<br />
　　元明粉（冲一钱半） 枳实（一钱） 竹茹（一钱水炒） 生广军（一钱五分） 礞石滚痰丸（三钱开水先化服） 至宝丹（一丸服煎药后隔二点钟用灯心汤化服）<br />
<br />
　　四诊 投剂之后，大便畅行，神情大为清爽，痰亦爽利。而日晡后又复渐见迷蒙，脉形转细。舌干质红苔黑，以汤润之，则浮糙浊苔满布，齿垢唇焦。斑点虽渐透露，而未畅达。良由邪浊化火，遂令阳明热炽，劫烁阴津。仍恐热从内窜，而神昏痉厥。勉拟泻南补北，泄热透斑。留候子范仁兄酌夺。<br />
<br />
　　镑犀角（先煎四分） 川贝母（二钱） 阿胶珠（三钱） 镑羚羊角（先煎二钱） 连翘（三钱） 大天冬（三钱） 鲜石菖蒲（连根叶洗打三钱） 细生地（五钱） 芦根（一两五钱） 竹沥（滴入姜汁少许一两）<br />
<br />
　　濂珠粉（三分灯心汤先调服）<br />
<br />
　　五诊 泻南补北，泄热透斑，斑点渐畅，神识较清，脉亦稍起，舌津稍回，稍稍饮汤，舌质即腻。清津虽回，而痰浊昏蒙，气不能化，津不上升。与子范仁兄大人共议，乘此津液稍回之际，急急流化气分，以通津液，仍以化痰宣窍参之。<br />

                    <br>
                        <br />
　　香豆豉（二钱） 光杏仁（去尖打三钱） 川贝（二钱炒） 活水芦根（去节一两） 滑石块（四钱） 广郁金（一钱五分） 栝蒌皮（三钱） 陈胆星（一钱五分） 鲜石菖蒲（连根叶洗打三钱） 干枇杷叶（去毛三钱）天竺黄（三钱） 竹沥（一两用明矾四分磨极细末和入冲服）<br />
<br />
　　六诊 神识较清，而烦热复盛，欲揭衣被不时 语。脉象弦数，舌苔黑质红，仍然少津。斑点未畅，而已经化淡。邪热内郁，与浊交蒸，化火劫津，所谓火必为烦也。还恐内窜。以透热救阴，仍参化痰留候子范兄商政。<br />
<br />
　　羚羊片（先煎三钱） 黑山栀（三钱） 大天冬（三钱） 细生地（五钱） 元参（三钱） 连翘心（三钱）<br />
<br />
　　天竺黄（三钱） 阿胶珠（三钱） 鲜石菖蒲（连根叶洗打三钱） 滑石块（重加辰砂拌三钱） 青竹叶（二十片） 活水芦根（去节一两五钱）<br />
<br />
　　七诊 神识渐清，舌黑稍化而邪热尚盛，阴津劫夺不复。舌质尚觉干燥。邪热内扰，神烦不宁。心与小肠，表里相应，内扰之热，从上下趋，所以神明渐清，而小溲痛甚，囊胯之间，时作奇痒。为今之计，泄热救阴，所不能缓。前人有上病而下取之法，与子范仁兄同议泻下焦湿热。<br />
<br />
　　细生地（五钱） 大麦冬（去心四钱） 光杏仁（去尖打三钱） 广郁金（一钱五分） 龙胆草（六分）<br />
<br />
　　车前子（三钱） 木通（七分） 黑元参（六钱） 青竹叶（二十片） 益元散（重加辰砂拌绢包四钱） 黑山栀（三钱）<br />
<br />
　　八诊 用增液兼清下焦湿热，大便未行，小溲作痛，涓滴不爽，气粗颧红，懊烦不宁。脉沉实，舌干苔黑，中心有断纹。邪热挟积，复聚阳明，劫烁津液，有昏厥之虞。拟调胃承气以抽釜薪。留候子范仁兄商政，并请高明裁夺。<br />
<br />
　　生广军（后入四钱） 生甘草（五分） 大麦冬（去心三钱） 元明粉（冲一钱五分） 滑石块（四钱） 细生地（四钱） 黑玄参（三钱） 活水芦根（去节一两） 车前子（三钱） 青竹叶（二十片）<br />
<br />
　　九诊 昨用调胃承气合增液法，小便已通。而积热仍聚阳明，不能曲折而下，大便仍然未行，腹满拒按作痛，频转矢气。舌干苔黑，脉沉，重按有力。大肠与胃相联属，阳明胃脉上通于心，肠胃为积所阻，则阳土之气，尽化燥火，劫液烁津。热气自胃上冲，则心胸之间，遂成氤氲之地，所以不为烦燥，即为迷蒙。<br />
<br />
　　病中盗食面包，前次畅下，似不应再有余积。殊不知大肠之垢滞虽行，而后进之食，为热熏蒸，自然燥结于中，不克盘旋而下，所以前人有复下之法也。前法再展一筹。留候子范仁兄裁夺，并请高明商之。<br />
<br />
　　广郁金（二钱） 光杏仁（打三钱） 鲜石斛（洗打一两） 鲜首乌（细切洗打八钱） 枳实（一钱） 桔梗（一钱） 栝蒌皮（四钱） 鲜生地（洗打一两） 元明粉（三钱冲） 车前子（三钱） 滑石块（四钱） 生广军（三钱水浸绞汁冲服） 干枇杷叶（去毛绢包三钱） 活水芦根（去节一两五钱）<br />
<br />
　　十诊 下后仍未行，液枯故也备用。<br />
<br />
　　金汁 竹沥 梨汁 青果汁 芦根汁五味频频服之。（此日回绍兴）<br />
<br />
　　陈（幼） 湿温逗留日久，湿蒸阳明，微寒里热。脉数糊软，苔白。邪湿日恋，原气日伤，将延入损途。<br />
<br />
　　炒杏仁 赤猪苓 泽泻 生薏仁 通草 广郁金炒青蒿 制半夏 上广皮 豆卷 蔻仁二诊 宣泄肺气，表气自通，不表而汗，不透而 ，肌表之风，太阴之湿，因之外解。然脉仍带数。余烬尚恋，虽得转机，犹不足恃也。<br />
<br />
　　制半夏 白蔻仁 赤猪苓 通草 泽泻 光杏仁生薏仁 炒地骨皮 广皮 蔷薇露（一两温冲）<br />
<br />
　　三诊 小溲黄赤，湿热外泄之兆，所以热势得以渐减。药既应手，再为扩充。<br />
<br />
　　制半夏 通草 薏仁 蔻仁 木猪苓 光杏仁广皮 泽泻 竹茹 地骨皮 蔷薇露（一两）<br />
<br />
　　鲍（左） 时病之后，湿热未清，熏蒸阳明，晡后微热，有时凛寒，胸中欲咳稍舒。湿郁而荣卫不宣，宜轻宣肺气，气化则湿亦清也。<br />
<br />
　　杏仁 蔻仁 赤白苓 竹茹 橘皮 鲜佛手薏仁 通草 猪苓 白残花二诊 宣化气湿，暮热顿退。而昨晚又觉微热，咳嗽痰不爽。湿热未清，兼感新风。宜为疏化。<br />
<br />
　　前胡 杏仁 橘红 赤猪苓 象贝 炒白薇蒌皮 生薏仁 豆蔻花（四分）<br />
<br />
　　三诊 胸中渐舒，咳亦降序。然暮热时退时来。阳明湿蒸。再为清化。<br />
<br />
　　制半夏 蔻仁 木猪苓 通草 冬瓜子 生薏仁杏仁 赤白茯苓 滑石块 野残花四诊 湿蒸阳明。湿邪旺于阴分，至暮身热宣肺气，淡渗湿，熏蒸既解，暮热已退。拟和中醒脾。谷气既旺，津气自复。<br />
<br />
　　制半夏（一钱五分） 茯苓（三钱） 通草（八分） 藿香（二钱） 生熟谷芽（各三钱） 生于术（一钱五分）薏仁（三钱） 猪苓（一钱五分） 白残花（七分） 橘白（一钱）<br />
<br />
　　五诊 培土和中，胃纳稍起。前法再为扩充。<br />
<br />
　　奎党参（二钱） 法半夏（一钱五分） 黑豆衣（三钱） 炒于术（二钱） 茯苓（三钱） 橘白（一钱）<br />
<br />
　　炒白薇（一钱五分） 女贞子（三钱） 生熟谷芽（各二钱） 佩兰叶（一钱五分）<br />
<br />
　　陈（左） 热势不扬，恶心胸闷，汗不畅达。感邪挟湿交蒸，三焦为之阻窒，一候正炽之际也。<br />
<br />
　　香豆豉（三钱） 广郁金（一钱五分） 制半夏（一钱五分） 白蔻仁（七分） 枳实（一钱） 光杏仁（三钱）<br />
<br />
　　干佛手（一钱五分） 广皮（一钱） 桔梗（一钱） 制川朴（一钱） 竹茹（一钱）<br />
<br />
　　凌（左） 类疟数次，少阳之邪，并归阳明，遂致不寒但热，发疹发 ，唇口牵动， 语神乱，风动之后，继以发厥。今大势虽定，而热恋不解，大便经月不行，酸涎上涌，胸脘不舒，吐出酸水，略觉稍适，渴不多饮。舌红苔白花糙，左脉弦大，右脉濡滑，俱重按少力。久热之下，肝胃阴伤，胃失通降，所有湿邪，不能旋运。恐虚中生变。拟甘凉育阴，酸苦泄热复入辛燥为之反佐。即请诸高明商进。<br />
<br />
　　霍石斛 生白芍 青盐半夏 大麦冬 云茯苓 水炒竹茹盐水炒陈皮 蒺藜 左金丸 枇杷叶二诊 甘寒育阴，酸苦泄热，复入辛燥为之反佐，酸涎上涌已定。左脉弦大稍收，而苔白花糙，退而复起，竟是糜腐情形。不饥不纳，稍进糜饮，胸脘辄觉难过，而又并非被阻。小溲结滞不爽，临溲之际，往往中止。大便不行。无非肝胃阴伤，肺津并损，致虚火挟膀胱湿热，熏蒸胃口。既为虚火湿热熏蒸，则不纳不饥，胸脘不适。小肠与膀胱手足相应，膀胱之湿热，既随虚火上蒸胃口，则小肠火府，自然秘结，大便因而不行。深入重地，聊明其理，以尽人力。即请诸高明商进。<br />
<br />
　　细生地 甘草梢 细木通 北沙参 川石斛 白茯苓天花粉 青竹叶 外用姜柏散搽口。<br />
<br />
　　三诊 糜腐稍化，热邪减轻，小溲略爽，脉亦较缓。然仍不饥，稍进糜饮，仍觉气冲。气阴并亏，何能遽复，浊蒸胃口，何能遽化。惟有循理按法，以觇其后。<br />
<br />
　　细生地 北沙参 川贝母 木通 滑石 茯苓 川石斛 甘草梢 竹茹 竹叶四诊 小溲色红且浊，湿热之气，稍得下行，而大敌不能摧散，熏蒸之炎，仍不克平。糜腐退者自退，起者仍起，胸中哽阻，欲噫不爽。足见糜布于舌，而糜之源，实在于胃，源之不清，流安能洁。大肠与胃相连属，勉再通导府气，而泄胃熟，以降胃浊。即请商之。<br />
<br />
　　导赤加黄连黄芩滑石竹茹茯苓荷花露 外用猪胆汁导法五诊 大府得通，并有粘腻之物带出，糜腐较昨大化，口渴较数日前大减。然中州郁郁不舒，时有痰涎随气上冲，饮喜暖热。右脉糊滑。阴液虽虚，而胃中之痰湿郁结不化，遂令清津转难上升，气火无从下降。病至于此，首尾无从兼顾。非辛不开，非苦不降，拟泻心法。虚家善变。势不暇顾矣。即请商进。<br />
<br />
　　青盐半夏（一钱五分） 白蒺藜（三钱） 川雅连（四分） 鲜竹茹（姜汁炒二钱） 细木通（七分） 橘红（盐水炒一钱） 车前子（一钱五分） 白茯苓（三钱） 老姜衣（七分）<br />
<br />
　　六诊 病久阴气兼亏，木火夹浊蒸腾，胃糜舌腐。阴液既亏，则不化气，浊不得化，气火内烁，热从内陷。<br />
<br />
　　左脉弦细急促，右脉濡滑，不耐重按。深入重地，勉与崇山先生同议方以尽人力。<br />
<br />
　　洋参（三钱） 细生地（四钱） 金石斛（四钱） 橘红（盐水炒五分） 大麦冬（三钱） 川贝（三钱）<br />
<br />
　　蛤壳（八钱） 竹茹（水炒一钱五分） 真玳瑁（四钱） 濂珠（一钱） 金箔（一大张三味研极细末调服）<br />
<br />
　　某 湿温旬日，有汗不解，胸闷不舒，甚至气逆塞至咽喉，呼吸难于流利，脐旁按之漉漉，今日忽又便泄小溲不通。脉数糊滑，舌苔薄白，而底质甚腻。此湿郁三焦，恐其转痢。<br />
<br />
　　川朴 白蔻仁 滑石块 通草 橘红 生香附木香 广郁金 沉香片 竹茹 枳实 鲜佛手洪（左） 湿温七日，烦热胸闷恶心，汗出至颈而还。脉沉细涩，苔黄罩灰。邪湿郁蒸，湿遏热伏，有内闭神昏之虞。<br />
<br />
　　制半夏 光杏仁 广郁金 淡黄芩 九节菖蒲 上广皮白蔻仁 范志曲 炒枳实 炒香豉 玉枢丹（四分研末鲜佛手汤下）<br />
<br />
　　二诊 发出斑痧，而烦热仍然不减，至暮神昏谵语。脉糊不爽，苔霉虽化而底质白 。还是邪湿郁蒸，欲泄而不能即泄。恐内闭昏痉。<br />
<br />
　　制半夏（二钱） 白桔梗（一钱） 川雅连（三分） 干姜（四分） 九节菖蒲（六分） 光杏仁（三钱）<br />
<br />
　　白蔻仁（四分） 川通草（八分） 枳实（一钱） 上广皮（一钱） 赤猪苓（各二钱） 太乙丹（五分研细先调服）<br />
<br />
　　三诊 汗出颇畅，身热遂解，但脉形不爽。蕴湿未清，还当泄化。<br />
<br />
　　大豆卷 制半夏 赤白苓 泽泻 川朴 木猪苓 生薏仁 鲜佛手林（幼） 水痘之后，邪虽外达，余热未清。饮食频进，胸中之余热，与谷气交蒸，热绵不退，渐至愈蒸愈重。<br />
<br />
　　湿邪遏伏，津不上布，曾见舌苔干白，而并不渴饮。旬日以来，热势转有起伏，手清时暖，耳聋不聪。脉象右部糊数，左部弦大。当午火升，而热势夜重。舌红温甚，苔白湿甚。咳不扬畅。此由湿热熏蒸，湿多热少，湿在胃中，阳明少降，致少阳之木火，挟浊上腾，遂令清窍为之蒙阻，若蒙闭内窍，便成棘手重证。然火升暮热，神烦耳聋，釜中之沸也。如烟如雾蕴酿熏蒸，釜底之薪也。拟流化三焦，以分其清浊，作抽薪之计，暂观动静。诸高明以为然否。<br />
<br />
　　香豆豉（三钱） 晚蚕砂（三钱） 广郁金（一钱五分） 前胡（一钱） 光杏仁（三钱） 白蒺藜（三钱）<br />
<br />
　　赤白苓（各二钱） 通草（一钱） 白桔梗（八分） 生薏仁（四钱） 鲜竹茹（一钱五分）<br />
<br />
　　二诊 当午火升稍微，沉迷较昨清爽，鼻干转润，迷蒙之气，似为渐开。然蕴酿熏蒸，一时难已，热势仍然不退。前法略参苦泄，再望转机。<br />
<br />
　　香豆豉 光杏仁 广郁金 橘红 前胡 生薏仁通草 赤猪苓 白蔻仁（三分） 淡芩 桔梗 晚蚕砂三诊 流化气机，气通表达，发出白 ，背部为多，背俞属肺，肺气先得宣泄。然阳明之热，太阴之湿，不克遽化，熏蒸之势，犹然难解，热仍起伏，伏则迷蒙多寐，胸中清旷之区，竟为湿热熏蒸之地，神机自难转运。舌淡红，苔白腻，右脉糊数。还是邪湿溷处之象。再从流化之中，参入芳香，以破秽浊。即请商裁。<br />
<br />
　　香豆豉 白蔻仁（三分） 蝉衣 鸡苏散 光杏仁 淡子芩佩兰叶 通草 广郁金 牛蒡子 生薏仁 野蔷薇花（六分） 芦根四诊 白 随汗透露，色颇津湛，颗粒均匀，饥肤润泽，喻氏谓上焦之湿宜汗，又谓化里可以达表，气通表达，上焦氤氲之湿，随汗 外泄，熏蒸自衰，热因降序，神情爽慧，浊气渐开，则清窍渐通，耳聋稍聪。<br />
<br />
　　舌苔前半较化，后半尚觉粘腻。大便旬余不行。从宣肺之中，参以润府，冀其湿从下达，彼此分泄，病势自孤耳。<br />
<br />
　　制半夏（一钱五分） 蔻仁（三分） 炒蒌皮（四钱） 光杏仁（三钱） 牛蒡子（三钱） 薄橘红（一钱）<br />
<br />
　　通草（八分） 生薏仁（三钱） 滑石块（三钱） 炒枳实（一钱） 淡子芩（一钱五分） 芦根（一两）<br />
<br />
　　王（左） 症交八日，热重汗不畅达，红疹发而未透，邪难外泄，热蒸湿动，湿阻气机，恶心脘痞，稍进汤饮，自觉停聚中州，里湿相搏，表气更难开泄，神情懊烦。苔白不渴，脉象糊数。恐邪湿交蒸，而致内蒙昏痉。<br />
<br />
　　拟宣化开泄。<br />
<br />
　　川朴（一钱） 橘皮（一钱） 桑叶（一钱） 牛蒡子（三钱） 制半夏（一钱五分） 杏仁（三钱）<br />
<br />
　　桔梗（一钱） 枳实（一钱） 薄荷（六分） 炒竹茹（一钱五分） 蔻仁（五分） 佛手（一钱）<br />
<br />
　　二诊 宣化开泄，汗出甚畅，热势大减，并能得寐，烦懊因而大定，胸痞转舒，恶心亦止。但脉仍糊数，热犹未解。舌红苔薄白。气分之邪，依然留恋。再为宣化。<br />
<br />
　　杏仁（三钱） 上广皮（一钱） 茯苓（三钱） 制半夏（一钱五分） 广郁金（一钱五分） 蔻仁（五分）<br />
<br />
　　炒枳实（一钱） 薏仁（三钱） 竹茹（一钱五分） 猪苓（二钱） 通草（一钱）<br />
<br />
　　三诊 热势降序，寐亦稍安，脘痞已舒。然不悲而泣，不恐而惊，痰稠色带灰黑。脉象糊滑而数，苔白质红。腹中攻撑，便带溏薄。邪从外达，痰被热蒸，蕴而不化，胆胃之气从而失降，以致胆木漂拔。再从宣化之中参清气化痰。<br />
<br />
　　杏仁（三钱） 橘红（一钱） 郁金（一钱五分） 云苓（三钱） 竹沥半夏（一钱五分） 胆星（五分）<br />
<br />
　　枳实（一钱） 范志曲（二钱） 薏仁（四钱） 通草（一钱） 竹茹（一钱五分）<br />
<br />
　　四诊 脉静身凉，稠痰渐少，思谷知味，胃气渐开，悲泣惊恐亦定。宜和中以清余蕴。<br />

                    <br>
                        <br />
　　温胆除枳实，甘草加天麻钩钩白蔻仁藿香胆星。<br />
<br />
　　五诊 苔白已化，胃开思纳。惟脉形左大。头重眩晕，肝阳挟痰上逆。再熄肝化痰。<br />
<br />
　　制半夏（一钱五分） 白蒺藜（三钱） 石决明（五钱） 池菊花（一钱） 上广皮（一钱） 煨天麻（一钱五分） 陈胆星（四分） 白金丸（五分） 钩钩（三钱） 盐水炒竹茹（一钱）<br />
<br />
　　丁（左） 热不外扬，神情烦闷，中脘痞阻，哕恶呕吐，不能容纳，头目晕眩，渴喜沸饮。左脉弦滑，右部糊滞。此肝阳上逆，挟停饮窒塞气机。恐发痉发呃。<br />
<br />
　　制半夏 炒竹茹 广藿香 郁金 川朴 枳实白蔻仁 煨天麻 生熟香附 玉枢丹（三分研末先调服）<br />
<br />
　　江苏抚军吴 病湿温下虚，缠绵两月有余，仆以病近膏肓，恐药石难于奏效，以未便立方辞。主人坚恳至再，不得已勉尽绵力，将病脉症因，方治宜忌，变方案之式，为之分列各条，备诸方家及主政采择之。一、久病湿热，化燥化火，而藏气虚微，脉至少神，症属难治。循例告辞者为此。一、病既沉重，不能袖手，惟有细究其理，勉为调治。一、口燥舌黄带灰，时喜凉饮，非胃中热甚，安得有此。一、 语错语，病涉于心。盖阳明胃脉，上通于心，胃热上乘，则心神为之扰乱。一、胃中燥火，原从湿热所化。夫湿热何以致燥。盖津之与液，清浊攸分，升降异致。浊之清者为津，清之浊者为液，液从上而下降，津从下而上升，滋养涵濡，悉赖津液敷布。今湿邪抑郁，则津液不布，燥是其标，湿是其本。一、救阴即是润燥，降火即是清心，无如津不上承，清之养之，仍苦扬汤止沸。一、大腹饱满，按之而软。谓之虚膨，虚者何，脾虚也。脾有气血，有阴阳，虚膨不运，脾虚其阳，确有可见。一、胃有燥火，而脾虚其阳，勉欲挽回，动辄矛盾。一、泻胃热而仍顾虑脾阳，前人有连理汤一方，兹仿其意。一、连属苦燥，姜属辛燥，似有抱薪救火之弊。但火从燥化，燥从湿化，燥为假燥，湿为真湿，正治从治，例得权宜。一、养阴救津，甘凉之品，有益于胃，即损于脾。再仿前人药露之法，专取其气，以润其津，于脾无损。<br />
<br />
　　川雅连（五分炒） 炮姜（三分） 生熟甘草（各二分） 以上三味煎服。<br />
<br />
　　上濂珠（三分） 西黄（一分） 辰砂（二分飞） 三味研细末，先调服。<br />
<br />
　　西洋参（五钱） 元参（八钱） 细生地（一两） 北沙参（一两五钱） 麦冬（一两） 生甘草（二钱）<br />
<br />
　　白芍（四钱） 上药七味，加荷叶二两，用蒸壶取露，随意温服。<br />
<br />
　　此案变通旧式，罗列条例，精警透辟，得未曾有。药露方尤为奇特。方中丞病甚时，苏沪诸名医遍治罔效，御医陈某亦束手无策。先生为处此方，旋获效果，盖先生成竹在胸，原非幸获，而犹以未便立方辞，是先生之谦德也。此案已见医界镜（又名卫生小说），群相称赏。涵当时不获随侍，未知其详。今春编印医案，而先生侄孙绍曾以此稿抄示，并面述一切。涵读此案，可法可传，洵足突过前贤，而为后学之津梁也。故乐为记之。（文涵志）<br />
<br />
　　卷二<br />
<br />
　　温疫说（补）<br />
<br />
　　说文疫，民皆病也。从 。役、省声。内经素问遗篇论司天在泉，升降不时，五运暴郁，刚柔失守，三年化疫。故曰五疫之至，皆相染易，无问大小，病状相似，即仲景所谓一岁之中，长幼之病，多相似者是也。至宋元时则不名为疫，而名曰瘟。近贤喻嘉言曰、四时不正之气，伤人致病，初不为疫也，因病致死，病气尸气，混合成疫，以故鸡瘟死鸡，猪瘟死猪，牛马瘟死牛马。推之于人，何独不然。如世俗所称大头瘟者，头面腮颊，肿如瓜瓠者是也。所称捻颈瘟者，喉痹失音，颈大腹胀，如虾蟆者是也。所称瓜瓤瘟者，胸高胁起，呕汁如血者是也。所称杨梅瘟者，遍身紫块，忽发如霉疮者是也。所称疙瘩瘟者，发块如瘤，遍身流走，旦发夕死者是也。所称绞肠瘟者，肠鸣干呕，水泄不通者是也。小儿痧痘，传染犹多。此外刘松峰有葡萄瘟鸬 瘟等种种名目，无足深究。陈素中谓凶暴大病，死人在数日间。戴天章谓中人人病，中物物伤。张石顽云时疫之邪，皆从湿土郁蒸而发，不异障雾之毒，或发于山川原陆，或发于河井沟渠。杨栗山云毒雾之来也无端，烟瘴之出也无时。凡疵疠旱潦之气，禽兽草木，往往不免，或数年而一见，或数十年而一见。不明证治，咸委劫运，良可伤悼。前人论疫，至精至详。今人但闻西人有黑死病之说，又有鼠疫之新论，一若中国之医，并疫症而不知者。夫中医未尝不言疫也，中医言瘟疫，有大头瘟捻颈瘟种种之区别，所述情状，如腮颊肿硬结核，以及喉痹失音呕汁如血等，颇与鼠疫情形，仿佛相同，近时中医之研究西说者，亦出有鼠疫专书，互相发明。鼠疫之类，又有一种名肺炎疫。夫炎者热也，肺炎者肺热之谓也。香岩叶氏云、温邪上受，首先犯肺其症身热咳嗽，甚则气喘神昏或斑疹吐衄等候，与肺热之症吻合，谓之风温，俗谓冬温春发是也。拙于东西学说，茫无头绪，故就中医界限言之，悖谬与否，不能知也。夫温之与瘟，音同义别瘟即是疫，陆九芝既详论之，喻氏又云盛夏湿温之症，即藏疫疠在内，一人受之则为湿温，一方受之则为疫疠，伤寒温热感四时之正邪，疫病由于天地不正之疠气。伤寒温热邪由外廓而入，疫邪从口鼻膜原而入，直行中道，流布三焦，议论最为扼要，治法具详本书中，然温热湿寒之气，皆能为疫。吴又可温疫论主达原饮，治湿疫也。余师愚疫论主清瘟败毒饮，治热疫也。东坡圣散子，治寒疫也。近时通用者，如普济消毒饮、玉枢丹、紫雪丹、甘露消毒丹、炼雄丹、神犀丹、古方今方，皆可取用。余师愚疫症条辨，既属精详王孟英温热经纬，尤为可采。甘露消毒丹治暑湿热疫之邪尚在气分，神犀丹治温暑直入营分，清瘟败毒饮为十二经泄火之药。犹忆清光绪二十八年岁在壬寅，沪上疫症大作。吾师谓少阳司天，运值风木，风火交煽，合用辛凉镇重之剂，以三石汤为主方，治效大着。当时门下按法用之，皆奇验。惜其案散佚，无从搜辑。民国七年，方将抄存之案，次第排印。而南京鼠疫之恐慌特甚，既以前说登之日报，贡社会之采择。又因同学何永清君述师门之事，惜疫案之阙，爰拟此以补之。续貂之诮，所不免尔。（文涵志）<br />
<br />
　　卷三<br />
<br />
　　伏暑<br />
<br />
　　谈（左） 热势日轻暮重，热起之际，懊烦闷乱，神识模糊，目赤颧红，而所饮之汤，独喜沸热，烦甚则气逆似喘。脉闷数不扬，舌红苔白浓而罩灰黑。此暑热之气，从内熏蒸，而湿热之气，从外遏伏。所以暮重者，以湿为阴邪，旺于阴分也。湿性弥漫，清窍被其蒙蔽，是以神情糊乱。肺为华盖，热蒸湿腾肺当其冲，是以气逆似喘。深恐热势复起，而神昏暴喘。勉拟辛开其湿，苦泄其热，参以豁痰。总望抑郁之邪湿得开，方为转机之境。<br />
<br />
　　制半夏（一钱五分） 生薏仁（四钱） 南星（二分） 赤猪苓（各二钱） 橘红（一钱） 川连（三分干姜五分同炒）<br />
<br />
　　光杏仁（三钱） 蔻仁（七分） 枳实（炒一钱五分） 栝蒌仁（四钱） 玉枢丹（二分） 石菖蒲（须九节四分）<br />
<br />
　　广郁金（六分后三味研极细末薏仁橘红汤送下）<br />
<br />
　　二诊 昨日热起势较平定，神识亦未昏糊，今晨及午自觉甚舒，下午渐又烦闷。所最甚者，中脘之上，心胸之间，似觉一团结聚，于是欲呻不能，欲嗳不得。将寐之际，辄作惊跳。频渴欲饮，虽极沸之汤，不嫌为热。此痰湿蕴结，上焦之气郁痹不宣。脉较数，苔略化，似有松动之机。但极盛之时，虽略转机，尚难足恃，神昏发痉，当预防也。<br />
<br />
　　淡干姜（五分） 广皮 蔻仁 槟榔皮 赤白苓 枳实川连（二分） 香附 竹茹 薏苡仁 制半夏 川朴另胆星五分，菖蒲五分，郁金二钱，黑丑二分，研为细末两次调服。如服药后仍昏，加郁金菖蒲桔梗滑石通草。<br />
<br />
　　三诊 胸膺臂膊，发出赤疹隐约，尚是发泄于外者少，郁结于里者多，所以热势减轻而仍起伏。烦闷频渴，渴不多饮，虽极沸之汤，不嫌为热。良以湿热郁遏，津液不能布散于上，不得不引外水以济其急，与热烁津枯者不同。脐下板满，按之作痛。痰气阻府，里气郁遏，表气难宣，势不能以斑疹忌下为例。脉数糊滞，苔白罩灰。还恐内闭神昏，而发痉厥。再辛以开，苦以泄，缓下痰积，以备商进。<br />
<br />
　　干姜（五分川连三分同炒） 广郁金（明矾三分化水磨七分冲） 制半夏（一钱五分） 枳实（一钱五分） 桔梗光杏仁（二钱） 竹二青（生姜汁炒） 荆芥 橘红 香豉 礞石滚痰丸（三钱佛手薏仁汤先服）<br />
<br />
　　滚痰丸服下，仍然四肢发冷，大便未解，用竹沥达痰丸三钱，橘红一钱，胆星三分，二味煎汤送下。<br />
<br />
　　盛（幼） 暑与湿合，湿重暑轻者为湿温。身热起伏，屡次得汗，热仍不解，口腻渴不多饮，渐致迷蒙多睡，耳窍不聪，胸项间痱疹密布。脉形糊滑，苔虽不浓，而舌质滑白。似属邪与湿蒸，熏蒸之气，弥漫胸中，所以时多迷睡。浊占清位，清窍不宣，所以耳聋不聪。恐由湿而蒙，由蒙而闭。即请商裁。<br />
<br />
　　香豉（三钱） 杏仁（三钱） 广郁金（一钱五分） 制半夏（一钱五分） 生薏仁（三钱） 桔梗（一钱）<br />
<br />
　　白蔻仁（三分） 滑石块（三钱） 猪苓（二钱） 云茯苓（三钱） 僵蚕（二钱） 鲜佛手（一钱） 通草（七分）<br />
<br />
　　某（左） 热盛之时，心胸窒闷，则呼吸之气，有出无入，呼吸烦扰，刻刻欲厥。而脉虽数，甚觉沉细，苔虽浊多半白腻，舌心黑，仍属浮灰。安有如此烦热，已经旬日，而不克化火者。显系中阳不足，而痰湿郁遏。叠进辛开，胸间喘呼，虽得稍平，脉转糊滑，苔白转黄，颧红目赤，稍一交睫，辄觉惊跳。此湿蒸成痰，热郁成火。亟为清泄，参以化痰，俾免痉厥。事济与否，非所敢知也。<br />
<br />
　　羚羊角（先煎二钱） 黑山栀（三钱） 广郁金（明矾水磨五分冲） 枳实（一钱炒） 九节石菖蒲（五分）<br />
<br />
　　制半夏（三钱） 益元散（三钱包） 鲜竹茹（一钱五分） 陈胆星（七分）<br />
<br />
　　二诊 前进直清肝胆，大势稍定，略能安寐，懊烦扰乱，亦稍退轻。脉数较爽，舌苔焦黄亦化。但热仍起伏，起则依然烦扰，面赤目红。舌绛苔黄，赤疹密布。肌表之风，三焦之暑，太阴之湿，悉经化火，充斥三焦。<br />
<br />
　　非大苦不足以泄热，非大寒不足以胜热也。<br />
<br />
　　雅连（五分） 犀尖（五分磨） 连翘（二钱） 郁金（一钱五分） 竹叶心（三十片） 益元散（三钱包）<br />
<br />
　　淡黄芩（一钱五分） 粉丹皮（二钱） 黑山栀（三钱） 杏仁（三钱） 栝蒌仁（三钱） 鲜荷梗（二尺）<br />
<br />
　　夏（左） 风热感受于上，伏暑窃发于内，胃气闭郁，阳郁不伸。发热甚重。暑蒸湿动，热与湿合，熏蒸肺胃，遂致咳嗽气逆如喘。痰多稠浓，有时带红，左胁肋作痛，唇焦口渴欲饮。舌红苔黄，隐然有霉燥之意，脉数浮弦。风为阳邪，本易化火，伏暑既深，尤易化热，两邪相并，化热生火，上迫肺金，阴伤络损，所以左胁为之作痛也。症方五日，邪势正炽，有昏喘之虞。拟和阴肃肺，导热下行，即请商裁。<br />
<br />
　　煨石膏（五钱） 盐半夏（六分） 川贝母（二钱） 光杏仁（三钱） 大天冬（三钱） 冬桑叶（一钱五分）<br />
<br />
　　冬瓜子（五钱） 生薏仁（四钱） 通草（一钱） 滑石（三钱） 芦根（一两） 竹叶（十六片）<br />
<br />
　　以滑石芦根汤代茶二诊 和阴肃肺，导热下行，唇焦舌霉口渴俱减，热势略和。而气逆咳嗽，仍然不定，痰红青绿之色虽退，而痰多盈碗，胸膺胁肋俱觉作痛，不能转侧。火迫金伤，液滞为痰，络气因而不宣。症起六日，热方炽甚，恐络气闭阻，降令不行，而喘甚生变。拟降肺化痰宣络。即请商裁。<br />
<br />
　　广郁金（四分） 盐橘络（一钱） 光杏仁（去尖打三钱） 滑石（三钱） 通草（一钱） 马兜铃（一钱五分）<br />
<br />
　　旋复花（二钱猩绛包扎） 冬瓜子（四钱打） 枳壳（四钱） 生薏仁（四钱） 青葱管（二茎） 青芦尖（一两）<br />
<br />
　　以冬瓜子煎代茶。<br />
<br />
　　金（童） 外感风邪，引动伏暑。发热得汗不解，面色带红，微作恶心，胸闷不寐。脉数糊滑，苔白粘腻。外感之邪，才从汗解，而伏暑内发，夹湿熏蒸，蕴于肺胃，症方两日，势甚炽张。以泄化为法。<br />
<br />
　　光杏仁（去尖打三钱） 六一散（三钱包） 桔梗（一钱） 枳壳（一钱） 通草（一钱） 薄橘红（一钱）<br />
<br />
　　大连翘（三钱） 制半夏（一钱五分） 广郁金（一钱五分） 范志曲（二钱炒） 生薏仁（四钱） 炒竹茹（一钱） 鲜佛手（一钱）<br />
<br />
　　温明远 微寒热甚，热在心胸，肌表并不炙手，一味烦懊，邪气交会于中宫，恶心欲呕。脉忽大忽小忽歇，舌苔白 。此伏暑之邪，为湿所抑，不能泄越。虽有津气，不克上承，所以恶燥喜润也。与云瞻先生议流化气湿，参以芳香破浊法。<br />
<br />
　　郁金（磨冲七分） 白桔梗（一钱） 制半夏（三钱） 广藿香（三钱） 橘红（一钱） 大腹皮（三钱）<br />
<br />
　　杏仁泥（三钱） 白蔻仁（七分研后入） 炒竹茹（一钱） 玉枢丹（四分研先调服）<br />
<br />
　　二诊 稍稍得寐，胃府略和之象。烦闷虽甚，较昨稍安。但脉仍歇止。频渴欲饮，饮则呕吐。气湿未能流化，清津安能上供。燥也，皆湿也。从昨法参入苦辛合化。<br />
<br />
　　制半夏（三钱） 橘红（一钱） 蔻仁（七分后入） 郁金（一钱五分） 石菖蒲（五分） 川雅连（姜汁炒一分） 赤白苓（三钱） 香豆豉（三钱） 淡干姜（四分炒黄） 桔梗（一钱） 木猪苓（二钱） 广藿香（一钱五分）<br />

                    <br>
                        <br />
　　三诊 辛开苦降，气通汗出。其郁遏亦既开矣，其脉气宜如何畅爽，而乃闷细如昨，右部仿佛沉伏。汗收则烦懊复盛，汗出之际，肌肤发冷。足见闭郁欲开而未能果开，卫阳已经亏损。内闭外脱，可虞之至。<br />
<br />
　　勉拟连附泻心法。以备商榷。<br />
<br />
　　人参须（另煎冲四分） 川雅连（五分炒） 制半夏（三钱） 益元散（三钱绢包） 茯苓（三钱） 制附子（三分） 淡黄芩（一钱五分） 竹茹（姜汁炒一钱）<br />
<br />
　　四诊 昨进连附泻心法，烦懊大定，渴亦大退，汗稍出不至淋漓，肤冷较温。六脉皆起。但仍歇止。足见正虚邪郁，营卫几不相续，虽为转机，还怕里陷。<br />
<br />
　　川雅连（五分炒） 黑草（三分炙） 吉林大参（一钱） 制半夏（一钱五分） 熟附片（三分） 淡黄芩（酒炒一钱五分）<br />
<br />
　　茯苓（三钱） 白粳米（一撮煎汤代水）<br />
<br />
　　按师云、此际舌苔，业已抽心，中虚极矣。（清儒附志）<br />
<br />
　　五诊 同汪艺香合参方，案未录。<br />
<br />
　　人参须（另煎冲一钱） 炙黑草（五分） 炒白芍（三钱） 辰拌块滑石（五钱） 龟板（六钱炙打）<br />
<br />
　　制半夏（三钱） 陈皮（一钱） 熟附片（五分） 鲜佩兰（一钱五分） 辰拌茯苓神（各三钱）<br />
<br />
　　姜汁炒竹二青（二钱） 僭加姜汁炒川连（五分） 淡干姜（三分）<br />
<br />
　　此际舌苔，不特抽心，而且色绛，气虚阴亦虚矣。<br />
<br />
　　六诊 此方服后，脉之细涩，转为弦滑，舌之剥痕，已被浊苔满布，未始不为退象。同汪君议方。<br />
<br />
　　人参条（一钱） 茯苓神（各三钱） 炙黑草（六分） 龟板（六钱炙） 广皮（一钱） 制半夏（三钱）<br />
<br />
　　鲜佩兰（一钱五分） 川熟附（五分） 辰拌滑石块（五钱） 炒白芍（一钱五分） 姜汁炒竹茹（一钱）<br />
<br />
　　加姜汁炒川连（五分）<br />
<br />
　　七诊 服后寒热日重，起伏依然，痰粘舌腻。气阴渐复，暑湿究未达化故耳。<br />
<br />
　　人参须（一钱） 茯苓神（各三钱） 陈皮（一钱五分） 制香附（三钱） 藿香（三钱） 淡干姜（五分）<br />
<br />
　　制半夏（三钱） 粉猪苓（二钱） 姜汁炒竹二青（一钱） 建泽泻（一钱五分）<br />
<br />
　　八诊 寒热虽不甚盛，而仍有起伏。大波大折之余，邪热与湿，不能遽楚，不问可知。所可异者，脉又转细，神情亦少爽利，胸闷不舒，时仍有烦懊情形。当其脉见歇止，甚至隐伏，其时进以连附泻心，脉即顿起，数日甚属和平。撤龟甲，脉未变。撤草彻芍，脉亦未变。昨方之中，补中气，扶中阳，并未撤防，而脉情转异。谓是气不足而不能鼓舞，则参须虽为大参之余气，其时隐伏之脉，尚足以鼓之而出，今竟不足以保守旧地，于情于理，有所不通。细询其今日咯吐之痰，不及昨日之多，倦睡较昨为甚，是否上中两焦之湿热未清，弥漫于中，遮蔽脉道，不能鼓舞。质之艺香先生，以为何如。并请云瞻老宗台定夺。<br />
<br />
　　制半夏（三钱） 广藿香（三钱） 淡干姜（六分） 大腹皮（二钱） 广橘红（一钱） 猪茯苓（各二钱）<br />
<br />
　　白蔻仁（研末三分冲服四分后入） 川雅连（重姜汁炒二分） 郁金（一钱五分） 泽泻（一钱五分）<br />
<br />
　　九诊 气湿开通，脉歇及数象皆退，大便畅行。胃气将起，惟祈谨慎。艺香先生商定。<br />
<br />
　　赤白苓（辰砂拌各三钱） 粉猪苓（二钱） 香豆豉（一钱五分） 佩兰叶（一钱五分） 制半夏（二钱） 广藿香（二钱） 泽泻（一钱五分） 新会皮（一钱） 生米仁（三钱） 杏仁泥（三钱） 檀香（二钱劈）<br />
<br />
　　改方去豉檀，加益元散四钱，枳壳一钱五分，炒竹茹一钱。<br />
<br />
　　陈（右） 伏邪晚发，湿重邪轻，邪从汗泄，湿蕴未化，热退胸宽之后，粘腻之痰未净，饮食不慎，浊痰蕴聚，熏蒸复热，中脘痞满难舒。昨忽于脐上脘下突起一条如梗，作痛异常，按之摩之，其形较软。刻下痛势暂定，而形梗之处，按之跳动，心胸之间， 作酸，滴水入口，亦觉阻碍。脉象弦滑，舌红苔白而浮。良由脾胃为浊痰所遏，胃土不能通降，脾土不克运旋，遂致肝藏之气，不能疏泄，浊气阻而不行，突起一条，以冲脉起于气街，而贯于胸中故也。胸中作酸，以曲直作酸也。今水湿之邪，干犯土位，肝木之气，郁于土中，诚恐气郁之极，而暴伸为喘，不可不虑。兹拟苦辛通降法，疏其土滞，而木之郁者，或由此条达，然不易也。备商。<br />
<br />
　　川雅连（三分） 制半夏（一钱五分） 云茯苓（三钱） 炒黄淡干姜（五分） 薤白头（三钱）<br />
<br />
　　整砂仁（四粒） 姜汁炒竹茹（一钱） 盐水炒橘皮（一钱） 生姜汁（二匙冲）<br />
<br />
　　二诊 苦辛合化，通降阳明，中脘略舒，稍能安谷。然脐之偏右，有形攻筑，心中嘈杂，呕吐痰涎。询悉日前曾吐青绿之色。今诊左寸细弱，关部弦滑，尺中小涩，右寸濡软，关尺虚弦，重取竟空豁无根。此中气虚微之兆。中无砥柱，肝木之气，自得摇撼其中州，此所以为嘈为杂也。木无土御，肝浊自得上泛，所以呕恶，为吐青绿之色。木郁土中，故肝病而聚形偏右。种种见端，皆由病伤根本而来，右脉空豁，即是木无胃气，大为可虑。勉拟六君以扶持胃气，合梅连煎出入，以泄胃浊而柔肝木。备商。<br />
<br />
　　人参须 制半夏 川雅连 开口川椒 于术炭 新会红云茯苓 广木香 炙乌梅肉 砂仁末三诊 扶持胃气，兼泄胃浊而柔肝木，胃纳略有起色，吐水嘈杂，较前大减，结块攻撑已定。特饮食仍难多进，多进则中州仍觉痞满，痰犹上涌。脉象稍觉粘指，然仍涩数。此胃气既已空乏，胃阴亦已耗伤，虽见转机，尚难深恃也。仿戊己汤出入，参入甘寒益阴之品。备商。<br />
<br />
　　人参须 东白芍 上广皮 杏仁 白蒺藜 于术炭金石斛 制半夏 茯苓 鲜竹茹 左金丸四诊 呕吐嘈杂已止，稍能安谷。特块之攻撑虽定，而不能泯然无形，所以于聚形之处，气分总觉窒滞。脉象濡细而涩，舌光无苔。良由气阴并亏，肝木之气，与平索之饮气互结。大便两旬未行，亦脾土不能鼓舞运旋耳。衰羸之症，尚未稳当。<br />
<br />
　　人参须 甜杏仁 整砂仁 金石斛 橘白 半夏曲云茯苓 白蒺藜 白芍 于术 上徭桂（研末饭丸先服）<br />
<br />
　　五诊 呕恶全定，大便亦行，胃纳渐次加增，聚形已泯然无迹，攻撑亦止，音声稍振。虽属转机之象，但小溲作酸，脉尚细涩，舌苔薄白而 ，时犹嘈杂。良以中气未复，肝虚撼扰，肾阴亦亏，气化不及州都。大节恰临，还有意外之虞。<br />
<br />
　　人参须 白归身 浓杜仲 川断肉 炒杞子 姜汁炒大熟地上徭桂 炒山药 淮小麦 黑大豆 萸肉炭 牛膝炭六诊 诸恙已退，惟尚有嘈杂之意，谷食较寻常所少无几。然匝月以来，仅能转侧不假于人，而仍未能起坐，偏左头颊作痛。脉濡而滑，左部细弱，舌淡少华频渴。正合内经谷入多而气少之例，其为血液衰脱，不及告复，确然可见。仿复脉法。<br />
<br />
　　人参须 大麦冬 火麻仁 上徭桂 牛膝炭 炙甘草炒杞子 淮小麦 制洋参 炒生地 真阿胶 炮姜炭 萸肉炭某 伏邪晚发，热甚寒微，经水适来适断，冲脉气阻。夫冲脉起于气街，布散于胸中，此响彼应，遂致中州痞满，痰湿停聚，哕恶呕吐，自觉中脘之间，似有一团凝结，滴水入口，皆聚于此。心火下降，肾水上升，水火交通，才得成寐。今中州阻痹，则水火相济之道路，阻隔不通，坎离不接，彻夜不能交睫。脉象滑大而数，沉取濡软，舌淡红，苔白且 。邪湿痰气，交会中宫，而正气渐虚。所虑神昏发呃。气湿之结，前人谓非辛不能开，非苦不能降，拟泻心为法。<br />
<br />
　　川连（姜汁炒三分） 制半夏（三钱） 赤白苓（各四钱） 鲜佛手（一钱五分） 淡干姜（四分） 陈皮（一钱）<br />
<br />
　　白蔻仁（七分后入） 大腹皮（二钱） 藿香（三钱） 竹茹（姜汁炒一钱） 生姜（三片）<br />
<br />
　　改方加郁金一钱五分，枳实一钱，石菖蒲五分，玉枢丹三分先调服。<br />
<br />
　　某 口鼻吸受暑邪，内藏于骨髓，外舍于分肉之间，至旬前感触秋凉，内伏之邪，由此而发。不寒但热，热则懊烦胸闷，索饮瓜水，而口渴仍喜暧饮，纤毫无汗，频带哕恶，中脘板痛，齿垢唇焦。而舌红苔白干毛，脉象糊数不扬。此邪湿滞交蒸，伏邪欲从外达，而气湿相持于内，所以叠经疏解，而未能作汗。暑必归心，所以懊烦闷乱。将及转候，深恐内闭神昏，发痉发厥。<br />
<br />
　　杏仁 方通草 炒枳实 薄橘红 九节石菖蒲 白蔻仁制半夏 香豆豉 广郁金 生薏仁 槟榔 藿香 竹茹 桔梗改方加川连干姜。<br />
<br />
　　荣（左） 三疟已久，复感暑邪，旬日来热势起伏，初起尚觉微寒，今不寒但热，热甚之时，烦懊不堪，思吃瓜水以救燎原，而所进汤饮，仍喜暖热，胸闷哕恶频频。脉数糊滑，苔白糙腻异常。汗不畅达。此由暑邪与湿痰相合，三焦之气，尽行窒塞。痰湿相持于内，则里气不能外通于表，所以不能作汗。湿阻中州，则为哕恶。暑必为烦，所以懊 不堪。湿与暑相蒸，暑与湿交煽，若不从外达，即从内闭，将至神昏发痉发厥。急化其里，使蕴遏之湿痰开展，暑邪从湿中外透，是为大幸。<br />
<br />
　　制半夏 蔻仁 川朴 香豆豉 九节石菖蒲 佛手广藿香 桔梗 知母 广郁金 广皮 草果仁 姜汁炒竹二青 磨槟榔（冲）<br />
<br />
　　二诊 烦闷大减，热之起伏亦得稍衰，哕恶较定，神情亦得爽慧。日前屡屡发厥，自昨至今，厥亦未作，不可不为转机。但脉数犹带糊细，舌苔大化，白色渐次转黄，近根微霉。湿痰之郁遏稍开，而暑湿相蒸，何能遽化。上中二焦，犹是邪湿交炽。将及两旬，还恐化燥昏厥之类。请正。<br />
<br />
　　光杏仁 白蔻仁 广橘红 生薏仁 制半夏 赤猪苓苦桔梗 益元散 川通草 鲜佛手 广郁金 淡黄芩 大腹皮孙（左） 头痛遽见退轻，而每至热蒸，其痛辄甚，咽中牵腻，频作恶心，窒闷尤甚。脉数糊大。良以暑湿内蒸，火风随之上旋，肺胃之气，不能开降。病起即发白 ，气分素虚。恐湿热交蒸，致内窜昏厥。再从三焦宣化，参以清泄。<br />
<br />
　　光杏仁 郁金 制半夏 赤猪苓 鲜佛手 通草 橘红 白蔻仁 淡黄芩 竹茹改方加防己枇杷叶丝瓜叶西瓜翠衣荷叶梗。<br />
<br />
　　沈（幼） 症起十七朝，热甚于里，屡经汗出，而烦懊不宁，夜甚无寐，小溲数而且多，频渴欲饮。曾发飞浆赤。舌红苔黄，中心略罩微黑。此由吸受暑邪，邪留气分，虽经表散，而暑乃无形之气，与外感风寒不同，屡表屡汗，而暑热之气仍然未化，以致气分热迫。一饮一勺，为热所迫，则建瓴而下，所以溲数且多。<br />
<br />
　　暑喜归心，所以暑必为烦。大肠与胃相联续，与肺相表里，肺热下移于肠，则大便泄泻。恐暑邪不化，从暑化热，从热化火，而动风生惊。拟以轻剂清化。候专家商进。<br />
<br />
　　光杏仁（去尖打三钱） 川石斛（三钱） 水炒竹茹（一钱） 橘红（盐水炒一钱） 益元散（三钱） 黑山栀（三钱） 肥知母（去毛炒二钱） 大连翘壳（三钱） 朱茯神（三钱） 青竹叶（二十片）<br />
<br />
　　二诊 轻清泄化，热势微轻，懊烦较定，大便通行，并不溏泄，极为正色。但舌苔稍化，而中心仍觉黄 。<br />
<br />
　　暑湿蒸腾于胃，湿蕴为热，肺脉通心，所以时作懊烦。前方已经应手，宜再扩充。候专门名家商用。<br />
<br />
　　川雅连（三分） 光杏仁（一钱五分） 广郁金（一钱五分） 制半夏（一钱五分） 橘红（八分） 益元散（三钱） 生薏仁（三钱） 黑山栀（二钱） 连翘壳（三钱） 竹叶（十二片）<br />
<br />
　　三诊 大热虽退，余蕴未清，至暮神烦口渴，肢倦发热，热愈甚则小溲愈多。良由暑湿热熏蒸，肺当其炎，遂令津液不能约束。拟泻火生津法。<br />
<br />
　　川雅连（二分） 天花粉（一钱五分） 藕汁（一酒杯） 活水芦根（八钱）<br />
<br />
　　李（右） 每至下午，辄凛寒而热，热势不扬于外，而甚于里，胸闷中脘痞阻，恶心呕吐，渴不多饮，少腹作痛。脉数沉郁不扬。咳嗽痰多。苔黄质腻。暑邪夹湿，郁阻气分，肺胃之气，不克下行，开合因而失度。症起旬日，病邪方盛，恐再转剧。姑开泄气机，以通三焦而致开合。即请商裁。<br />
<br />
　　制半夏（一钱五分） 炒枳实（一钱） 上广皮（一钱） 白蔻仁（五分） 竹茹（一钱） 粉前胡（一钱）<br />
<br />
　　淡干姜（二分） 广郁金（一钱五分） 川连（三分） 杏仁（三钱） 鲜佛手（一钱）<br />
<br />
　　二诊 中脘痞阻已舒，恶心亦减，凛热退轻，咳亦稍松，故气逆因而大定。然下午仍有微寒，痰多胶腻。<br />
<br />
　　脉象稍扬，而带糊滑，舌红苔白不匀。上焦微通，而湿蕴成痰，弥漫肺胃。再参清化。<br />
<br />
　　香青蒿（一钱五分） 杏仁（三钱） 杜苏子（三钱） 冬瓜子（三钱） 云茯苓（三钱） 竹沥半夏（一钱五分）<br />
<br />
　　栝蒌皮（一钱五分） 旋复花（一钱五分） 竹茹（一钱五分） 枇杷叶（去毛三片）<br />
<br />
　　三诊 似疟已止，中州亦舒，咳嗽亦减。然仍痰多粘腻，痰气秽浊。舌苔前半稍化，后半尚觉白腻。少阳阳明之邪，早经泄化，而湿热熏蒸于肺胃之间，浊酿成痰，肺胃少降。拟降肺化痰。<br />
<br />
　　甜葶苈 制半夏 冬瓜子 炒竹茹 生薏仁 炒苏子 栝蒌仁 橘红 茯苓 枇杷叶荣（右） 木郁已久，兹兼暑湿内伏，风邪外束，脾胃受困，骤然吐泻。伏暑风邪，乘此而发，不能外泄，郁于肺胃之间，以致咽赤作痛，肌痒发痧，烦热不解。热迫下注，大便频泄。胃热上冲，咽中牵腻，干恶连绵。又当天癸临期，经行不爽。脉细弦数，舌红无苔。热郁阴伤，势多变局。拟清咽滋肺汤进退。<br />
<br />
　　大连翘（三钱） 川雅连（五分） 大元参（三钱） 炒牛蒡（三钱） 泽兰叶（二钱） 酒炒淡黄芩（一钱五分）<br />

                    <br>
                        <br />
　　青防风（一钱） 泡射干（六分） 细木通（六分） 滑石块（三钱） 枳实（八分） 桔梗（一钱）<br />
<br />
　　紫丹参（二钱） 薄荷（一钱后入）<br />
<br />
　　二诊 利膈清咽，热态稍安，而咽中赤碎痛甚，环口发出热泡，两腮碎痛，烦渴欲饮。经色紫黑。左脉弦紧，舌红边尖绛刺。邪热化火，熏灼肺胃，阴津暗伤。恐热入血室，而致昏喘。<br />
<br />
　　磨犀尖（六分冲） 鲜生地（一两洗打） 大元参（三钱） 柴胡（五分） 丹皮（二钱） 细生地（四钱）<br />
<br />
　　大天冬（三钱） 连翘壳（三钱） 肥知母（二钱） 人中黄（五分） 泽兰叶（二钱） 青竹叶（三十片）<br />
<br />
　　三诊 凉营泄热和阴，咽赤碎痛稍减，渐能得寐痰，稍爽利。舌绛赤转淡，中心似苔非苔，颇觉粘腻。火得水而渐衰，湿得水而仍浊，浊火蒸腾，仍是熏蒸肺胃之局。拟泄热化浊。<br />
<br />
　　羚羊片（三钱先煎一炷香） 白茯苓（四钱） 黑山栀（三钱） 碧玉散（三钱包） 连翘壳（三钱） 净蝉衣（六分） 柴胡（五分） 枳实（七分） 水炒竹茹（二钱） 青竹叶（三十片） 竹沥（一两冲） 鲜橄榄（去核五枚打汁冲）<br />
<br />
　　四诊 咽痛略定，气逆较平，痰稍爽利，烦热亦轻，而肌肤仍然作痒，口渴喜凉饮，咽中白腐不退。左脉细弦而数，右脉细数微弱，舌白质红，舌尖满布红点。火热劫烁肺胃，阴津大伤。咽通于胃，喉通于肺，肺为辛金，在色为白，金因火旺，其腐为白，金之色也。还恐火刑金烁，而致肺喘。再清肺胃之热，而救肺胃之阴。<br />
<br />
　　北沙参（五钱） 大麦冬（三钱） 生石膏（六钱） 真川贝（三钱） 冬桑叶（一钱） 鲜生地（洗打八钱）<br />
<br />
　　鲜铁斛（洗打七钱） 元参肉（三钱） 天花粉（三钱） 甘中黄（五分） 粉丹皮（二钱） 生赤芍（一钱五分） 冬瓜子（三钱打） 金汁（一两冲） 青芦管（一两五钱）<br />
<br />
　　五诊 另定方服。<br />
<br />
　　龙胆草（二钱） 杭白芍（二钱） 大元参（八钱） 生甘草（二钱） 生山栀（二钱） 大生地（一两）<br />
<br />
　　川黄柏（一钱五分） 全栝蒌（三钱） 生石膏（三钱） 马兜铃（二钱） 板蓝根（三钱）<br />
<br />
　　六诊 咽痛白腐布满，项侧耳后肿胀作痛，热势不衰，肝胆之火，势若燎原。大苦泄热，大寒胜热，咽痛略减，白腐略退。然热势仍炽，经紫色不净，脐下按之板滞。脉象弦数，舌红起刺。肝胆之火风，交炽于上，欲行未行之血，凝滞于下，营郁则热，亦属定理。再从清泄之中，兼和营滞。以备商酌。<br />
<br />
　　大生地（七钱） 龙胆草（一钱五分） 黑山栀（三钱） 桑叶（二钱） 生甘草（七分） 板蓝根（三钱）<br />
<br />
　　生赤芍（二钱） 丹皮（二钱） 酒炒延胡索（一钱五分） 单桃仁（三钱去皮尖打） （另）上濂珠（二分）<br />
<br />
　　上西黄（四厘） 西血珀（四分三味研末蜜水调服）<br />
<br />
　　七诊 清泄肝胆，兼化营滞，热势减轻，咽痛碎腐大退，略能安谷。人之一身，营卫阴阳而已矣，周流贯通，无一息之停。卫者阳也，所以卫闭者则生寒。营者阴也，所以营郁则生热。盖营郁则阳气屈曲，自然生热。热重复轻，其势起伏，以营郁而阳不得宣，屈曲而热，郁极而通，热即转轻。迨周流至营郁之处，阳气复阻，屈曲复热，此热势起伏之情形也。昨进药后，少腹微微攻动，旋即大便，坚而且黑，甚觉安舒，未始非滞血之所化。然少腹尚觉板滞，项侧耳后，肿硬渐甚，外疡大有起发之势。其肿硬之处，营血亦必停阻，肝胆之火亢甚，夫人而知之矣。而营气不宣，阳气屈曲，积薪助火，安得而不燎原乎。再从和阴泄热，兼化营滞。<br />
<br />
　　羚羊片（三钱先煎） 粉丹皮（二钱） 人中黄（五分） 大生地（六钱） 元参（三钱） 霜桑叶（二钱）<br />
<br />
　　龙胆草（一钱五分） 泽兰叶（二钱） 大贝母（三钱） 丹参（三钱） 生赤芍（一钱五分） 十大功劳叶（二钱）<br />
<br />
　　八诊 辛凉重剂，原为清热解毒，救液熄风而设，何以喉间更痛者。曰、红炉泼水，烈焰飞腾也。何以少腹痞硬者。大气欲泄而不泄，肠间之气，反为痹阻也。经云、其始则异，其终则同。斯之谓欤。今诸款见松，喉腐亦定，痛势且缓，独是遗毒胀痛，更甚于前。脉小数弦，口干作渴，唇吻燥痛。分明郁伏之邪火，由脏出腑，由腑出经，痛虽不堪，而症则由此转顺矣。所嫌者本质阴虚，又当邪火燔灼之余，气伤液耗，热犹未已，而遗毒之痛，亦起心火，则火化风而劫液，实为可虑。急急存阴清热，导腑解毒，安内攘外之法，未识当否。<br />
<br />
　　羚羊片（三钱先煎） 桑叶（二钱） 银花（三钱） 元参（三钱） 连翘（二钱） 丹皮（二钱）<br />
<br />
　　人中黄（五分） 赤芍（一钱五分） 石膏（八钱） 川贝母（二钱） 枯芩（一钱五分） 铁皮斛（五钱）<br />
<br />
　　知母（二钱） 猴枣（二分） 金汁（一两冲） 芦根（一两）<br />
<br />
　　王（右） 伏暑感新凉而发，凛寒而热有起伏，胸闷恶心欲呕，适及经来，少腹不舒。脉细数而滞，舌苔白腻。此伏邪夹湿，郁阻气机，深恐内闭昏痉。<br />
<br />
　　大腹皮（二钱） 川朴（一钱） 郁金（一钱五分） 赤猪苓（各二钱） 泽兰（二钱） 制半夏（二钱）<br />
<br />
　　橘红（一钱） 延胡（一钱五分） 光杏仁（三钱） 桔梗（一钱） 炒枳壳（一钱） 羌活（一钱）<br />
<br />
　　竹茹（一钱） 玉枢丹（四分佛手汤先化服）<br />
<br />
　　二诊 热势起伏不减，胸闷恶心，每至热起，辄觉头昏晕冒，汗不获畅。脉滞数不扬，舌苔淡黄，而中带干毛。无形之暑，有形之湿，交蒸不化，心胸遂成氤氲之乡。更以经来涩少，血因热滞，深虑内窜昏厥。<br />
<br />
　　炒香豉 广郁金 广杏仁 五灵脂（酒炒） 桔梗 上广皮制半夏 延胡 竹二青（盐水炒） 丝瓜络 荷叶边 西血珀（四分） 上西黄（三厘二味研细先调服）<br />
<br />
　　三诊 今日热起，大为减轻，恶心亦得较定，昏晕烦渴，与昨迥殊。足见伏气与湿交蒸，心胸即如云雾矣。但脉仍糊数。邪势尚甚，还恐起伏生波也。<br />
<br />
　　连翘 乌药 光杏仁 赤苓神 淡子芩 南楂炭 天水散 延 泽兰 制半夏 郁金 竹叶心四诊 热势虽未大起，而犹恋恋未退，胸闷恶心，脐上作痛，经事已净，较诸寻常尚觉涩少。脉左关弦大。良以暑湿交蒸于气分，肝胃之气，亦由此失和。再参调气。<br />
<br />
　　半夏 香附 广皮 郁金 枳壳 泽泻 赤苓 杏仁 竹茹 佛手 左金丸（佛手汤先服）<br />
<br />
　　张 热势起伏，起则烦扰不宁，语言错杂，胸闷频渴欲饮，汗多不解。舌红苔白，脉濡。此暑从内发，暑为天之热气，所以一经熏灼，即乱神明。经水适来，深恐热入血室，而致昏厥。<br />
<br />
　　光杏仁 益元散 郁金 煨石膏 桔梗 炒竹茹 川桂枝 通草 制半夏 泽兰 元胡索 鲜佛手<br />
<br />
　　卷三<br />
<br />
　　疟<br />
<br />
　　翰臣 症起七日，先寒后热，寒则震战，热则烦渴，恶心胸闷，汗出溱溱，而气味甚秽。脉象弦滑，苔白质腻。病起之际，适值失精，若论邪势直入阴经，则喻氏治黄长人房劳后伤寒论极详细。此盖由时感之邪，与湿混合，阻遏于少阳阳明，名曰湿疟。所恐少阳之邪，并入阳明，而转但热不寒，或热而不退，便多变局，以少阳主半表半里，无出无入，而阳明胃络，上通于心也。若有寒有热，当无大患耳。用小柴胡以和解表里，合达原饮以达募原之邪。即请商政。<br />
<br />
　　净柴胡（五分） 草果仁（五分炒） 花槟榔（八分） 赤茯苓（三钱） 橘红（一钱） 黄芩（酒炒一钱五分）<br />
<br />
　　制半夏（一钱五分） 枳壳（一钱炒） 制川朴（一钱） 竹茹（一钱五分姜汁炒）<br />
<br />
　　周（江阴） 久咳屡次见红，痰阻营卫，阴阳不能交通，寒热三日而至，其营卫郁勃之气，欲借阳经泄越，间有衬交，气血由此凝滞，偏左有形。脉象弦滑而带微数。阴气有渐伤之虑。欲和阴阳，当通营卫之痹。<br />
<br />
　　拟白虎加桂法，参宣通搜络之品。<br />
<br />
　　川桂枝（四分） 肥知母（一钱五分） 生甘草（三分） 云茯苓（三钱） 枳实（一钱） 杏仁泥（三钱）<br />
<br />
　　广郁金（一钱五分） 石膏（煨研五钱） 粉当归（一钱五分） 鳖甲煎丸（九粒开水先送下）<br />
<br />
　　某 大疟而转寒热叠来，汗多而气酸带秽。右脉濡软，左部细弦。此由痰湿不运，熏蒸阳明，营卫阴阳，亦为之阻。宜和中化痰，兼通营卫。<br />
<br />
　　制半夏（二钱） 枳实（二钱） 川桂枝（五分） 炒冬术（二钱） 石膏（煨研四钱） 橘红（一钱）<br />
<br />
　　泽泻（一钱五分） 白茯苓（四钱） 竹二青（姜汁炒一钱）<br />
<br />
　　正蒙 暑湿先伏膜原，兹从少阳外达，热壮烦恶，热退汗畅。舌苔中黄边赤。恐成瘅疟。拟方即请正之。<br />
<br />
　　肥知母（二钱） 茯苓皮（四钱） 黑山栀（二钱） 广郁金（一钱） 大豆卷（三钱） 白蔻仁（五分）<br />
<br />
　　益元散（四钱） 淡黄芩（酒炒一钱五分） 香青蒿（一钱五分） 荷梗（六钱）<br />
<br />
　　二诊 畅汗热达，痰热未净，夜寐不安。苔根黄腻，脉弦滑转甚。拟加味温胆法。候正。<br />
<br />
　　半夏（青盐水炒二钱） 川石斛（先煎三钱） 广皮（一钱） 川毛连（姜汁炒四分） 益元散（包四钱） 丹皮炭（一钱五分） 栝蒌皮（三钱） 朱茯神（各三钱） 小枳实（一钱） 黑山栀（一钱五分） 竹二青（盐水炒一钱半） 荷梗（五钱）<br />
<br />
　　贾（左） 寒热间作，脉糊不爽，此湿疟也。和以化之。<br />
<br />
　　制半夏（一钱五分） 上广皮（一钱） 柴胡（五分） 枳实（一钱） 淡黄芩（一钱五分） 大腹皮（二钱）<br />
<br />
　　川朴（一钱） 草果（四分）<br />
<br />
　　二诊 寒热仍来，汗不获畅。邪势为湿所遏，不得外越。再和以化之。<br />
<br />
　　柴胡 炒杏仁 制半夏 淡黄芩 草果仁 广皮 郁金 赤猪苓 枳实 竹茹萧（左） 寒热间作，汗不获畅。暑湿阻于表里之间。先为和化。<br />
<br />
　　白蔻仁 大豆卷 柴胡 淡黄芩 川朴 青陈皮 赤白苓 大腹皮 炒枳实沈（左） 久疟屡止屡发，刻虽止住，而食入不舒，左胁下按之板滞，胃钝少纳。脉濡，苔白质腻。脾胃气弱，余邪结聚肝络。拟和中运脾疏络。<br />
<br />
　　于潜术（二钱炒） 陈皮（一钱） 川朴（一钱） 制半夏（一钱五分） 沉香曲（一钱五分） 焦楂炭（三钱）<br />
<br />
　　茯苓（一钱） 炒竹茹（一钱） 鳖甲煎丸（一钱五分开水先服）<br />
<br />
　　二诊 脉濡滑，苔白质腻。胃钝少纳，形体恶寒，饮食入胃，命火蒸变，则胃如大烹之鼎，旋入旋化。今湿有余阳不足，胃气呆钝，亦所不免。拟化湿和中，温助阳气。脾胃能得转旋，则络邪亦归默化也。<br />
<br />
　　奎党参（三钱） 炒于术（一钱） 茯苓（三钱） 煨益智仁（六分） 藿香（三钱） 炒沉香曲（一钱五分）<br />
<br />
　　制半夏（一钱五分） 生熟谷芽（各一钱） 玫瑰花（二朵）<br />
<br />
　　王（左） 少阳间疟。而少阳胆为肝之外府，疟虽止住，肝木纵横，腹痛甚剧，拟疏泄木郁。<br />
<br />
　　杭白芍（一钱五分川桂枝四分同炒） 柴胡（醋炒五分） 香附（醋炒二钱） 茯苓（三钱） 焦楂炭（三钱）<br />
<br />
　　青皮（醋炒一钱） 缩砂仁（五分） 煨姜（二片）<br />
<br />
　　二诊 腹痛大减。肝邪横扰，络滞不宣。效方进退。<br />
<br />
　　杭白芍（一钱五分川桂枝五分同炒） 柴胡（醋炒五分） 金铃子（一钱五分炒） 香附（醋炒二钱） 延胡索（一钱五分） 青皮（醋炒八分） 茯苓（三钱） 楂炭（三钱） 鳖甲煎丸（二钱先服）<br />
<br />
　　某 寒热稍减，寒势甚微，而热则五心烦躁，喜得凉饮。脉细数，左部微弦。营卫阴阳不和，皆由阴虚而木火内炽。再和阴而参酸苦涌泄。<br />
<br />
　　制首乌（四钱） 淡黄芩（七分） 香青蒿（一钱五分） 当归炭（一钱五分） 炒木瓜（一钱） 炙鳖甲（四钱）<br />
<br />
　　炒白芍（二钱） 生熟甘草（各二分） 大南枣（二枚）<br />
<br />
　　周（左） 疟症必有黄涎聚于胸中，故曰无痰不成疟也。脉弦主痰饮，故曰疟脉自弦。疟疾湿痰未清，以西药止截，遂致腹满肤肿面浮，为疟胀重症，未可轻视。<br />
<br />
　　川朴（一钱） 广皮（一钱） 木猪苓（二钱） 五加皮（三钱） 生姜衣（三分） 白术（一钱）<br />
<br />
　　腹皮（一钱五分） 泽泻（一钱五分） 薏仁（四钱） 炙内金（研末调服一钱五分） 范志曲（二钱）<br />
<br />
　　陈（左） 大便通行，热仍起伏，汗出即解。脉象溷数，苔腻心黄。有形之积，虽已下达，而湿热氤氲，极难泄化。从泄化之中，参入辛温寒以通营卫。<br />
<br />
　　制半夏（一钱五分） 生薏仁（四钱） 赤白苓（四钱） 知母（二钱） 通草（一钱） 草果仁（五分）<br />
<br />
　　上广皮（一钱） 川桂枝（三分） 石膏（煨打三钱）<br />
<br />
　　二诊 昨晚寒热分明，阳明之邪，并归少阳，极为正色。阳明胃脉，上通于心，而少阳胆经，无出无入，虽有邪居，不能蔓延脏腑，从此不虑病变矣。<br />
<br />
　　制半夏（一钱五分） 淡黄芩（酒炒一钱五分） 建泽泻（一钱五分） 细柴胡（五分） 橘皮（一钱）<br />
<br />
　　通草（一钱） 蔻仁（五分） 生薏仁（四钱） 茯苓（三钱）<br />
<br />
　　三诊 疟未复来，苔未净化。拟和中利湿。<br />
<br />
　　制半夏（一钱五分） 白茯苓（一钱） 陈皮（一钱） 猪苓（二钱） 佛手（七分） 白术（二钱）<br />
<br />
　　川朴（七分） 泽泻（一钱五分） 生熟薏仁（各二钱）<br />
<br />
　　张（左） 寒热五日一来。脉形左大。邪在表里之间。宜为和化。<br />
<br />
　　制半夏 淡黄芩 川朴 草果仁（炒研） 花槟榔 白术 茯苓 柴胡 广皮 老生姜张（左） 喻氏谓疟必有黄涎聚于胸中，疟而截止，涎安能尽。大泻数次，痰湿当由此而发泄矣。再和中为主。<br />
<br />
　　沉香曲 上广皮 藿香 川朴 赤白苓 泽泻 炒薏仁 煨木香 制半夏某 由寒热而至瘅疟，少阳之邪，并归阳明。从三焦宣化。<br />

                    <br>
                        <br />
　　广郁金 大腹皮 蔻仁 通草 赤猪苓 淡黄芩 桔梗 杏仁 制半夏 鲜佛手（原注）少阳之病寒战，故用柴胡，此转但热，则在阳明，阳土蕴热，宣三焦之气可奏功。<br />
<br />
　　某 疟母结聚，寒热不期而来。营卫阴阳痹阻。再为宣通。<br />
<br />
　　川朴（一钱） 归须（一钱五分） 桂枝（五分） 冬术（二钱炒） 青蒿（鳖血拌炒三钱） 广皮（一钱）<br />
<br />
　　乌药（一钱五分） 槟榔（一钱五分） 焦麦芽（四钱） 焦楂炭（三钱） 延胡索（一钱五分）<br />
<br />
　　二诊 邪结于营络之中，聚形坚硬满而不化。未可过于攻克，以防其散漫等变。<br />
<br />
　　当归尾 蓬术 焦麦芽 西潞党 南楂炭 川桂枝 延胡 炒于术 制川朴杨（左） 大疟虽止，漫热不退，中脘不舒。痰湿内聚，营卫开合失常。阳气宣畅。其热自退。<br />
<br />
　　川桂枝（四分） 干姜（四分） 制首乌（三钱） 炙鳖甲（先煎五钱） 制香附（二钱） 熟附片（五分）<br />
<br />
　　当归（酒炒二钱） 炒沉香曲（二钱） 制半夏（一钱五分） 茯苓（三钱）<br />
<br />
　　某 温疟不止。宜两和阴阳。<br />
<br />
　　川桂枝 肥知母 橘红 广郁金 冬术 茯苓 泽泻 煨石膏 炒枳实 制半夏<br />
<br />
　　卷三<br />
<br />
　　诸寒热<br />
<br />
　　左 痰多，自觉身热，而脉不甚数。此痰湿有余，郁遏阳气。<br />
<br />
　　制半夏 炒竹茹 川桂枝 广橘红 云苓 制香附 砂仁末 生熟薏仁 二妙丸（二钱开水先下）<br />
<br />
　　二诊 辛通苦泄，痰气之郁遏者开，则阳气之勃蒸自化。胃气既苏，内热亦退。阴虚生内热，虽属古圣明训，实与此证异岐。前法再扩充之。<br />
<br />
　　焦苍术（一钱） 泽泻（一钱五分） 广皮（一钱） 姜汁炒黄柏（一钱五分） 制半夏（一钱五分）<br />
<br />
　　桂枝（五分） 云苓（三钱） 炒黄野于术（一钱五分） 炒竹茹（一钱） 炒谷芽（三钱） 生熟米仁（各二钱）<br />
<br />
　　周（左） 每至日晡，辄作漫热，热不退清，汗出稍松，痰多，脉濡滑。气虚痰阻，遂致阴阳开合失其常度。年近花甲，不宜见此。拟苦辛寒合方，以开阴泄热。<br />
<br />
　　川桂枝（五分） 光杏仁（三钱） 橘红（一钱） 制半夏（一钱五分） 竹茹（一钱五分） 煨石膏（三钱）<br />
<br />
　　茯苓块（三钱） 枳实（七分） 生姜（二片） 红枣（一枚）<br />
<br />
　　二诊 苦辛寒合方而开痰饮，以通阴阳，日晡漫热已退，如鼓应桴，其为开合失度，可以概见。以退为进拟蠲饮化痰。<br />
<br />
　　制半夏（一钱五分） 茯苓（三钱） 竹茹（一钱） 猪苓（一钱五分） 南星（三分） 上广皮（一钱）<br />
<br />
　　枳实（一钱） 薏仁（四钱） 老姜（二片）<br />
<br />
　　三诊 脉象濡滑。运化迟钝，便溏不实。舌苔中心黑润。痰湿不运，脾阳不克鼓舞。拟温中而蠲饮。<br />
<br />
　　川桂枝（五分） 云茯苓（三钱） 上广皮（一钱） 姜竹茹（一钱） 霞天曲（二钱） 炒于术（二钱）<br />
<br />
　　制半夏（一钱五分） 生熟薏仁（各二钱） 老生姜（三片）<br />
<br />
　　左 久嗽不止，痰稠浓腻，甚则色带青绿，寒热往来。脉软而数。此肝肾素亏，而脾胃之痰热，熏蒸于肺，阴阳开合之机，悉为痰阻，此所以为寒为热也。将入劳损之门，不易图治。<br />
<br />
　　川桂枝 杏仁泥 制半夏 橘红 炒黄川贝 生石膏 肥知母 海蛤粉 郁金 云苓二诊 湿痰稍退，而营卫流行，不能和协。再拟和中化痰。<br />
<br />
　　人参须（另煎冲五分） 制半夏 橘红 茯苓 川桂枝 炒枳实 干姜（四分） 郁金 野于术 煨石膏三诊 开饮化痰和中，阴阳交并，寒热已止，纳增痰爽。足见痰阻营术，与阳虚生外寒，阴虚生内热者迥异也。再从前法扩充。<br />
<br />
　　人参须（八分） 云苓 制半夏 炒枳实 砂仁 野于术 橘红 川桂枝 石膏（煨）<br />
<br />
　　某 气虚多痰之质，偶食粘腻窒滞之物，气由此不行，湿由此不运，痰由此不化，营卫由此而阻，阴阳由此而乖，遂至阴阳相争，先寒后热。郁极而通，两次大汗，阴阳稍得协和，热势因之渐缓。然脾肺升降，仍为痰气所阻，右胁作痛，痰鸣带咳。盛纳在胃，运化在脾，所谓窒滞者阳明也。气之不行，胃气之不行也。湿之不运，胃湿之不运也。脾为生痰之源，胃为贮痰之器，肺为出痰之窍，痰之不化，是胃中之痰不化也，阻于斯，滞于斯。寒热交争之下，热虽循减，而胃中之痰湿，已被熏蒸，于是随其阳土之性而欲化燥，舌苔为之焦黑。舌色如此，而不甚热，不烦闷，不口渴引饮者，独何欤。以痰湿熏蒸，化燥化热，皆由气机郁遏，津液不行，不若时邪之症，温气化热之后，烁液劫津而成燥也。阳明胃络，上通于心。今胃中为痰湿弥漫之区，所以神机为之不运，神倦如寐，中脘板硬。脉象左寸微浮，关部溷滑，尺部沉细，右寸细滞，关弦，尺弱。证由痰湿食停阻，传变化燥，以平素气弱，而致化火不足。化燥不足。惟恐里气一虚，而湿痰内陷，以致神迷。拟疏化痰湿，参入苦降辛开，即阳土宜清阴土宜温之意。备诸方家采择。<br />
<br />
　　制半夏（二钱） 旋复花（一钱五分包） 光杏仁（三钱） 赤白苓（各二钱） 磨枳实（三分） 白蔻仁（三分冲） 广橘红（一钱） 淡干姜（四分） 川雅连（三分） 生香附（一钱五分）<br />
<br />
　　二诊 疏降胃府，苦辛开通，脉数稍退，舌焦黑顿化十七。郁蒸之热，已退三舍。大便虽未通行，而中脘略软频转矢气，亦属府气欲通之象，不可不为起色。但热仍未退，右胁仍痛，痰鸣欲咳，还是痰湿交蒸，不可遽化，所谓伤食类伤寒者，即此是也。再拟疏化一法，而步步顾其中阳，以防内陷神昏之变。备方家采择。<br />
<br />
　　制半夏（二钱） 橘红（一钱） 生香附（一钱五分） 淡干姜（四分） 磨枳实（三分） 雅连（二分）<br />
<br />
　　光杏仁（三钱） 旋复花（二钱） 炒苏子（三钱） 竹茹（八分） 白蔻仁（三分冲） 豆卷（三钱）<br />
<br />
　　右 阴分久亏不复，阴虚生内热，经训昭垂，固无疑义。特内热无已时，兹则间数日或旬日即热，显与寻常之内热迥殊。所以然者。良由喉证之后，余热袭入营分，营中有热，至数日而其热郁勃，故发热，热则气泄郁解，故复能退。拟于养营之中，参以清营。<br />
<br />
　　镑犀尖（二分先煎） 炙生地（四钱） 炒归身（一钱） 十大功劳叶（一钱） 西赤芍（一钱五分）<br />
<br />
　　炒山药（三钱） 软白薇（二钱） 粉丹皮（一钱五分）<br />
<br />
　　二诊 凉营泄热，大便饮食如常。守前法以觇动静。<br />
<br />
　　生地炭（四钱） 磨犀尖（二分冲） 香青蒿（二钱） 十大功劳叶（一钱五分） 粉丹皮（二钱）<br />
<br />
　　炒白芍（一钱五分） 当归（二钱酒炒） 炒白薇（二钱）<br />
<br />
　　三诊 每至身热，辄口碎。阳明营分之热无疑。<br />
<br />
　　炙生地（四钱） 犀角尖（二分磨冲） 粉丹皮（一钱五分） 玉泉散（一钱五分包） 川石斛（三钱） 白茅根（五钱去心）<br />
<br />
　　四诊 此次热轻且短，惟口糜作痛。再清胃热。<br />
<br />
　　生甘草（三分） 煨石膏（二钱） 黑山栀（一钱五分） 粉丹皮（一钱五分） 广藿梗（二钱） 川石斛（三钱）<br />
<br />
　　制半夏（一钱五分） 青防风（八分）<br />
<br />
　　五诊 叠进凉营泄热，热退未楚，然两目尚涩，还是余热之象也。<br />
<br />
　　粉丹皮（一钱五分） 青防风（一钱） 广藿香（三钱） 黑山栀（一钱五分） 煨石膏（四钱研） 生甘草（三分） 炒菊花（一钱）<br />
<br />
　　六诊 脉象和缓。但小溲有时仍痛，还是余热未尽。再清泄以澈之。<br />
<br />
　　镑犀尖（三分） 熟石膏（三钱） 细木通（四分） 车前子（一钱五分） 甘草梢（三分） 竹叶心（十二片）<br />
<br />
　　卷三<br />
<br />
　　霍乱<br />
<br />
　　朱（左） 吐泻交作。中州阻窒，恐至内闭。<br />
<br />
　　川朴（一钱） 槟榔（一钱） 制半夏（二钱） 青陈皮（各一钱） 鲜佛手（一钱五分） 川雅连（吴萸汤拌炒三分） 木香（五分） 范志曲（二钱） 赤白苓（各二钱） 淡干姜（六分） 广藿香（三钱） 枳实（磨冲五分）<br />
<br />
　　鲜生姜（二钱） 伏龙肝（一两煎汤代水） 玉枢丹（一锭用佛手藿香汤旋磨旋冲旋饮）<br />
<br />
　　童 吐泻交作，心胸窒蔽。气湿交阻，清浊不司升降，恐其内闭。<br />
<br />
　　制半夏 新会皮 炒竹茹 赤白苓 嫩苏梗 川朴 大腹皮 陈香薷 鲜佛手 煨木香 伏龙肝 玉枢丹陈（左） 痛泻之后，继以呕吐，中州不舒。脉形沉细。此寒湿内阻。<br />
<br />
　　川朴 枳实 大腹皮 广皮 南楂炭 制半夏 蔻仁 赤白苓 鲜佛手郁（左） 带病入闱，病邪未澈，昨复啖饭二次，复食冷柿三枚，寒食交阻，胸中阳气逆乱，阴阳之气，一时挥霍变乱。泄泻稀水，继而复吐。阳气闭郁，肢厥脉伏，汗出不温，目陷音低。频渴欲饮，中脘不通，胸中大痛。中阳毫无旋转之权，有内闭外脱之虞。拟黄连汤以通胃中阴阳，参以芳化而开闭郁。<br />
<br />
　　台参须（一钱） 甘草（四分） 淡干姜（七分） 枳实（一钱） 制半夏（二钱） 川雅连（七分）<br />
<br />
　　川桂枝（七分） 焦楂炭（三钱） 车前子（三钱） 橘皮（一钱） 辟瘟丹（七分）<br />
<br />
　　二诊 用仲景黄连汤以和胃中阴阳，参以芳化而开气机，六脉俱起，肢厥转温，胸痛亦止，泄泻亦减。<br />
<br />
　　病虽转机，而湿热何能遽楚，以致湿化为热，劫烁阴津。舌苔干黄，毫无津液。频渴欲饮，时带呃忒，小溲全无，神识迷沉。极为危险。勉拟辛咸寒合方，参以芳开。<br />
<br />
　　生石膏（一两） 滑石（四钱） 官桂（六分） 茯苓（三钱） 寒水石（三钱） 猪苓（二钱）<br />
<br />
　　于术（一钱五分） 泽泻（一钱五分） 鲜荷梗（一尺） 紫雪丹（六分）<br />
<br />
　　姚（左） 外寒束缚里热，致寒热互阻，三焦清浊相干。吐泻交作，中脘不通。宜苦辛以开三焦。但霍乱时症，未可与寻常并论。<br />
<br />
　　制半夏（二钱） 川朴（一钱） 淡吴萸（三分） 川雅连（五分） 云茯苓（三钱） 晚蚕砂（三钱）<br />
<br />
　　藿香（三钱） 炒竹茹（一钱五分） 白蔻仁（五分） 广皮（一钱） 香薷（一钱） 太乙丹（五分）<br />
<br />
　　题臣 饮食内停，寒热杂感，致清浊相干，三焦闭塞。始则上吐下泻，今则欲吐不出，欲泻不爽，腹笥板滞，按之满痛噫出卵臭，脉伏肢厥，螺瘪目陷清浊溷淆，湿食停阻，吐泻虽得稍停，而浊积更加闭塞，气道不宣，阳不敷布。危险已极，勉与显卿仁兄先生同议苦辛开通，降泄浊积。即请高明商进。<br />
<br />
　　川雅连（姜汁炒七分） 上川朴（一钱） 枳实（一钱五分） 木香（五分） 橘皮（一钱） 淡吴萸（七分）<br />
<br />
　　姜半夏（二钱） 白蔻仁（五分） 大腹皮（二钱） 范志曲（二钱） 备急丸（三分佛手汤送下）<br />
<br />
　　卷三<br />
<br />
　　丹痧<br />
<br />
　　（附烂喉痧）<br />
<br />
　　金（左） 春温疫疠之邪从内而发。发热咽痛，热势甚炽，遍身丹赤，痧点连片不分，咽痛外连颈肿。右脉滑数左脉弦紧，舌红边尖满布赤点。此由温疫之邪，一发而便化为火，充斥内外蔓延三焦。丹也，痧也，皆火也。刻当五日，邪势正盛，恐火从内窜，而致神昏发痉。拟咸寒泄热，甘凉保津。<br />
<br />
　　犀尖（五分磨） 鲜生地（七钱） 粉丹皮（二钱） 大青叶（三钱） 金银花（二钱） 霜桑叶（一钱五分）<br />
<br />
　　大力子（二钱） 黑玄参（三钱） 薄荷（五分） 金汁（五钱） 鲜茅芦根肉（各一两）<br />
<br />
　　二诊 咸寒泄热，甘凉保津，丹痧较化，热亦稍轻。然咽中仍然肿痛，左耳下结块作胀，亦属火风所结。<br />
<br />
　　大势稍定，未为稳当。<br />
<br />
　　大连翘 黑山栀 粉丹皮 淡黄芩 白桔梗 人中黄 大玄参 大力子 荆芥 芦根金（右） 头胀恶风发热，头面四肢已透痧点，咽中微痛。脉数，苔白。风温之邪，袭于肺胃。适值经来，恐热入血室，不可与寻常并论也。<br />
<br />
　　霜桑叶（一钱） 牛蒡子（三钱） 射干（五分） 象贝母（二钱） 广郁金（一钱五分） 嫩前胡（一钱）<br />
<br />
　　炒杏仁（三钱） 蝉衣（八分） 丹参（二钱） 南楂炭（三钱） 枳壳（一钱炒）<br />
<br />
　　二诊 热势稍减，痧亦畅透，咽痛略轻。经事通行，并无少腹坠满等象。再从肺胃清泄，参以和营。<br />
<br />
　　大力子 嫩前胡 荆芥穗 生甘草 连翘壳 紫丹参 象贝母 白茯苓 白桔梗 青蒿梗三诊 痧虽畅透而不肯化，经事淋沥未已，舌燥咽中干痛。脉象细数。此由经水适来，血室空虚，血分暗为热迫。再泄热凉营。<br />
<br />
　　细生地 黑玄参 川石斛 牛蒡子 粉丹皮 青蒿梗 紫丹参 冬瓜子 粉前胡 川贝母 生梨肉 枇杷叶金 痧点较昨稍透，兼有起浆白疹，咽赤作痛，偏左起腐。肺胃蕴热，未能宣泄。病起三朝，势在正甚。<br />
<br />
　　连翘壳 马勃 荆芥 薄荷叶 桔梗 射干 牛蒡子 蝉衣 广郁金 灯心二诊 痧点虽布，面心足胫，尚未透发，烦热胸闷咽痛。舌苔黄糙少津。肺胃之邪，不克宣泄，夹滞不化，恐化火内窜。<br />
<br />
　　净蝉衣 牛蒡子 连翘壳 麻黄（蜜炙三分） 苦桔梗 苏薄荷叶 广玉金 炒枳壳 煨石膏 茅根肉三诊 咽痛稍轻，肌肤丹赤，投辛温寒宣泄肺胃，热势大减。苔黄大化，而舌边红刺。邪欲化火，再为清泄。<br />
<br />
　　连翘壳 广郁金 滑石块 炒枳壳 煨石膏 黑山栀 淡豆豉 杏仁 牛蒡子 竹叶心四诊 肌肤丹赤，而痧点未经畅透。肺胃蕴热不能宣泄，邪势化火，劫烁阴津，舌绛干毛。恐邪热内传，而神昏发痉。<br />
<br />
　　犀尖（三分磨） 丹皮（二钱） 鸡苏散（四钱） 玄参（三钱） 杏仁（三钱） 荆芥（一钱） 鲜生地（五钱） 牛蒡子（三钱） 连翘（三钱） 广郁金（一钱五分） 茅根肉（八钱） 竹叶（二十片） 灯心（三尺）<br />
<br />
　　五诊 丹痧渐化，而火风未能尽泄，咽痛甚重，大便不行。舌绛无津。拟急下存阴法。<br />
<br />
　　犀尖（三分磨） 丹皮（二钱） 玄参肉（三钱） 防风（一钱） 元明粉（一钱五分） 生广军（三钱）<br />

                    <br>
                        <br />
　　鲜生地（五钱） 大贝母（二钱） 荆芥（一钱） 黑山栀（三钱） 生甘草（五分） 桔梗（一钱）<br />
<br />
　　六诊 大便畅行，咽痛大减。然仍热甚于里，舌红尖刺无津。痧化太早，邪势化火，劫烁阴津，未为稳当。<br />
<br />
　　玄参肉 细生地 连翘壳 桔梗 银花 郁金 天门冬 山栀 生甘草 竹叶 鲜芦根七诊 咽痛渐定，热势大减。舌绛刺亦退，然舌心尚觉干毛，还是阴津未复也。<br />
<br />
　　细生地（四钱） 连翘（三钱） 银花（一钱五分） 鲜石斛（五钱） 天花粉（二钱） 大玄参（三钱）<br />
<br />
　　生甘草（五分） 天门冬（三钱） 绿豆衣（三钱） 山栀（三钱） 芦根（一两五钱） 竹叶（三十片）<br />
<br />
　　八诊 脉静身凉，履夷出险，幸甚幸甚。拟清养肺胃，以澈余炎。<br />
<br />
　　大天冬 大玄参 连翘 白银花 茯苓 绿豆衣 川贝母 竹叶心 鲜芦根金 热势甚重，咽肿作痛，丹痧透露未畅，胸闷神烦。脉形紧数而弦。时疫之邪，郁于肺胃。恐邪化为火，致生枝节。<br />
<br />
　　荆芥 炒牛蒡子 连翘壳 玄参 薄荷 枳实 郁金 生甘草 范志曲 淡子芩 黑山栀二诊 痧 畅达，兼发起浆白疹，其风火热毒之重可知。再拟利膈清咽，而导热下行。<br />
<br />
　　连翘壳 川雅连（三分） 防风 淡芩 玄参 丹皮 人中黄（四分） 牛蒡子 防风通圣散（三钱）<br />
<br />
　　某 春温疫疠之邪，由募原而入胃腑，邪化为火，熏蒸于肺，充斥上下，蔓延内外。以致热炽丹痧密布，上则咽赤肿痛，下则协热下利。脉象紧数，舌红无苔。今则渐增气喘，危象已着。勉拟黄连解毒汤出入。<br />
<br />
　　即请高明商榷行之。<br />
<br />
　　川雅连（五分） 生山栀（二钱） 大青叶（三钱） 犀尖（五分磨） 丹皮（二钱） 川黄柏（三钱炒）<br />
<br />
　　大麦冬（三钱） 淡黄芩（一钱五分） 鲜芦根（去节二两） 竹叶（三十片）<br />
<br />
　　张（左） 外风引动温邪，邪从内发，即化为火。喉风发痧，舌心焦黑，粘痰缠扰咽中，咯吐不尽。脉数弦滑。<br />
<br />
　　时行急病，变端不测。<br />
<br />
　　紫背浮萍（一钱五分） 大元参（四钱） 桔梗（一钱） 马勃（一钱） 光杏仁（三钱） 生石膏（六钱）<br />
<br />
　　生甘草（五分） 连翘（三钱） 射干（七分） 广郁金（一钱五分） 白茅根肉（一两） 竹沥（一两）<br />
<br />
　　二诊 痧疹畅发，咽中粘痰稍利，痛势略轻。舌苔焦黑已化，而里质绛赤，干燥无津。喉关之内，白腐星布。肺胃之火，灼烁阴津，恐其暴窜。<br />
<br />
　　磨犀尖（五分） 鲜生地（一两洗打） 细生地（五钱） 大麦冬（三钱） 桔梗（一钱） 粉丹皮（二钱）<br />
<br />
　　炒知母（二钱） 煨石膏（四钱） 大玄参（二钱） 金汁（七钱冲） 茅根肉（一两） 鲜芦根（一两）<br />
<br />
　　银花露（一两冲）<br />
<br />
　　（原注） 已后未来看，病亦渐松矣。<br />
<br />
　　严（右） 咽痛红肿，丹痧已透三朝，上至头面，下至足胫，是为透足。邪从痧出，热随邪达，理当病退十七，乃热势仍然不减。咽痛稍轻，仍然赤肿。脉象滑数，舌红无苔。足见邪势太重，半发丹痧透露于外，半化火热郁于肺胃。况当经水适行，若肺胃之热，乘血分之虚，袭入营中，便是热入血室。今当出入之际，治法不可不细论也。经云、火郁发之。则开泄之药，在所必用。又云、热者寒之。则清化之药，在所难缓。而白喉忌表。殊不知白为金色，火热亢盛之极，金受火刑，所以喉间结成白点，甚者起出白条。凡表药之性，皆带升泄，恐升动火热，所以忌用。即非白喉，如喉风喉疳喉蛾之甚者，往往亦有白腐，其为火甚刑金，则一也。刻下咽痛较前昨稍轻，白点似有若无，喉症之势已得稍缓。而痧点渐化，热势不减，其火热之渊薮，不在喉间，而蕴于肺胃。显然可见。肺主皮毛，则开泄肺气，是散邪，即散火也。清泄上中，是化热。即防其入血室也。拟清泄一法。即请商榷行之。<br />
<br />
　　川郁金（一钱五分） 淡黄芩（一钱五分） 大连翘壳（三钱） 黑山栀（三钱） 紫丹参（三钱） 大力子（三钱） 泽兰叶（二钱） 白桔梗（七分） 薄荷（八分） 白茅根（一两）<br />
<br />
　　二诊 辛凉解表，微苦泄热，参以和营，遍身痧点畅发，邪从痧透，怫郁之热自得稍松，喉间赤肿大退，热势略得减轻。然脉仍滑数，舌红无苔，不时恶心，还是胃火逆冲，胃气不降。良由邪势太重，泄者虽泄，留者仍留，总望痧退之后，继之以汗，热势步退，方为正色。再拟清化法。即请商裁。<br />
<br />
　　大连翘（三钱） 紫丹参（二钱） 赤茯苓（三钱） 盐水炒橘皮（六分） 牛蒡子（三钱）<br />
<br />
　　黑山栀（三钱） 苏薄荷（一钱） 水炒竹茹（一钱五分） 淡黄芩（一钱五分） 广郁金（一钱五分） 桑叶（一钱五分） 白桔梗（七分） 茅根肉（一两）<br />
<br />
　　改方去薄荷桔梗，加芦根一两，竹叶三十片。<br />
<br />
　　三诊 热势降序，咽痛亦轻。然痧点出而不化，寤难成寐，多言而时有错语。脉数细弦，舌红无苔，边尖皆布红点。此由热甚之时，经水适行，血海空虚，邪热乘虚而入血室，神藏于心，魂藏于肝，而心主血，肝藏血，今热扰血中，所以神魂不能安贴，灵明渐次为之扰乱，二十二日案中早经提及，正为此也。恐致神昏痉厥，不得不为预告也。拟养血凉营，以宁神志。即请商榷行之。<br />
<br />
　　大生地（四钱） 磨犀尖（三分） 粉丹皮（二钱） 紫丹参（二钱） 朱茯神（三钱） 川贝母（二钱）<br />
<br />
　　生赤芍（一钱五分） 水炒竹茹（一钱五分） 辰灯心（三尺） 上濂珠（三分） 西血珀（四分）<br />
<br />
　　真玳瑁（三分以上三味研极细末蜜水调服）<br />
<br />
　　顾（童） 风温发痧，痧邪太重，邪热与风，半从外出，半从里陷。痧邪本在肺胃二经，然肺与大肠表里相应，大肠与胃，又系手足阳明相合，所以陷里之邪，直趋大肠。以致泄痢无度，痧点欲回未回，咳嗽不爽，遍身作痛。脉数，重按滑大，舌红无苔。上下交困，极为恶劣。勉用薛氏升泄一法。即请明贤商进。<br />
<br />
　　煨葛根（一钱五分） 苦桔梗（一钱） 生甘草（五分） 白茯苓（三钱） 淡枯芩（酒炒一钱五分） 大豆卷（三钱） 羌活（七分） 炒黄荷叶（三钱）<br />
<br />
　　二诊 昨用升泄之法，陷里之邪，略得升散，脾之清气，稍得升举，泄泻大减，白冻亦退，神情亦略振作。<br />
<br />
　　舌红绛较淡，脉滑大稍平。种属转机之象，守前法扩充，续望应手。即请商裁。<br />
<br />
　　羌活（一钱） 防风根（一钱炒） 广木香（三分） 酒炒淡芩（一钱五分） 枳壳（八分） 苦桔梗（一钱）<br />
<br />
　　大豆卷（二钱） 煨葛根（一钱五分） 生甘草（五分） 白茯苓（三钱） 干荷叶（炒黄三钱）<br />
<br />
　　三诊 下痢稍疏，然昼夜当在二十次之外，所下黑黄居多，肛门烙热，肌表之热，并不甚盛。而脉数竟在七至以外，舌红起刺。良以陷里之邪，与湿相合，悉化为火，仿金匮协热下痢法。即请商裁。<br />
<br />
　　炒黄柏（二钱） 北秦皮（一钱） 滑石块（三钱） 炒雅连（四分） 生甘草（三分） 白头翁（一钱）<br />
<br />
　　金银花（三钱） 白茯苓（二钱） 金石斛（二钱） 龙井茶（一钱五分）<br />
<br />
　　金（幼） 时疫七日，丹痧回没太早，火热内灼，口疳咽痛，热胜则肿，面目肢体虚浮。脉象弦数。恐变肿胀。<br />
<br />
　　急导火下行。<br />
<br />
　　鲜生地（五钱） 玄参（三钱） 茯苓皮（三钱） 细甘草（五分） 元明粉（一钱） 车前子（一钱五分）<br />
<br />
　　木通（五分） 丝瓜络（二钱） 金银花（二钱） 上湘军（二钱）<br />
<br />
　　二诊 身热已退，口疳稍轻，四肢仍带肿胀。火风阻闭，脾湿因而不运，随风流布。恐肿胀日甚。再理湿祛风。<br />
<br />
　　大腹皮（二钱） 宣木瓜（一钱） 冬瓜皮（四钱炒） 茯苓皮（三钱） 泽泻（一钱五分） 生米仁（四钱）<br />
<br />
　　汉防己（一钱五分） 猪苓（二钱） 青防风（一钱） 左秦艽（一钱五分）<br />
<br />
　　（原注）服后渐愈。<br />
<br />
　　卷四<br />
<br />
　　虚损<br />
<br />
　　陈（右） 久咳根蒂不除，去秋燥气犯肺，咳而失血，金水由此而亏，连绵内热，肉脱形瘦。脉细数而促。理宜壮水救阴，清金保肺。然舌淡少华，中气薄弱，稠腻之药，不能多进。症入劳损之途，不能许治。勉拟金匮麦门冬方备质高明。<br />
<br />
　　人参须（另煎冲四分） 云茯苓（四钱） 桑白皮（二钱炙） 甜杏仁（三钱） 川贝母（二钱） 麦冬（炒去心三钱） 生甘草（三分） 地骨皮（二钱炒） 白粳米（一把煎汤代水） 枇杷叶（去毛四片）<br />
<br />
　　二诊 用金匮麦门冬汤，咳嗽稍减，然清晨依然咳甚。脉细弦数。盖寅卯属木，金病而遇木旺之时，病势胜矣。药既应手，未便更章。<br />
<br />
　　人参须（五分冲） 生甘草（五分） 茯苓（三钱） 淡芩（炒一钱五分） 地骨皮（二钱） 法半夏（一钱五分）<br />
<br />
　　川贝（炒一钱五分） 桑白皮（二钱） 知母（炒一钱五分） 枇杷叶（去毛四片） 肺露（一两冲）<br />
<br />
　　三诊 神情稍振，胃亦渐起。然咳嗽仍然未定，甚则哕恶欲呕，上午清晨为甚，辰巳之交，往来寒热。脉细数，舌红苔黄。还是肝肾阴虚，气难摄纳，自下及上，阴阳不能和协。虽略转机，不足为恃。<br />
<br />
　　人参须（一钱） 生扁豆衣（三钱） 桑白皮（二钱炙） 蛤黛散（三钱包） 大麦冬（去心三钱） 霍石斛（三钱） 代赭石（三钱） 法半夏（一钱五分） 生甘草（四分） 地骨皮（二钱） 茯苓神（各三钱） 粳米汤代水。<br />
<br />
　　某 金匮云、心下悸者有水气。未病之先，心下先悸，水饮早已停阻，复因感邪，遂起咳嗽，邪虽渐解，三焦气伤。以致形色淡白，咳恋不止，甚至形寒内热。盖肺为相传，有分布阴阳之职，肺气一虚，阴阳之分布失其常度，是以寒热往来。金所以制木也，金病则木无所制，所以气撑不和，得矢气则松，肝藏之气，不能扶苏条达，有可见者。脉象虚弦，舌白少华，苔腻。此伤风激动伏饮，邪去而饮复阻肺，肺气日虚，肝邪日旺，将成虚损之症。冠翁先生不降肺而和胃平肝，隔一隔二之治，所以卓卓人上。无如病久根深，未克奏效。兹勉从经旨久咳不已则三焦受之之意，用异功为主。管窥之见，深恐贻笑于方家耳。尚乞斧正是荷。<br />
<br />
　　人参须（一钱） 上广皮（一钱） 炙黑草（五分） 整砂仁（四粒） 茯苓（四钱） 川贝（炒黄二钱）<br />
<br />
　　白芍（土炒一钱五分） 海蛤粉（四钱） 生熟谷芽（各一钱五分）<br />
<br />
　　胡（左） 肺感风邪，邪郁肺卫。以致咳嗽不已，身热连绵。肺合皮毛，肺邪未泄，所以凛凛畏风。因邪致咳，因咳动络，络损血溢，日前咯血数口，血止而咳逆如前。脉细而数，右寸关微浮。此即伤风成劳是也。咳因邪起，因咳成劳兹则去其邪而保其正，明知鞭长莫及，然人事不得不尽。备方就质高明。<br />
<br />
　　前胡 象贝 鲜薄荷 桔梗 茯苓 生熟莱菔子连翘 牛蒡子 杏仁泥 桑叶 梨皮 炒黑丹皮陈（在） 失血之后，久嗽不止，每交节令，辄复见血，面色桃红，时易怒火，然每至天寒，即恶寒足厥。脉形沉细而数，颇有促意，其为血去阴伤，龙雷之火不能藏蛰，阴火逆犯，肺降无权。清肺壮水益阴，固属一定不易之法。然药进百数十剂，未见病退转觉病进。再四思维一身之中，孤阳虽不能生，而独阴断不能长，坎中之一点，真阳不化，则阴柔之剂不能化水生津，阴无阳化，则得力甚微。意者惟有引导虚阳，使之潜伏，为万一侥幸之计。拙见然否。<br />
<br />
　　龟甲心（八钱） 粉丹皮（二钱） 大麦冬（去心三钱） 阿胶（蛤粉炒一钱五分） 泽泻（一钱五分） 大生地（一钱） 萸肉炭（三钱） 西洋参（元米炒三钱） 生熟白芍（各一钱） 上徭桂（研末饭糊丸二分药汁先送下）<br />
<br />
　　二诊 壮水益肾，兼辛温为向导，脉数稍缓，火升之际，足厥转温。但交节仍复见红，龙相之火尚未安静。前方出入再望转机。<br />
<br />
　　西洋参 川贝母 云茯苓 炙紫菀肉 北五味 牛膝炭阿胶珠 肥知母 蒲黄炭 牡蛎 太阴元精石 金色莲须某 痰饮多年，加以病损，损而未复，气弱不运，饮食水谷尽化为痰。以致气喘肿发，两月方定。今神情痿顿，肢体疲软，吸气则少腹触痛。脉细濡而苔白无华。呼出之气，主心与肺，吸入之气，属肝与肾，一呼一吸，肺肾相通之道，必有痰阻。诚恐损而不复。<br />
<br />
　　川桂枝 炒苏子 制半夏 浓杜仲 旋复花 生香附云茯苓 炒牛膝 杏仁泥 蛤壳 广橘红 菟丝子（盐水炒）<br />
<br />
　　朱（左） 先自经络抽掣，继而吐血盈碗，血从脘下上升。今血虽渐定，而呛咳气逆。脉象虚弦。肝肾阴虚，虚火载血上行，遂至阴不收摄。恐咳不止而致入损。<br />
<br />
　　大生地（四钱） 怀牛膝（盐水炒三钱） 杭白芍（一钱五分） 川贝母（二钱） 磁石（三钱） 青蛤散（三钱包） 丹皮炭（一钱五分） 淡秋石（一钱五分） 侧柏炭（三钱） 藕节炭（两枚）<br />
<br />
　　二诊 吐血仍未得定，血散鲜赤，食入胀满，气冲作呛。脉象虚弦。阴虚木火上凌，激损肺胃之络，络损血溢。再降胃凉营止血，参以降气，所谓气降即火降也。<br />
<br />
　　侧柏炭（三钱） 代赭石（ 五钱） 杭白芍（酒炒二钱） 丹皮炭（二钱） 栝蒌仁（五钱研） 上广皮（盐水炒一钱） 竹茹（水炒三钱） 藕汁（一两冲） 沉香（乳汁磨二分）<br />
<br />
　　（原注） 胃血，血夹水而散。肝血，凝浓外紫内红。心血，细点如针。<br />
<br />
　　郑（右） 由咳嗽而致见红，咳嗽由此更甚，内热连绵，春间复发肛痈，月事由此停阻，心中烦懊，咳甚咽中微痛。脉细弦而数，舌红心剥。肺肾并损，不能许治。以金水双调法，聊作缓兵之计而已。<br />

                    <br>
                        <br />
　　北沙参（三钱） 白芍（酒炒二钱） 蛤黛散（四钱包） 女贞子（酒蒸三钱） 炙生地（四钱） 茯神（三钱）<br />
<br />
　　川贝母（去心二钱） 生山药（三钱） 枇杷叶（去毛炙三钱） 都气丸（四钱开水分二次服）<br />
<br />
　　二诊 脉稍柔缓，内热略减，咽痛亦轻，胃气稍振。然咳嗽时轻时重。金水并损，何能遽复。姑踵效方以观其后。<br />
<br />
　　大生地 生甘草 蛤黛散 川贝母 云茯苓 大天冬 生山药 杭白芍 扁豆 都气丸三诊 内热咳嗽降序，胃气渐振，纳食之后，胸脘亦舒，足见冲气逆上，则胸中必致填塞。滋养之剂在所必进。<br />
<br />
　　大生地（四钱） 天冬（三钱） 白芍（酒炒二钱） 海蛤壳（五钱打） 云茯苓（三钱） 阿胶珠（二钱）<br />
<br />
　　生甘草（三分） 山药（三钱） 生扁豆（三钱） 川贝母（一钱五分） 怀牛膝（盐水炒三钱） 都气丸（五钱分二次服）<br />
<br />
　　四诊 饮食渐增，适交节令，咳仍轻减，时带恶心。肺肾并虚，中气亦弱，盖中气下根于肾，自必此响而彼应也。前法参以补气。<br />
<br />
　　大生地（四钱） 阿胶珠（二钱） 川贝（二钱） 党参（二钱） 茯苓（三钱） 蛤壳（五钱）<br />
<br />
　　炙甘草（三分） 怀牛膝（盐水炒三钱） 生扁豆（三钱研） 白芍（酒蒸一钱五分）<br />
<br />
　　五诊 肺肾并调，兼养肝阴，呛咳降序，呕恶未止。药既应手，宜再扩充。<br />
<br />
　　奎党参（三钱） 生熟甘草（各三分） 杭白芍（一钱五分） 怀牛膝（盐水炒三钱） 白茯苓（三钱） 蛤黛散（三钱包） 大麦冬（去心三钱） 大生地（四钱） 川贝母（二钱） 款冬花（二钱） 车前子（三钱） 生山药（三钱）<br />
<br />
　　六诊 脾肺肾三脏并亏，脾不能运则生痰，肺不能降则呛咳，肾不能收则气逆，虚损不复，痛泄咽疼诸恙，时轻时重。脉数细急。聊望缓兵耳。<br />
<br />
　　麦冬（三钱） 生甘草（六分） 扁豆衣（三钱炒） 生山药（三钱） 阿胶珠（三钱） 桔梗（三分）<br />
<br />
　　白芍（二钱） 川贝母（二钱） 木瓜皮（炒一钱五分） 八仙长寿丸（四钱）<br />
<br />
　　周（左） 温胆以致开合，形寒已退。而气阴并亏，咳嗽痰多，左胁肋气觉上逆。脉细，关弦。一派虚损情形，不敢许治也。<br />
<br />
　　奎党参（二钱） 制半夏（一钱五分） 怀牛膝（三钱炒） 竹茹（水炒一钱） 广橘红（一钱） 白茯苓（三钱）<br />
<br />
　　海蛤粉（三钱包） 川贝母（二钱） 金水六君丸（三钱开水先送下）<br />
<br />
　　二诊 痰渐减少，咳亦退轻。然稍一举动，仍然气逆。下虚不摄，难许稳妥。<br />
<br />
　　大生地（砂仁炙四钱） 紫蛤壳（五钱） 补骨脂（盐水炒二钱） 云茯苓（三钱） 牛膝炭（三钱） 菟丝子（盐水炒三钱） 山药（三钱炒） 川贝母（一钱五分） 杞子（三钱） 紫衣胡桃肉（研细过药）<br />
<br />
　　李（左） 肝肾阴虚于下，嗜饮肺损于上，虚火上凌，曾吐紫黑浓血。今于秋燥行令，更起呛咳。金水两伤，恐入损途。<br />
<br />
　　阿胶珠（三钱） 白芍（酒炒一钱五分） 蛤黛散（三钱包） 金石斛（三钱） 丹皮炭（一钱五分） 大生地（四钱） 川贝母（三钱） 生山药（三钱） 女贞子（酒蒸一钱五分） 枇杷叶（去毛炙四片）<br />
<br />
　　二诊 呛咳稍减，脉亦稍缓。药既应手，再为扩充。<br />
<br />
　　北沙参（四钱） 大生地（四钱） 川贝母（二钱） 女贞子（三钱） 生山药（三钱） 阿胶珠（二钱）<br />
<br />
　　大天冬（三钱） 蛤黛散（三钱包） 白薇（炒一钱五分） 白芍（酒炒一钱五分） 枇杷叶（去净毛蜜炙四片）<br />
<br />
　　三诊 呛咳已止。再金水并调。<br />
<br />
　　党参（二钱） 川贝（二钱） 生山药（三钱） 海蛤粉（三钱包） 橘红（盐水炒一钱） 于术（炒一钱五分）<br />
<br />
　　白茯苓（三钱） 生熟甘草（各二分） 金水六君丸（四钱开水二次分服）<br />
<br />
　　又膏方 阴分素亏，嗜饮激动阳气，肝肾之血，随火上逆，曾吐紫黑浓血，由此顿然消瘦。兹于秋燥行令，忽起呛咳，数月不止。投金水双调，呛咳竟得渐定，其为虚火凌上烁金显然。脉细而数，舌苔黄糙。真阴安能遽复。培养下元，更须保养，或可徐徐复元耳。<br />
<br />
　　大生地（三两） 奎党参（三两） 真川贝（去心一两） 生牡蛎（四两） 麦冬（二两） 大熟地（五两）<br />
<br />
　　西洋参（二两制） 金石斛（劈开一两） 杭白芍（酒炒一两五钱） 生熟甘草（合一两） 甘杞子（三两炒） 茯苓神（各一两） 紫蛤壳（六两） 女贞子（酒炒三两） 肥玉竹（二两） 浓杜仲（二两） 天冬（一两） 生山药（二两） 当归炭（一两五钱） 冬虫夏草（八钱） 炒萸肉（一两五钱） 潼沙苑（盐水炒三钱） 建泽泻（盐水炒二两）<br />
<br />
　　五味子（蜜炙七钱） 粉丹皮（一两五钱炒） 牛膝炭（三两） 甜杏仁（二两打）<br />
<br />
　　上药如法宽水煎三次，再煎极浓，用真阿胶三两，龟板胶二两，鱼鳔胶二两，溶化冲入收膏。每晨服大半调羹，下午服小半调羹，俱以开水冲挑。<br />
<br />
　　胡（左） 伤风夹湿，而致损肺。咳嗽不已，痰色稠黄，不时见红。兹则痰血日甚，脉数内热，肛门漏管。此阴虚挟湿，湿热熏蒸，肺胃之络，为之所损，痿损情形，聊作缓兵之计而已。<br />
<br />
　　赤白苓 海浮石 冬瓜子 青蛤散 栝蒌霜 建泽泻生米仁 光杏仁 盐水炒竹茹 藕节 青芦管二诊 带病经营，阳气内动，肝火凌金。咳甚带红，深入重地。急宜安营以循阳动阴静之道。<br />
<br />
　　北沙参 丹皮炭 川石斛 炙桑皮 琼王膏（冲） 炒麦冬 青蛤散 冬瓜子 川贝母三诊 痰红虽减于前，而咽中隐隐作痛。咽喉虽属肺胃，而少阴之脉系舌本循喉咙，则是咽痛一层，其标在肺，其本在肾也。肾为先天之本，恐非草木之功，所能挽狂澜于既倒也。<br />
<br />
　　阿胶珠（二钱） 青蛤散（五钱） 北沙参（五钱） 猪肤（煎去沫冲一钱五分） 鸡子黄（一枚） 炙生地（四钱） 白蜜（一匙） 白粳米（炒黄一钱五分）<br />
<br />
　　四诊 虚火上炎，咽中碎痛，卧不能寐。而时令之湿，侵侮脾土，以致似痢不止。急者先治之。<br />
<br />
　　砂仁（盐水炒） 生熟米仁 煨木香 生冬术 连皮苓 建泽泻 炒扁豆衣 炒莲子吴（左） 经云、面肿曰风，足胫肿曰水。先是足肿，其为湿热可知。乃久久方退。足肿甫退于下，咳嗽即起于上，痰色带黄，稠多稀少，未几即见吐血。此时湿热未清，风邪外乘，所以风邪易入难出，为其湿之相持也。邪湿久滞，咳而损络，络血外溢。迨血去之后，阴分大伤，遂令金水不能相生咳不得止。兹则声音雌喑，咽痛内热，所吐之痰，黄稠居多。脉细数有急促之意，而右关尚觉弦滑。所有风邪，悉化为火，肾水日亏，肺金日损，胃中之湿热，参杂于中，熏蒸于上。深恐咽痛日甚，才疏者不能胜任也。<br />
<br />
　　光杏仁 冬瓜子 青蛤散 生薏仁 枇杷叶 黑元参 炙桑皮 蝉衣 茯苓 青芦管 水炒竹茹二诊 风湿热相合，熏蒸损肺。前方引导湿热下行，缓其熏蒸之炎，即所以救其阴液之耗损。脉症尚属相安姑踵前意，以尽人力。<br />
<br />
　　北沙参 赤白苓 生米仁 青蛤散 鲜竹茹 光杏仁 黑元参 金石斛 冬瓜子 青芦管 生鸡子黄（冲） 枇杷叶三诊（悬拟） 湿热化燥伤阴，而致虚火上炎。症属难治，务即就正高明。<br />
<br />
　　北沙参（四钱） 阿胶珠（二钱） 大生地（四钱） 西洋参（二钱） 生山药（三钱） 光杏仁（三钱）<br />
<br />
　　川贝母（二钱） 茯苓（四钱） 大麦冬（三钱） 青蛤散（五钱） 白蜜（二钱冲） 白粳米（一撮）<br />
<br />
　　猪肤（五钱煎汤去沫代水煎药）<br />
<br />
　　沈（左） 嗜饮伤肺。屡次见红，久咳不止。脉数微促。金水并亏，症入损门，虽可苟安于目前，难免颓败于日后也。<br />
<br />
　　南沙参 地骨皮 青蛤散 光杏仁 青芦管 生米仁 川石斛 川贝 冬瓜子 枇杷叶 桑叶吴（左） 嗜饮湿热蒸腾，损伤肺胃，致吐血之后，咳久音哑。金为水母，未有金损不复而水源独裕者，其涸也可立而待也。症入损途不能许治。<br />
<br />
　　光杏仁 生薏仁 冬瓜子 青蛤散 青芦管 云茯苓 桔梗 川贝 蝉衣 炒蒌皮 竹茹（水炒）<br />
<br />
　　右 咽痛大减，口渴亦觉稍退，胃纳亦起，药病如桴鼓相投。但频带呛咳，时仍呕吐。肝肾之阴，亏损已极，以致水不涵木，木火凌金则呛咳，木乘土位则呕吐。舌腐虽退，中心灰黑。时易汗出，还是欲脱之象。<br />
<br />
　　岂草木之功，能与造化争权哉。勉从前意扩充。<br />
<br />
　　台参须（五分） 生白芍（一钱） 川贝（炒黄二钱） 大麦冬（四钱） 女贞子（三钱） 西洋参（三钱）<br />
<br />
　　大生地（四钱） 金石斛（四钱） 牡蛎（四钱 ） 梨汁（一两冲） 豆衣（三钱）<br />
<br />
　　二诊 肝阴肾水，亏损已极，致肝风上翔，冲侮胃土，风翔则浪涌，以致呕吐复作。营液既亏，气分亦耗，两腋下发出白 。脉虚苔腐。此欲脱之兆也。勉拟补气育阴，亦尽人事而已。<br />
<br />
　　台参须 牡蛎 西洋参 黑豆衣 梨汁 大麦冬 大生地 金石斛 女贞子 生白芍 血燕根（三钱绢包煎汤代水）<br />
<br />
　　江（左） 咳嗽不减，内热口渴便赤，脉象细数，饮食少思。肺金肾水交亏，将恐不支。<br />
<br />
　　北沙参 川石斛 川贝母 光杏仁 炒蒌皮 海蛤粉 橘红（盐水炒） 云茯苓 款冬花 建泽泻 冬瓜子二诊 久咳气逆难卧。脉细如丝，舌苔腐烂。肾虚之极，肾火挟浊上浮。危在旦夕，勉方图进。<br />
<br />
　　麦冬（三钱） 西洋参（一钱五分） 真阿胶（三钱） 橘白（盐水炒一钱五分） 海蛤粉（四钱） 北沙参（五钱） 大生地（四钱） 牛膝炭（三钱） 云茯苓（四钱） 吉林参（另煎冲一钱） 白荷花露（温冲七钱） 竹沥（一两姜汁少许冲） 上濂珠（四分） 川贝母（五分二味研细末分两次服） 枇杷叶（去毛炙三片）<br />
<br />
　　三诊 气喘大定，痰亦略爽，而糜腐时退时来。脉形虚弦关部独大。饮化为痰，痰化为燥，燥化为火，所有阴津，尽行劫夺。虽略转机，尚不足恃。<br />
<br />
　　西洋参（三钱） 海蛤粉（四钱） 北沙参（八钱） 海浮石（三钱） 川贝母（三钱） 大麦冬（三钱）<br />
<br />
　　云茯苓（三钱） 竹沥（一两姜汁少许冲） 金石斛（四钱） 陈关蛰（一两） 大荸荠（四枚二味煎汤代水） 上濂珠（五分） 真川贝（一钱二味研极细末分两次服）<br />
<br />
　　改方 阴由火劫，火由痰化。虽宜以救阴为急，而仍宜顾其痰火，竹油雪羹之类，宜频频兼进。<br />
<br />
　　黄（左） 吐血之后，剧咳多痰，痰皆稀白。脉细沉苔白无华。三焦之气已虚，劳损根深，鞭长莫及。<br />
<br />
　　川桂枝 云茯苓 光杏仁 炙绵 煨生姜 炒苏子 旋复花 炙甘草 新会皮二诊 创建中气，咳嗽气逆渐松，音哑转亮，胃纳亦起。虽从失血蔓延致损，而叠进甘温，并不见红，足见久咳而三焦气虚。药既应手，安能坐视，姑从前意扩充，以观造化。<br />
<br />
　　川桂枝 光杏仁 云茯苓 广橘红 牡蛎（盐水炒） 茯神 炙绵 炙甘草 牛膝炭 东白芍 淮小麦 龙齿某 本是先天不足，肾脏空虚，湿热下注，发为漏疡，理宜培补之不暇矣。乃肺感风邪，邪恋不澈，遂致咳久不止，咽痒痰多音闪，脉数内热。本虚表实，竟是劳损情形，非学浅才疏者，所敢许治也。勉拟化痰润肺以备商用。<br />
<br />
　　川贝（炒黄二钱） 云茯苓（四钱） 光杏仁（三钱） 荆芥（一钱炒） 橘红（蜜炙一钱） 栝蒌皮（三钱）<br />
<br />
　　海蛤粉（四钱） 肺露（一两冲） 霜桑叶（炙黄研末先调服二钱） 枇杷叶（去毛七片用蜜炙十四片用姜汁炙煎汤代水）<br />
<br />
　　二诊 肺气稍得下行，咳嗽略减，音声亦较爽利，不可不为起色。但时犹燥热。脉象带数，仍未敛静。阴液已耗，还恐缠绵不复。<br />
<br />
　　苦桔梗（八分） 麦冬（二钱炒） 茯苓（三钱） 光杏仁（三钱） 橘红（蜜炙一钱） 地骨皮（一钱五分）<br />
<br />
　　制半夏（一钱五分） 桑皮（一钱炙） 女贞子（一钱五分） 丹皮（一钱五分） 竹衣（一分） 枇杷叶（二十片煎汤代水）<br />
<br />
　　某 天下无倒行之水，故人身无逆上之血，水有时而倒行，风激之也，血无端而逆上，火激之也。体无端而有火，木所生也，木何以生火，郁则生火也。血阴气阳，吐血之后，阴虚阳旺，必然之道。此时滋助水源，即是治血治火之正道。盖火有虚火，非若实火可以寒胜，可以凉折也。乃以凉治热，血止热平。而阴分不复，因耗成损因损成虚，遂致金水不能相生，肾气不能收摄，呼吸之气，渐失其肺出肾纳之常。咳嗽气逆，内热连绵，液被热蒸，尽成胶浊，痰多盈碗。脉象数，左关细弦，尺部缓急不齐，舌红苔。薄白肺津肾水，中气脾阳，一齐亏损。金为水母，养肺必先益肾，中气下根于肾，治脾胃亦必先治肾也。拟金水并调法即请商裁。<br />
<br />
　　北沙参（三钱） 川贝母（二钱） 白茯苓（三钱） 金石斛（三钱） 海蛤粉（三钱） 生地炭（四钱）<br />
<br />
　　煨磁石（三钱） 车前子（一钱五分） 盐水炒牛膝（三钱） 炙款冬花（一钱五分）<br />
<br />
　　杨（右） 产后久咳，复产更甚，吐血时止时来，不能左卧，甚至音声雌喑，左胁漉漉有声，咽痒有时呕吐。<br />
<br />
　　脉细弦数，舌红少苔。阴虚木旺，木叩金鸣。证入损门，不敢言治。<br />
<br />
　　阿胶珠（三钱） 金石斛（四钱） 生扁豆（三钱） 大天冬（二钱） 青蛤散（四钱） 生白芍（一钱五分）<br />
<br />
　　生甘草（四分） 怀牛膝（三钱） 冬虫夏草（二钱） 琼玉膏（二次冲五钱）<br />
<br />
　　周（左） 屡次吐血，渐至久咳不止，内热火升，右颊红赤。脉细弦而数。音闪不扬。阴虚木火凌金，金被火铄，生化不及，即水源日涸。恐损而难复。<br />
<br />
　　大生地（五钱） 炙桑皮（一钱五分） 冬瓜子（三钱） 青蒿子（三钱） 大天冬（三钱） 地骨皮（二钱）<br />

                    <br>
                        <br />
　　青蛤散（四钱） 川贝母（二钱） 阿胶珠（三钱） 生甘草（三分） 枇杷叶（四片） 都气丸（三钱晨服）<br />
<br />
　　二诊 音闪渐扬，咳仍不减，内热火升。舌红，苔糙白，脉细弦数。吐血之后，阴虚已甚，冲阳挟龙相上炎。<br />
<br />
　　再金水并调。<br />
<br />
　　大生地（五钱） 川贝母（二钱） 生白芍（一钱五分） 炙款冬（二钱） 大麦冬（三钱） 青蛤散（三钱）<br />
<br />
　　粉丹皮（一钱五分） 牛膝炭（三钱） 冬虫夏草（二钱） 都气丸（三钱）<br />
<br />
　　顾（右） 心悸肢节作痛，皮寒骨热。脉象细弦。营血亏损，遂致营卫失和，营血不能濡养经络。宜养血和营。<br />
<br />
　　全当归（三钱） 炙黑草（五分） 柏子霜（三钱） 甘杞子（三钱） 龙眼肉（五枚） 白芍（酒炒二钱）<br />
<br />
　　茯神（三钱） 枣仁（二钱炒） 阿胶珠（二钱） 大南枣（四枚）<br />
<br />
　　二诊 心悸稍定，胃纳如常。的是营血不足，心阳不能下降。效方扩充。<br />
<br />
　　大生地（四钱） 辰麦冬（三钱） 枣仁（二钱炒） 白归身（一钱五分） 阿胶（二钱） 白芍（酒炒一钱五分）<br />
<br />
　　辰茯神（三钱） 柏子霜（三钱） 龙眼肉（四枚） 天王补心丹（三钱清晨先服）<br />
<br />
　　又膏方 营阴亏损，营血不足，不克与卫俱行，遂致营卫不和，皮寒骨热。血不养经，则肢节作痛。血不养肝，风阳上旋，则头痛耳鸣心悸。滋水以涵肝木，育阴而和营血，一定之理。<br />
<br />
　　大生地（六两） 池菊花（一两） 杭白芍（酒炒三两） 柏子仁（二两） 川断（二两） 大熟地（四两）<br />
<br />
　　白归身（酒炒三两） 浓杜仲（三两） 奎党参（四两） 茯神（二两） 西洋参（一两） 女贞子（酒蒸二两）<br />
<br />
　　天麦冬（辰砂拌各一两五钱） 黑豆衣（二两） 白薇（二两炒） 生熟甘草（各五钱） 肥玉竹（二两） 泽泻（一两） 杞子（二两） 怀牛膝（酒炒三两） 青蒿（一两五钱） 枣仁（二两炒） 于术（乳蒸一两） 炒萸肉（一两） 炒木瓜（一两） 石决明（四两）<br />
<br />
　　阿胶三两，龟胶二两，鹿胶一两，溶化收膏。<br />
<br />
　　韩（左） 抑郁阳升不寐，木火刑金，而致吐血复发。血止之后，营阴亏损，营卫循环失度，倏寒倏热，头晕火升，口渴。舌红少苔，脉象细弦。皆阴虚不复之象。急为和阴，以冀渐复。<br />
<br />
　　阿胶珠（二钱） 杭白芍（一钱五分） 金石斛（四钱） 茯神（三钱） 生牡蛎（三钱） 天冬（三钱）<br />
<br />
　　生山药（三钱） 龙齿（三钱 ） 川贝（去心一钱五分） 枣仁（炒研二钱）<br />
<br />
　　庄（左） 吐血之后，阴分未复，操劳动作，阳气升腾，头目昏晕，寐中辄轰然而热，有汗出之意。脉形左大。<br />
<br />
　　宜育阴熄肝。<br />
<br />
　　阿胶珠（三钱） 生牡蛎（五钱） 女贞子（三钱） 茯神（三钱） 甘菊花（一钱五分） 生鳖甲（五钱）<br />
<br />
　　生白芍（一钱五分） 粉丹皮（一钱五分） 生地（四钱） 淮麦（三钱）<br />
<br />
　　二诊 头目昏晕稍减，然寐中仍轰热汗出，血吐未复，操劳动阳，阳气不收。再敛阴潜阳。<br />
<br />
　　大生地（四钱） 生牡蛎（七钱） 黑豆衣（三钱） 柏子霜（三钱） 枣仁（二钱炒） 生鳖甲（四钱）<br />
<br />
　　生白芍（三钱） 女贞子（三钱） 茯苓神（各三钱） 淮小麦（五钱） 大红枣（三枚）<br />
<br />
　　三诊 眩晕稍减。寐中轰热汗出略定。的是吐血之后，阴虚阳气不收。再育阴摄阳。<br />
<br />
　　龟板（五钱） 牡蛎（五钱） 枣仁（三钱） 黑豆衣（三钱） 大红枣（三枚） 鳖甲（四钱）<br />
<br />
　　白芍（二钱） 青蒿（三钱） 大生地（四钱） 淮小麦（五钱）<br />
<br />
　　四诊 寐得酣沉，轰热汗出已定，眩晕渐轻，胃纳升序。阳气渐得收摄。但虚而不复，非滋养难收全功也。<br />
<br />
　　生龟板（四钱） 杭白芍（一钱五分） 黑豆衣（三钱） 生牡蛎（四钱） 川贝（二钱） 生鳖甲（四钱）<br />
<br />
　　枣仁（二钱炒） 大生地（四钱） 白茯苓（三钱） 海蛤粉（三钱） 橘红（盐水炒一钱）<br />
<br />
　　卷四<br />
<br />
　　内伤劳倦<br />
<br />
　　王（右） 先是肝胃不和，木郁土中，中脘作痛，痛势甚剧。至仲春忽尔面目肢体发黄，小溲红赤，漩脚澄下，则黄如柏汁。至今时痛时止，口吐涎沫。脉沉弦带涩。考中脘为胃土所居之地，阳明又为多气多血之乡，今久病而气滞于络，气多血多之处，气亦留阻，血亦瘀凝，相因之理，有必然者。夫至血凝气滞，则流行之道，壅而不宣，木气横行，土气郁阻，所以为痛为黄。实与黄胆有间。拟宣络化瘀法。<br />
<br />
　　当归须 延胡索 乌药 单桃仁 瓦楞子 广郁金制香附 甜广皮 川桂木 旋复花 猩绛 青葱管二诊 中脘较舒，痛亦未甚，未始不为起色。然面目色黄不减，脉仍弦涩。无非络阻气滞，气血不行。药既应手，宜守前意出入。<br />
<br />
　　旋复花 瓦楞子 南楂炭 当归尾 建泽泻 单桃仁广郁金 真猩绛 沉香曲 香附 青葱管三诊 病势稍疏，遍体黄色略退。然中脘气滞，痛势虽轻，仍不能脱然无累。络气被阻，营气不行。再化气瘀而通络隧。<br />
<br />
　　延胡索 瓦楞子 单桃仁 青皮 炒杭白芍 旋复花制香附 当归尾 猩绛 木猪苓 建泽泻 青葱管沈（右） 产后气血亏损，不能制伏肝木，以致木乘土位，饮食稍一过节，辄作便泄，中脘作痛，噫出腐气。<br />
<br />
　　脉象细弦，舌苔腻浊。肝强土弱，拟温中运中，所谓将欲升之，必先降之也。<br />
<br />
　　炒木瓜皮（一钱五分） 云茯苓（二钱） 上广皮（一钱） 炒杭白芍（一钱五分） 白蒺藜（三钱） 煨益智仁（八分） 炒薏仁（三钱） 砂仁（四钱） 川朴（一钱）<br />
<br />
　　二诊 温中运中，脉症相安。肝强土弱，脾胃升降失常，所以上则噫腐气，下则便溏泄。脾宜补，胃宜通，拟养脏疏腑。<br />
<br />
　　整砂仁（盐水炒二粒） 炒于潜术（二钱） 炒东白芍（一钱五分） 炒半夏曲（二钱） 炒木瓜皮（一钱） 上广皮（一钱） 白蒺藜（三钱） 白茯苓（三钱） 黑大枣（三枚）<br />
<br />
　　金（左） 肝木素旺木来克土，胃气失于通降，不纳不饥，寐则汗出，少腹有时痛胀。宜通补阳，明参以平木。<br />
<br />
　　奎党参（二钱） 白茯苓（三钱） 制半夏（一钱五分） 藿香（一钱五分） 砂仁（四分） 炒木瓜（一钱）<br />
<br />
　　炒于术（一钱） 炒白芍（一钱五分） 陈皮（八分） 炙黑草（三分）<br />
<br />
　　周（左） 湿寒内伏，脾胃健运迟钝，胃呆少纳，形体恶寒非。寒也卫气之阻也。<br />
<br />
　　炒于术（二钱） 川桂枝（四分） 广皮（一钱） 生熟薏仁（各二钱） 猪苓（二钱） 制半夏（一钱五分）<br />
<br />
　　白茯苓（三钱） 砂仁壳（五分） 炒谷芽（一钱五分） 玫瑰花（二朵）<br />
<br />
　　二诊 胃纳稍起，痰多微咳。再温脾胃阳气。<br />
<br />
　　制半夏（一钱五分） 煨益智（七分） 橘皮（一钱） 生熟薏仁（四钱） 藿香（二钱） 炒于术（二钱）<br />
<br />
　　白茯苓（三钱） 炒竹茹（一钱） 炒谷芽（二钱） 玫瑰花（二朵） 老生姜（二片）<br />
<br />
　　陈（左） 中虚夹痰，胆胃失降，甲木升浮，头胀眩晕，有时火升，身体似觉升浮，四肢作麻。脉形濡滑。虚里跳动。宜化痰而扶持中气。<br />
<br />
　　人参须（另煎冲七分） 陈胆星（五分） 煨天麻（一钱五分） 制半夏（一钱五分） 茯苓（三钱） 炙绵（二钱） 生薏仁（四钱） 川萆 （一钱五分） 海蛤粉（三钱） 大淡菜（二只） 白金丸（四分先服）<br />
<br />
　　沈（左） 中虚湿阻，不纳不饥，脾土不运，胃土不降，二土气滞木气遂郁，如种植然，其土松者其木荣，其土坚者其木萎，土病及木，大概如此。今诊六脉细弦，均有数意，舌红苔黄，微带灰霉。谷食不进，气冲哕恶。若以痰浊上泛，则脉象应当滑大，今细弦而数，其为土虚木乘无疑。夫土中有木，木土相仇，虽饮食倍常者，且将由此而减，而况先从脾胃起点乎。欲求安谷，必先降胃，欲求降胃，必先平肝，金匮厥阴篇中每以苦辛酸主治，即宗其意，以观动静如何。方草即请浓甫先生商政。<br />
<br />
　　台参须（另煎冲一钱） 雅连（四分） 杭白芍（二钱） 橘白（一钱） 佩兰叶（一钱） 淡干姜（三分）<br />
<br />
　　淡黄芩（一钱） 制半夏（一钱五分） 茯苓（三钱） 炒麦芽（一钱） 泽泻（一钱） 水炒竹茹（一钱）<br />
<br />
　　二诊 哕恶少定，胃纳略觉增多，寐稍安稳。舌红略淡，灰霉已化，脉象细弦，仍有数意。中脘微痛，土中有木，即此可知。中气素虚，胃浊素重，然浊虽中阻，而缠绵二月，和中化浊，屡投频进，而何以浊不得化，胃不得和。良以木火犯中，浊被火蒸，则胶滞难化，胃中之浊气不降，则胃中之清气不升，不纳不饥，势所必至。前投扶土熄木，尚合机宜，再拟扶持中气，化浊和中，仍参熄木，以望肝胃协和，清升浊降，胃气从此鼓舞，然不易也。方草即请商裁。<br />
<br />
　　小兼条参（一钱五分另煎冲） 制半夏（一钱五分） 炒香甜杏仁（二钱） 云茯苓（三钱）<br />
<br />
　　代赭石（三钱） 佩兰叶（一钱） 盐水炒竹茹（一钱） 旋复花（包一钱五分） 焦麦芽（二钱）<br />
<br />
　　广橘白（一钱） 枳实（一钱） 左金丸（七分入煎另四分开水先送下）<br />
<br />
　　三诊 扶中熄木，哕恶又得稍减，舌心 白之苔，亦得全化，胃中之浊，有渐化之机，肝木亦得稍平。惟冒纳仍未馨增，胃气虚而不复，胃中之清气，不能鼓舞。再扶持中气，养胃化浊，即请商裁。<br />
<br />
　　小兼条参（另煎冲二钱） 炙甘草（四分） 水炒竹茹（一钱五分） 茯苓（三钱） 炒木瓜皮（一钱五分）<br />
<br />
　　制半夏（一钱五分） 橘皮（一钱） 炒香甜杏仁（三钱） 炒谷麦芽（各一钱） 炒焦秫米（一钱五分）<br />
<br />
　　佩兰叶（一钱五分） 玫瑰花（去蒂三朵）<br />
<br />
　　四诊 气虚脾弱，湿热留停，不能旋运，以致湿气泛溢，入于肌肤，由足肿而致肤胀面浮。恐延蔓入腹。<br />
<br />
　　大腹皮（二钱） 茯苓皮（二钱） 通草（一钱） 泽泻（一钱五分） 五加皮（二钱） 广陈皮（一钱）<br />
<br />
　　猪苓（二钱） 生姜衣（二分） 生熟薏仁（各五钱） 炒冬瓜皮（一两以上二味煎汤代水）<br />
<br />
　　荣（左） 气虚脾弱，旋运失常。胃纳不馨，咽中不爽。宜和中化痰，以裕其生化之源。<br />
<br />
　　人参须（七分） 益智仁（一钱） 茯苓（四钱） 制半夏（一钱五分） 僵蚕（一钱五分） 野于术（一钱五分）<br />
<br />
　　白蒺藜（三钱） 橘皮（一钱） 天麻（一钱五分） 泽泻（一钱五分） 玫瑰花（二朵） 生熟谷芽（各一钱五分）<br />
<br />
　　子浓兄 人之一身，气血阴阳而已。血阴气阳，气中之血，阳中之阴也，血中之气，阴中之阳也。病从暑温而起，变成外疡，其湿热之盛，不问可知。乃疡肿而溃，溃而不敛，脓水去多，气中之血既虚，血中之气亦损，以致肌肉瘦削，便泄无度。刻下泄虽渐定，而二便不固，痰气上升，胸次窒闷，口渴而不欲饮。舌苔糜腐，质淡白。小溲带黑，并无热痛情形。四肢虽属温和，而自觉恶寒，知味而不能食。脉左寸细数，关部弦搏，尺部细而带涩，右部濡弱，重按微滑，尺部细沉。手太阴之津，足阳明之气，足少阴之水，一齐耗亏，而湿痰留恋于胃之上口，致补益之品，不能飞渡胃关，气血从而日耗。勉同蓉舫先生议气血并补，汤丸并进，勿壅滞胃口，即请商政。<br />
<br />
　　南沙参（炒黄三钱） 橘红（盐水炒五分） 水炒竹茹（八分） 霍石斛（三钱） 青盐半夏（一钱五分）生薏仁（三钱） 炒扁豆衣（三钱） 白茯苓（三钱） 生谷芽（一钱五分） 佩兰叶（一钱）<br />
<br />
　　丸方吉林参（一钱烘另研和入） 生于术（一钱） 杭白芍（一钱五分川芎一钱煎汁收入） 生熟绵 （各一钱） 大熟地（砂仁炙四钱） 上徭桂（四分另研和入） 生熟草（各二分） 云苓（三钱） 当归（炒透一钱）<br />
<br />
　　上药研为细末，浓粳米汤打糊为丸绿豆大，每服三钱，药汁送下。<br />
<br />
　　二诊 昨进气阴并补，痰涌稍定，寐醒之时，汗出亦止，胸次亦觉快畅，舌苔糜腐较化，未始不为起色。<br />
<br />
　　无如湿热逗留，津气遏伏，不能上布，虽不引饮，而频觉口渴。舌质干光少津。懊 里急，小溲涩少。脉弦搏稍收。而均带细数。气血并亏，方虑草木无情，不能相济，乃湿热隐伏，致培养之剂，动多窒碍。勉与蓉舫先生同议，肾为肺子，金为水母，益水之上源，参以和中流化之品。即请商政。<br />
<br />
　　吉林参（一钱咀作小块药汁送下） 海蛤壳（八钱打） 云苓（三钱） 木猪苓（二钱） 冬瓜子（三钱）<br />
<br />
　　半夏曲（一钱五分） 炒松天冬（三钱） 白扁豆花（一钱） 霍石斛（四钱） 生薏仁（三钱） 建泽泻（一钱五分） 干白荷花瓣（六片）<br />
<br />
　　华（左） 劳倦内伤，背肋作痛。不能急切图功。<br />
<br />
　　白术 赤白苓 白蒺藜 川桂枝 泽泻 秦艽 丝瓜络 桑寄生 川独活 范志曲钱（左） 食入运迟，肢困力乏。脾阳为湿所遏。宜祛湿崇土。<br />
<br />
　　广皮 枳壳 赤白苓 猪苓 生薏仁 沉香曲 砂仁 泽泻 小川朴 制半夏 莱菔子（三钱） 焦麦芽左 劳倦伤脾，湿土化风，其来也渐，其去也难。<br />
<br />
　　炒白术 蒺藜 猪苓 生薏仁 半夏 焦麦芽 赤白苓 僵蚕 泽广皮 天麻 苍矾丸（百粒）<br />
<br />
　　薛（左） 涌涎较定，形寒而仍恶心。还是胃中阳气有亏，不足以约束津液。踵前法以觇其后。<br />
<br />
　　制半夏 广藿香 广皮 奎党参 生熟草 炒冬术 云茯苓 炮姜 益智仁程（左） 大便或结或溏，小溲时带黄赤。此由脾虚湿胜，土困于湿，则旋运失常，祛湿所以崇土也。<br />
<br />
　　白术 川朴 生薏仁 陈皮 泽泻 赤白苓 猪苓 制半夏 生熟谷芽左 温助命阳，欲其蒸变，使其胃中之痰默化。而咽舌俱燥，未便过进辛温。据述平素嗜饮。再从中阳损伤不能转旋例治。<br />

                    <br>
                        <br />
　　奎党参 范志曲 砂仁 赤白苓 蜜干姜 白术 白蔻仁 葛花 青陈皮 泽泻左 饮食在胃，运化在脾，然所以运化者，阳气之鼓舞也。湿温之后，多进甘寒，致湿邪日见其有余，阳气日形其不足，所以纳食之后，动辄胀满，脘中微觉坚硬。脉细而沉。胃府失其通降之权。宜温运和中，使脾胃之气，旋运鼓舞，则不治其满而满自退也。<br />
<br />
　　上川朴 于术 连皮苓 草果仁 焦麦芽 川椒目 泽泻 公丁香 上广皮 生姜衣陈（左） 劳倦伤脾，脾病则四肢不用矣。<br />
<br />
　　焦苍术（二钱） 范志曲（二钱炒） 川朴（一钱） 晚蚕砂（三钱） 上广皮（一钱） 制半夏（一钱五分）<br />
<br />
　　萆（三钱） 白蒺藜（三钱） 秦艽（一钱五分） 焦麦芽（四钱） 酒炒桑枝（五钱）<br />
<br />
　　又 神情稍振，再守效方出入。<br />
<br />
　　焦白术（一钱） 范志曲（二钱炒） 川朴（一钱） 秦艽（一钱五分） 上广皮（一钱） 制半夏（一钱五分）<br />
<br />
　　川萆 （二钱） 泽泻（一钱五分） 生薏仁（四钱） 赤猪苓（各二钱） 焦麦芽（三钱） 桑枝（酒炒五钱）<br />
<br />
　　张（左） 神情不爽，头目昏晕，起居动作，甚属畏葸。此湿困脾阳，弗作虚诊。<br />
<br />
　　制半夏 猪苓 赤白苓 生熟薏仁 酒炒桑枝 台白术 泽泻 川萆 白蒺藜<br />
<br />
　　卷五<br />
<br />
　　咳嗽<br />
<br />
　　简（左） 感风入肺，肺失清肃。咳嗽痰色黄浓，夜重日轻。脉象带数。宜肃肺化痰。<br />
<br />
　　粉前胡（一钱） 马兜铃（一钱五分） 牛蒡子（三钱） 茯苓（三钱） 橘红（一钱） 炒杏仁（三钱）<br />
<br />
　　竹沥半夏（一钱五分） 冬瓜子（三钱） 象贝（二钱） 肺露（一两）<br />
<br />
　　二诊 咳仍不止，痰黄而浓，咽痒头胀。风温外薄，肺胃内应，气热而肺失肃耳。肃肺以清气热。<br />
<br />
　　山栀皮（三钱） 川贝母（二钱） 粉前胡（一钱） 花粉（二钱） 桔梗（一钱） 冬瓜子（四钱）<br />
<br />
　　马兜铃（一钱五分） 炒杏仁（三钱） 枇杷叶（去毛四片）<br />
<br />
　　三诊 咳渐减疏，口燥咽干轻退。再清金润肺，而化气热。<br />
<br />
　　北沙参（四钱） 川贝母（二钱） 光杏仁（二钱） 炒枳壳（一钱） 桔梗（一钱） 冬瓜子（四钱）<br />
<br />
　　马兜铃（一钱五分） 炒竹茹（一钱） 枇杷膏（五钱）<br />
<br />
　　宋（媪） 冬藏不固，感召风邪，肺合皮毛，邪袭于外，肺应于内。咳嗽咽燥。宜清肃太阴。俟咳止再商调理。<br />
<br />
　　川贝母（二钱） 桔梗（一钱） 杏仁泥（三钱） 花粉（二钱） 茯苓（三钱） 桑叶（一钱）<br />
<br />
　　冬瓜子（三钱） 前胡（一钱） 川石斛（四钱） 菊花（一钱五分） 枇杷叶（去毛四片）<br />
<br />
　　二诊 清肃太阴，咳仍不减，夜重日轻，舌干咽燥。肺肾阴虚，虚多实少。宜兼治本。<br />
<br />
　　北沙参（三钱） 川贝母（二钱） 甜杏仁（三钱） 川石斛（四钱） 青蛤散（四钱） 茯苓（三钱）<br />
<br />
　　前胡（一钱） 桔梗（八分） 枇杷叶（去毛四片） 琼玉膏（四钱二次冲服）<br />
<br />
　　秦（童） 风温袭于肺胃。咳嗽气逆，身热头胀。脉数右大。肺本清虚，今为风邪所阻，则降令无权。宜清肃太阴，疏泄肌表。<br />
<br />
　　牛蒡子（三钱） 光杏仁（三钱） 薄荷（一钱） 炒枳实（一钱） 广郁金（一钱五分） 粉前胡（一钱）<br />
<br />
　　广橘红（一钱） 茯苓（三钱） 象贝母（二钱） 冬桑叶（一钱五分）<br />
<br />
　　陈（右） 肾本空虚，封藏不固，暴凉暴暖，感于肌表，肺辄内应，痰饮因而复发。气喘胸闷，痰不得出，痰从偏左而来，以肝用主左，肝气挟痰上逆，所以其势尤甚。药饵之外，务须怡情以条达肝木，使气不上逆，勿助痰势，其病自然少发也。<br />
<br />
　　代赭石（四钱） 杜苏子（三钱） 制半夏（一钱五分） 橘红（一钱） 川桂枝（四分） 旋复花（二钱）<br />
<br />
　　杏仁泥（三钱） 煨石膏（四钱） 枳壳（一钱） 郁金（一钱五分）<br />
<br />
　　陆（左） 肺有伏寒，至冬寒水行令，阳气不化，以致寒饮停于肺下，咳嗽右胁作痛。宜温疏太阴之表，以觇动静如何。<br />
<br />
　　不去节麻黄（三分另煎去沫冲） 制半夏（二钱） 茯苓（四钱） 冬瓜子（四钱）<br />
<br />
　　不去皮尖杏仁（三钱） 生香附（一钱五分） 橘红（一钱） 旋复花（一钱包） 不去节甘草（三分）<br />
<br />
　　炒苏子（三钱） 枳壳（一钱） 磨郁金（五分冲）<br />
<br />
　　二诊 温疏太阴之表，咳略减轻。而脉象微数，营液不足之征。论病宜续进苦温，然肺虽恶寒，心则恶热，脉沉带数，未便耗伤营分，再出之以和平。<br />
<br />
　　粉前胡 广橘红 制半夏 云茯苓 旋复花 杏仁泥 炒苏子 炒黄川贝母 蜜炙紫菀另附梨膏方麻黄（四钱蜜炙去沫） 茯苓（四两） 煨石膏（二两） 桔梗（八钱） 枳壳（八钱） 姜汁（二钱） 大荸荠（八两） 甜杏仁（七两荸荠同打汁冲） 杜苏子（绞汁冲四两） 白莱菔（打汁冲一斤） 竹沥（四两冲） 荆沥（二两冲） 悉尼（一斤）<br />
<br />
　　上药熬膏，每日服一调羹，开水送下。<br />
<br />
　　鲍（左） 久咳而痰滞肺络，痰为阴类，所以每至暮夜，则凝聚郁塞，窒碍肺气，气逆咳频，至日中阴得阳化，咳即大减。若非祛尽宿痰，则根株不能杜截。但为病已久，不易祛逐耳。<br />
<br />
　　制半夏 炙紫菀 茯苓 炒黄川贝 苦桔梗 海蛤壳 炒枳壳 橘红 苦杏仁 桑叶络 生甘草 苏子霜水泛为丸，每服三钱。<br />
<br />
　　邵（左） 肺感风温，复以熬夜受寒，寒束热郁。由咽痛而致呛咳，痰不爽出，头胀恶寒。脉象沉弦。邪郁太阴，金失降令。拟辛温寒合方，以彻肺邪。<br />
<br />
　　蜜炙麻黄（四分） 生甘草（四分） 蜜炙橘红（一钱） 茯苓（三钱） 前胡（一钱） 煨石膏（二钱）<br />
<br />
　　光杏仁（三钱） 炒枳壳（一钱） 老生姜（三片）<br />
<br />
　　二诊 辛温寒以彻肺邪，咳仍不减。脉弦微数。热郁于肺。再宜清金肃肺。<br />
<br />
　　炙桑皮（二钱） 生甘草（五分） 淡芩（一钱五分） 茯苓（三钱） 冬瓜子（四钱） 地骨皮（二钱）<br />
<br />
　　肥知母（二钱） 前胡（一钱） 川贝母（二钱） 枇杷叶膏（五钱）<br />
<br />
　　周（左） 航海感风而咳剧，虽经养肺而咳止住，然肺络之中，邪未尽泄，所以稍一感触，辄喉痒咳剧。疏其新感，咳即渐减腠理日疏，邪仍内踞。金病则不能制木，木火自必刑金。然右脉浮滑，病仍在肺。前贤谓邪在肺络，或邪未楚而适投补益，以致邪伏难泄者，三拗汤主之。然苦温疏散，恐伤肺体。兹拟肺露而变其法，作日就月将之计，庶几疏不碍表，补不滞里耳，请备方家正之。<br />
<br />
　　不落水猪肺（一只） 不去节麻黄（六钱） 不去皮尖杏仁（三两） 不去节甘草（一两）<br />
<br />
　　三味与猪肺一同蒸露，随意温服。<br />
<br />
　　王（左） 降化温疏，脉证相安。久病而投猛剂，行侥徼幸，固知者所不为，然邪与正不能并立，不去其邪，何以保全其正气，则和平缓治，是犹畏疡溃之痛而养毒也，再作背水之计。<br />
<br />
　　粉前胡 光杏仁 制半夏 广橘红 茯苓 炙紫菀 荆芥穗 炒蒌皮 苏梗子 梨肉二诊 肺感风邪，不为疏解，反为补益，以致邪恋而不得泄，咳久不止。脉濡而气口独浮。既从外感而来，虽经日久，不得不为疏泄也。<br />
<br />
　　不去节麻黄 不去节甘草 不去皮尖杏仁 炒蒌皮 炒枳壳 炒苏子 广郁金 茯苓 蜜炙橘红 桔梗杨（左） 咳嗽气逆痰多，遍身作痛。脉象弦滑。痰饮阻肺，肺失降令，络隧因而不宣。姑辛温寒以开饮邪。<br />
<br />
　　川桂枝（五分） 白茯苓（三钱） 光杏仁（三钱） 炒苏子（三钱） 煨石膏（三钱） 广橘红（一钱）<br />
<br />
　　甜葶苈（五分） 制半夏（一钱五分）<br />
<br />
　　二诊 辛温寒合方，咳嗽气逆，十退五六。的是肝气挟饮上逆。再以退为进。<br />
<br />
　　姜半夏（二钱） 炒苏子（三钱） 白茯苓（三钱） 猩绛（五分） 炙黑草（三分） 广橘红（一钱）<br />
<br />
　　川桂枝（四分） 旋复花（二钱） 上川朴（七分） 青葱管（三分）<br />
<br />
　　三诊 痰喘大退，咳嗽未定，两胁作痛亦止。再为温化。<br />
<br />
　　白芥子（四分炒研） 广橘红（一钱） 茯苓（三钱） 旋复花（二钱包） 光杏仁（三钱） 制半夏（一钱五分）<br />
<br />
　　炒苏子（三钱） 枳壳（一钱） 广郁金（一钱五分） 猩绛（五分）<br />
<br />
　　马（左） 肺有伏寒，感风咳逆。且疏新感，俟咳减再商。<br />
<br />
　　制半夏 光杏仁 白茯苓 枳壳 砂仁 炒苏子薄橘红 前胡 桑叶又 咳嗽稍减。的是肺有伏寒，而肺气暗虚。前法出入再进。<br />
<br />
　　光杏仁 橘红 制半夏 款冬花 生薏仁 炒苏子 茯苓 炒黄川贝 炙紫菀肉另方川贝母（一两去心） 炒莱菔子（四两） 豆腐锅巴（八两） 白果肉（一两） 白冰糖（四两）<br />
<br />
　　五味研为细末，每服四钱，开水调糊送下。或稍加糖霜。<br />
<br />
　　张（左） 音塞不扬，两年之久，遂起呛咳，却不见红。脉象气口不调。寒热互阻于肺，然肺为水之上源，恐肺金日损，而变假为真。<br />
<br />
　　不去节麻黄（三分） 杏仁（三钱不去皮尖） 煨石膏（三钱） 炒苏子（三钱） 不去节甘草（三分）<br />
<br />
　　制半夏（一钱五分） 枳壳（一钱） 橘红（一钱） 茯苓（三钱）<br />
<br />
　　二诊 用麻杏甘膏并不汗出，咳嗽音塞，尚复如前。肺邪伏匿既深，恐变假为真。拟重药轻服法。<br />
<br />
　　麻杏甘膏加细辛前胡橘红茯苓枳壳（其人竟服七剂未见过节）<br />
<br />
　　三诊 用辛温寒合方，音塞较开，咳嗽大减。然天气温燥，呛咳复甚。脉象左大。伏匿之邪，虽得渐解，而肺气阴液，早为并损。再清金养肺。<br />
<br />
　　南沙参（四钱） 光杏仁（三钱） 炒天冬（三钱） 白茯苓（三钱） 生甘草（三分） 川贝母（二钱）<br />
<br />
　　生扁豆衣（三钱） 水炒竹茹（一钱） 生鸡子白（一枚冲服）<br />
<br />
　　魏（左） 肺有伏寒，稍一感冒，咳嗽即甚。兹当天气渐寒，更涉重洋，咳嗽因而尤甚，动辄气逆。脉沉弦重按少力，舌红苔薄白并不浓腻。此风寒痰饮有余于上，而肾本空虚于下。用雷氏上下分治法。<br />
<br />
　　炒苏子（三钱） 制半夏（一钱五分） 川朴（八分） 橘红（一钱） 白茯苓（三钱） 熟地炭（四钱）<br />
<br />
　　嫩前胡（一钱五分） 当归（炒透一钱五分） 老生姜（三片）<br />
<br />
　　二诊 上下兼治，喘嗽稍减。的是上实下虚，前法扩充。<br />
<br />
　　制半夏（一钱五分） 菟丝子（盐水炒三钱） 巴戟肉（三钱） 白茯苓（三钱） 广橘红（一钱） 怀牛膝（盐水炒三钱） 紫蛤壳（四钱） 炒于术（二钱） 炒苏子（三钱） 附子都气丸（三钱晨服）<br />
<br />
　　吴（左） 咳逆得食即定，中虚显然。咳甚于晨。痰在肺下，因卧而不旋运，所以至阳气初展之时，而为之咳也。下虚上实。拟补气立方。<br />
<br />
　　奎党参 炒苏子 炙甘草 制半夏 粉前胡 薄橘红 川桂枝 福泽泻徐（左） 汗出略减，而咳嗽仍然不定，甚则呕涎。脉细濡软，舌黄苔白。时有凛寒之象。经谓久咳不已，则三焦受之。三焦者气之海也。进黄 建中法。<br />
<br />
　　川桂枝 炙绵 炙甘草 白芍 茯苓 郁金 煨姜张（左） 肺邪未彻，复感新风，与浊相合。头胀咳嗽身热，痰气带秽。宜以疏化。<br />
<br />
　　池菊（一钱五分） 橘红（一钱） 牛蒡子（三钱生打） 光杏仁（三钱） 桑叶（一钱五分） 冬瓜子（三钱）<br />
<br />
　　荆芥穗（一钱） 枳壳（一钱五分） 前胡（一钱五分） 生薏仁（三钱） 广郁金（一钱）<br />
<br />
　　二诊 疏泄肺邪，咳仍不减，痰气带秽。脉大。风邪与浊交蒸，肺胃热郁。厥阴之病，在藏为肝，在色为苍，而风气通肝，所以痰带青绿也。<br />
<br />
　　冬瓜子（三钱） 生薏仁（四钱） 云茯苓（三钱） 桔梗（六分） 桑叶（一钱） 光杏仁（三钱打）<br />
<br />
　　甜葶苈（四分） 粉前胡（一钱） 水炒竹茹（一钱）<br />
<br />
　　三诊 咳嗽不减，痰不爽利，色带青绿。下虚上实。再清金润肺。<br />
<br />
　　川贝母（二钱） 光杏仁（三钱） 蜜炙桑叶（一钱） 炒蒌皮（三钱） 冬瓜子（三钱） 生薏仁（三钱）<br />
<br />
　　黑栀皮（一钱五分） 白茯苓（三钱） 青芦管（八钱） 枇杷叶膏（五钱分二次服）<br />
<br />
　　四诊 痰色仍带青绿，心中空豁。脉象虚细，舌红苔心霉黑。痰热上盛，真水下虚。再上下分治。<br />
<br />
　　玉泉散（三钱） 川贝母（二钱） 光杏仁（三钱） 炒蒌皮（三钱） 桑叶（一钱五分） 冬瓜子（三钱）<br />
<br />
　　阿胶珠（二钱） 水炒竹茹（一钱） 枇杷叶（四片炙去毛）<br />
<br />
　　五诊 心中空豁较退，苔霉痰绿呛咳俱减。的是风热痰郁于肺胃，遂有火烁金伤之势。再用喻氏清燥救肺法。<br />
<br />
　　阿胶珠（三钱） 生甘草（三分） 光杏仁（三钱打） 浮石（四钱） 桑叶（一钱五分） 煨石膏（三钱）<br />
<br />
　　冬瓜子（三钱） 川贝母（一钱五分） 枇杷叶（去毛四片） 芦根（一两）<br />
<br />
　　六诊 用喻氏法，病退十六，效方再望应手。<br />
<br />
　　阿胶珠（三钱） 桑叶（一钱五分） 生甘草（三分） 地骨皮（二钱） 煨石膏（三钱） 川贝母（二钱）<br />
<br />
　　冬瓜子（三钱） 干枇杷叶（三片） 肺露（一两冲）<br />
<br />
　　七诊 咳嗽较定，而痰阻肺之支络，欲咳稍舒。舌心灰润。再开痰降肺。<br />
<br />
　　光杏仁（三钱） 冬瓜子（三钱） 海浮石（二钱） 炒蒌皮（三钱） 郁金（一钱五分） 枳壳（一钱）<br />
<br />
　　桔梗（一钱） 茯苓（三钱） 池菊（一钱五分） 桑叶（一钱） 枇杷叶（四片）<br />
<br />
　　朱（右） 每至经来，辄先腹胀，兹则感风咳嗽痰多。先治新感，再调本病。<br />
<br />
　　牛蒡子（三钱） 前胡（一钱五分） 橘红（一钱） 茯苓（三钱） 桔梗（八分） 桑叶（一钱）<br />
<br />
　　光杏仁（三钱） 白蒺藜（三钱） 象贝（二钱） 丹参（二钱） 池菊花（一钱五分）<br />
<br />
　　二诊 咳嗽稍减，音仍带涩。还是肺邪未清。经来腹胀，再商。<br />

                    <br>
                        <br />
　　前胡（一钱） 橘红（一钱） 茯苓（三钱） 大力子（三钱） 丹参（二钱） 苏梗（三钱）<br />
<br />
　　杏仁（三钱） 川贝（二钱） 蝉衣（一钱） 制香附（二钱）<br />
<br />
　　三诊 音涩渐开，咳未全止。再拟清金润肺。<br />
<br />
　　川贝母（二钱） 白茯苓（三钱） 炒蒌皮（三钱） 桔梗（一钱） 前胡（一钱） 光杏仁（三钱）<br />
<br />
　　冬瓜子（三钱） 生甘草（四分） 生梨肉（一两）<br />
<br />
　　孙（孩） 咳嗽甚则呕吐。脉濡滑，舌白。童质泄泻之后，脾运不及，生痰聚湿。复感暑风，邪与痰合，肺胃因而失降。宜降宜下。<br />
<br />
　　制半夏（一钱五分） 广橘红（一钱） 白茯苓（三钱） 枳实（三分） 光杏仁（三钱打） 大力子（二钱）<br />
<br />
　　粉前胡（一钱） 炒竹茹（一钱） 六一散（荷叶包三钱） 鲜佛手（一钱）<br />
<br />
　　二诊 大便畅行所下秽浊甚多，凝痰乳食从此而达，发热因而大退。然肺胃邪恋未清，咳嗽呕吐未止。再从疏肺之中，参以甘辛法。<br />
<br />
　　前胡（一钱） 制半夏（一钱五分） 茯苓（三钱） 杏仁（二钱） 橘红（一钱） 薄荷（七分后入）<br />
<br />
　　炒竹茹（一钱） 薏仁（三钱） 姜汁（三滴） 枇杷叶（二片去毛） 活水芦根（六钱）<br />
<br />
　　三诊 发热已退，咳亦降序，大便数日方行。再疏肺化痰，气降则大府自通也。<br />
<br />
　　前胡（一钱） 橘红（一钱） 制半夏（一钱五分） 牛蒡子（一钱五分） 炒竹茹（一钱） 杏仁（三钱）<br />
<br />
　　茯苓（三钱） 桑叶（一钱） 枇杷叶（去毛二片） 芦根（五钱） 姜汁（二滴）<br />
<br />
　　董（左） 邪恋肺损，咳久不止，大便艰涩。损而难复。<br />
<br />
　　蜜炙麻黄（二钱另煎去沫冲入） 白莱菔汁（一汤碗） 荸荠汁（半茶杯） 杜苏子（八两水浸打绞汁） 光杏仁（八两去尖浸水绞汁） 竹沥（一茶杯） 悉尼汁（二中碗） 姜汁（一调羹）<br />
<br />
　　上药同熬，将桔梗一两五钱桑叶一两煎汁加入，白蜜二两冰糖一两五钱收膏，每服半调羹。<br />
<br />
　　邵（左） 夜卧受寒，咳嗽发热，即服酸收之品，肺邪因而不泄，咳经三月，仍然不止，痰出觉冷。伏寒不泄，恐致损肺。<br />
<br />
　　不去节麻黄（三分） 不去皮尖杏仁（三钱） 白茯苓（三钱） 不去节甘草（三分）<br />
<br />
　　炒杜苏子（三钱研） 制半夏（一钱五分） 枳壳（七分） 橘红（一钱） 老姜（二片）<br />
<br />
　　二诊 用三拗汤以搜太阴深伏之寒，咳嗽大退。然脉形仍然沉细。不入虎穴，焉得虎子。<br />
<br />
　　不去节麻黄（三分） 炒苏子（三钱） 新会红（一钱） 不去皮尖杏仁（三钱）<br />
<br />
　　制半夏（一钱五分） 白茯苓（三钱） 不去节甘草（五分） 砂仁末（三分研冲） 蜜生姜（八分）<br />
<br />
　　三诊 咳嗽降序，十退七八，而仍痰多稀白。前法改进化痰。<br />
<br />
　　制半夏（二钱） 炒苏子（三钱） 白茯苓（三钱） 光杏仁（三钱） 生薏仁（三钱） 广橘红（一钱）<br />
<br />
　　旋复花（一钱五分） 台白术（一钱五分） 糖生姜（一钱）<br />
<br />
　　四诊 搜散太阴伏寒，咳嗽渐定。然三日来不寒而热，汗不畅达。脉数，右寸关独大。此外感新邪，与本病两途。拟用疏泄，不致引动伏气为上。<br />
<br />
　　淡豆豉（三钱） 橘红（一钱） 荆芥穗（一钱） 炒苏子（三钱） 生薏仁（三钱） 光杏仁（三钱）<br />
<br />
　　桑叶（一钱） 制半夏（一钱五分） 白茯苓（三钱） 鲜佛手（一钱）<br />
<br />
　　马（左） 寒束于外，热伏于中，咳嗽痰黄。脉形滑大，拟辛温寒合方。<br />
<br />
　　生麻黄（五分后入） 光杏仁（三钱打） 橘红（一钱） 前胡（一钱五分） 煨石膏（四钱） 制半夏（一钱五分） 茯苓（三钱） 生甘草（三分） 马兜铃（一钱五分） 冬瓜子（三钱）<br />
<br />
　　又 感邪已解，而晨昏之咳，仍然未止。再降气化痰。<br />
<br />
　　光杏仁 川贝母 冬瓜 海蛤粉 白茯苓 炒苏子 蜜炙橘红 蜜炙款冬花 肺露孙（左） 咳嗽已退，然肺气一时难复，有无之间，尚带微呛，时或耳鸣头痛，咽中火冲。脉细虚软。良以金令不行，木邪易动。补其不足，此时正属机缘也，仿介宾金水六君法炙生地（四钱） 制半夏（一钱五分） 川贝母（二钱） 炙款冬（二钱） 茯苓（四钱） 白归身（二钱炒）<br />
<br />
　　新会红（一钱） 杏仁泥（三钱） 粉丹皮（二钱） 桑叶（一钱）<br />
<br />
　　左 咳逆痰色稠黄，其状如脓。邪袭于外，湿蒸于内。<br />
<br />
　　杏仁泥（三钱） 炒蒌皮（三钱） 马兜铃（一钱五分） 赤白苓（各二钱） 橘红（一钱） 炒枳壳（一钱）<br />
<br />
　　淡黄芩（一钱五分酒炒） 炒苏子（三钱打） 生薏仁（四钱） 葶苈子（五分）<br />
<br />
　　陈 久咳不已，肺金无权，不足以制服强肝，腹中作痛。姑拟平肝疏木法。<br />
<br />
　　金铃子（切一钱五分） 青陈皮（各一钱） 砂仁（七分研后入） 桑叶（一钱） 制香附（三钱研） 广木香（五分） 郁金（一钱五分） 楂炭（三钱） 镑沉香（三分后入） 茯苓（三钱）<br />
<br />
　　支（左） 嗜饮过度，肺胃湿热蒸腾，至暮咳嗽痰多，痰浓色带青绿。精水下枯，痰热上扰，不易言治。<br />
<br />
　　炒香玉竹（三钱） 炙紫菀（一钱） 冬瓜子（四钱） 生薏仁（四钱） 炒黄川贝（二钱） 白茯苓（四钱）<br />
<br />
　　光杏仁（三钱打） 炙桑叶（二钱） 水炒竹茹（一钱） 青芦管（七钱） 枇杷叶（去毛四片）<br />
<br />
　　贾（左） 大失血后，瘀血散入肺络，咳嗽凛寒发热，腹满作痛。脉象细弦。病实本虚，恐传入损途。<br />
<br />
　　磨郁金（五分冲） 当归炭（二钱） 猩绛（五分） 川贝（一钱五分） 旋复花（一钱五分） 光杏仁（三钱）<br />
<br />
　　白芍（一钱五分） 楂炭（二钱） 枳壳（一钱） 南枣（二枚）<br />
<br />
　　陆（右） 咽痒呛咳，日久不止，屡次见红，甚至盈口。今血虽暂定，左卧咽痒气冲，暮热少寐。脉细弦微数。<br />
<br />
　　肝火内烁，阴分日亏，阳气偏亢。金水并调，参以滋肝。<br />
<br />
　　北沙参（三钱） 天麦冬（各一钱五分） 生白芍（二钱） 黑豆衣（三钱） 阿胶珠（三钱） 女贞子（三钱酒蒸） 川贝母（二钱） 生山药（三钱） 大生地（四钱） 蛤黛散（三钱包）<br />
<br />
　　萧（左） 久咳曾经见红，两月前吐血盈碗。今血虽止住，而咳嗽暮甚，必致呕吐而咳方减，音塞不扬。脉形细数。经云、胃咳之状，咳而呕。良由肺肾并伤，中气亦损，损而难复，不可不防。<br />
<br />
　　台参须（另煎冲六分） 盐半夏（一钱） 生扁豆（三钱） 生山药（三钱） 大麦冬（三钱） 生甘草（三分）<br />
<br />
　　蛤黛散（三钱包） 北沙参（三钱） 川贝母（二钱） 白粳米（一撮煎汤代水）<br />
<br />
　　二诊 甘以益胃，咳嗽大减，呕吐亦减。然大便泄泻，临圊腹痛。偶然饮冷。损伤脾土，一波未平，一波又起。再参培土生金法，复入分消，以理水湿。<br />
<br />
　　奎党参（三钱） 泽泻（一钱五分） 生熟草（各二钱） 砂仁（五分） 白茯苓（三钱） 炒扁豆（三钱）<br />
<br />
　　炒山药（三钱） 生熟薏仁（各二钱） 木香（四分） 木猪苓（二钱）<br />
<br />
　　三诊 水泻渐轻，便仍溏泄，胸脘痞满不舒。脾清不升，则胃浊不降。久病之体，未便遽投重剂。<br />
<br />
　　陈皮（一钱） 生熟薏仁（各二钱） 木猪苓（二钱） 泽泻（一钱五分） 鲜佛手（一钱） 砂仁（五分）<br />
<br />
　　白茯苓（三钱） 煨木香（四分） 楂炭（一钱五分）<br />
<br />
　　卫（右） 上则咳嗽气逆，喉有痰声，不时眩晕，下则大便不实，甚则带泄。脾为生痰之源，主健运而司磨化。古人治痰八法，理脾原属首务，特王道无近功耳。<br />
<br />
　　奎党参（三钱） 白茯苓（三钱） 白蒺藜（去刺炒三钱） 制半夏（一钱五分） 炒于术（二钱） 炙黑草（二分） 缩砂仁（四分研后入） 生熟谷芽（各一钱） 广橘红（一钱五分） 老生姜（八分以后二味用白蜜一钱化水同煎至干存性）<br />
<br />
　　二诊玉竹（三钱炒香） 川贝（一钱五分） 光杏仁（三钱打） 炙紫菀（一钱） 白茯苓（三钱） 桔梗（四分）<br />
<br />
　　枳壳（四分） 橘红（一钱二分） 老姜（八分后三味蜜炙）<br />
<br />
　　唐（左） 咳嗽半载不愈，咳则火升轰热，曾经见红。脉形虚细。不能收摄，其标在上，其本在下。拟金水双调法。<br />
<br />
　　大生地 冬瓜子 川贝母 云茯苓 蛤黛散 甜杏仁 广郁金 都气丸二诊 火升轰然已定，咳嗽略减。然每晨必咳尽稠痰，方得舒畅。脉象虚细。肾虚液炼成痰，上阻肺降。<br />
<br />
　　再作缓兵之计。<br />
<br />
　　川贝母 蛤黛散 薄橘红 女贞子 炒竹茹 冬瓜子 茯苓块 炒苏子 粉前胡 都气丸三诊 身热已退，咳嗽大减。然肺胃运化不及，水谷生痰，每晨必咳吐痰尽，方得舒畅。摄下之中，兼调脾胃。<br />
<br />
　　奎党参 茯苓 制半夏 蛤壳 炒枳壳 野于术 橘皮 炒苏子 炒玉竹 都气丸四诊 咳虽降序，而每至清晨，其咳必甚，寐则口干咽燥。脉形濡细苔黄中心浊腻。阴虚于下，痰甚于上。拟和阴清金，兼化痰热。<br />
<br />
　　细生地（四钱） 川贝母（二钱） 云茯苓（三钱） 冬瓜子（三钱） 北沙参（三钱） 海蛤粉（三钱包）<br />
<br />
　　水炒竹茹（一钱） 甜杏仁（三钱） 炙枇杷叶（三钱） 肺露（一两冲）<br />
<br />
　　顾（右） 燥气化寒生热，蒸痰酿饮，上阻肺降。咳嗽气逆痰多，恐传入损途。<br />
<br />
　　葶苈（三分） 广橘红（一钱） 制半夏（一钱五分） 炒苏子（三钱） 缩砂仁（四分） 杏仁（三钱）<br />
<br />
　　白茯苓（三钱） 旋复花（一钱五分） 生熟薏仁（各二钱）<br />
<br />
　　倪（右） 向有肝气，腹胀内热。兹感风燥，肺金失肃，致肝火逆犯于肺，咽中热冲，即作呛咳。舌红苔糙霉底。木叩金鸣，恐致入损。<br />
<br />
　　栀皮 冬瓜子 蒌皮 竹茹 茯苓 蛤黛散 川贝母 川石斛 冬桑叶 地骨皮 枇杷叶二诊 清气热而肃肺金，咽中热冲稍平，咳嗽大减。舌红苔糙霉底如昨。阴分耗残，再兼清养。<br />
<br />
　　川石斛 南花粉 川贝母 细生地 丹皮 大天冬 北沙参 蛤黛散 枇杷叶三诊 清肺气而化燥风，天时寒暄，封固不密，咳嗽转甚。脉形虚细，舌红苔糙。阴分亏损，不问可知。宜舍其标而治其本。<br />
<br />
　　细生地（四钱） 蛤黛散（三钱） 甜杏仁（三钱） 白茯苓（三钱） 生白芍（一钱五分） 冬瓜子（三钱）<br />
<br />
　　生甘草（三分） 都气丸（三钱先服） 川贝母（二钱） 炙枇杷叶（三片去毛）<br />
<br />
　　张（左） 哮喘多年，肺伤吐血，渐至咳嗽痰多，痰色黄稠，兼带青绿，有时腹满，运化迟钝。脉形濡细，左部带涩。肺胃并亏，而湿滞中州。且作缓兵之计。<br />
<br />
　　海蛤粉（三钱） 川贝母（二钱） 冬瓜子（三钱） 炙款冬（二钱） 淡秋石（一钱） 炙紫菀（一钱五分）<br />
<br />
　　牛膝炭（三钱） 云茯苓（三钱） 煨磁石（三钱） 金水六君丸（六钱二次服）<br />
<br />
　　二诊 痰饮凭凌于上，肾阴亏损于下，饮聚则成痰，阴虚则生热，热痰交蒸，所以咳血频来，痰黄青绿，热蒸痰郁，痰带臭秽。脉细濡数。腹中不和。将成肺痿重症，再作缓兵之计。<br />
<br />
　　南沙参（三钱） 川贝母（二钱） 橘红（盐水炒八分） 冬瓜子（三钱） 海蛤粉（三钱） 炒枳壳（一钱）<br />
<br />
　　沉香曲（一钱五分） 炙款冬（二钱） 清阿胶（二钱） 炒天冬（二钱） 生谷芽（一钱五分）<br />
<br />
　　沈（左） 咳嗽不时带血，缠绵数载，肺肾久虚。兹以感受风温，咳遂增剧。今身热已退，而每至寅卯之交，辄咽痒咳甚，口渴咽干，舌燥痰稠浓，纳少胃呆。脉形虚细，舌红苔糙。风邪虽解，而肺肾更虚，遂致冲阳挟痰上逆，证属本原，与痰饮攸殊也。拟金水双调法。<br />
<br />
　　阿胶 川贝 炙生地 甜杏仁 枇杷叶 杭白芍 茯苓 青蛤散 橘红 都气丸二诊 寅卯之交，咽痒呛咳已止，然胃气呆钝。脉象濡弦。口燥咽干，犹未全定。肾阴不复，中气下根于肾，所以肾愈虚则胃愈弱也。<br />
<br />
　　阿胶珠（二钱） 橘白（盐水炒一钱） 川贝（二钱） 甜杏仁（三钱炒香） 金石斛（三钱） 海蛤粉（三钱）<br />
<br />
　　茯苓（三钱） 杭白芍（一钱五分酒炒） 肥玉竹（三钱） 生熟谷芽（各一钱） 七味都气丸（三钱分二次另服）<br />
<br />
　　丁（左） 咳嗽时轻时重，肺气久伤，以致窃盗母气，脾土因而不振，大便不时溏泄。脉细，苔白少华。拟培土生金法。<br />
<br />
　　奎党参（三钱） 云茯苓（三钱） 炒扁豆（三钱） 生熟薏仁（各二钱） 炒于术（二钱） 炒山药（三钱）<br />
<br />
　　炙黑草（三分） 炙款冬花（二钱）<br />
<br />
　　夏（左） 痰饮阻于肺胃，胸次闷窒，痰多咳逆，甚则四肢不温。阳气为阴所阻。宜为温化。<br />
<br />
　　制半夏（一钱五分） 广皮（一钱） 茯苓（三钱） 栝蒌霜（四钱） 桔梗（七分） 薤白头（三钱）<br />
<br />
　　桂枝（四分） 枳壳（一钱） 炒莱菔（二钱研）<br />
<br />
　　二诊 胸次窒闷稍舒，四肢亦稍温和。然仍痰多咳逆。还是痰饮内阻，肺胃之气不宣。再化痰而开展气化。<br />
<br />
　　制半夏（一钱五分） 栝蒌霜（四钱） 桔梗（七分） 白蒺藜（三钱） 薤白头（三钱） 广郁金（一钱五分）<br />
<br />
　　枳壳（一钱） 光杏仁（三钱） 枇杷叶（去毛炙四片） 白金丸（四分开水送下）<br />
<br />
　　三诊 四肢渐觉温和，痰亦稍利。然胸次时仍窒闷。还是痰饮伏而不化。恐难杜绝根株。<br />
<br />
　　制半夏 枳实 霞天曲 茯苓 陈南星 上广皮 郁金 薤白头 杏仁 白金丸（五分）<br />
<br />
　　四诊 肢厥转温，咳嗽虽属和平，而胸次尚觉窒闷。无非痰气之阻。前法扩充用千缗汤出入。<br />
<br />
　　陈皮 竹茹 光杏仁 制半夏 茯苓 枳壳 郁金 薤白头 皂荚子五诊 胸次窒闷稍舒，然仍不时呵欠的是胸有伏痰，以致阴阳相引。再化痰以通阴阳。<br />
<br />
　　制半夏 橘红 广郁金 茯苓 龙骨 陈胆星 炒枳壳 竹茹 姜汁六诊 胸中之伏痰渐开，阴阳交通，呵欠大退，咳嗽痰多较盛。此痰饮之本态也。宜化痰和中降肺。<br />

                    <br>
                        <br />
　　制半夏（一钱五分） 炒苏子（三钱） 光杏仁（三钱） 前胡（一钱） 郁金（一钱五分） 广橘红（一钱） 白茯苓（三钱） 陈胆星（五分） 枳壳（一钱） 姜汁（二匙）<br />
<br />
　　七诊 外感寒邪，寒饮复聚，咳嗽复盛，胸又窒闷。再辛润滑利以化痰降浊。<br />
<br />
　　薤白头（三钱） 橘红（一钱） 制半夏（一钱五分） 郁金（一钱五分） 砂仁（五分） 栝蒌仁（四钱生姜汁炒研） 茯苓（三钱） 炒枳壳（一钱） 干姜（三分） 佛手（一钱）<br />
<br />
　　卷五<br />
<br />
　　肺痿肺痈<br />
<br />
　　夏（左） 湿热熏蒸不解，化火伤阴，虚火挟浊上炎，咳嗽暮甚，痰色青绿，而其气甚秽。脉数，两关滑大，不能重按。清化不应勉拟壮水以制阳光，以希造化。<br />
<br />
　　北沙参 大麦冬 炙桑皮 大生地 冬瓜子 煨石膏 炙款冬 地骨皮 川贝母 川百合 肥知母某 咳嗽日轻夜重，痰黄稠浓，便坚带黑。脉数，舌光。无非阴虚火炎，金水并损，惟痰浓而带黄色，胃中必有湿热留恋。再从清养之中，兼导湿热下行。<br />
<br />
　　北沙参 大麦冬 细生地 光杏仁 川贝母 冬瓜子 炙桑皮 青蛤散 地骨皮 青芦管 枇杷叶陈（左） 肺痿之后，蕴热未清，咳嗽痰黄，时发时止。不易图愈。<br />
<br />
　　地骨皮 茯苓 炙桑皮 郁金 生米仁 冬瓜子 煨石膏 肥知母 淡芩 杏桃仁 青芦管 枇杷叶彭（左） 嗜饮伤肺，稍一感触，辄作咳逆，甚则带出粉红。此湿热之气，蒸于胃而注于肺也。恐致痿损。<br />
<br />
　　冬瓜子 生薏仁 碧玉散 云茯苓 枇杷叶 水炒竹茹 葛花 栝蒌仁 青芦管陈（左） 肝郁气滞，病从左胁作痛而起，加以火灸络热动血，屡进阴柔之药，阴分固赖以渐复，然湿热由此而生，发为浊症。湿热逗留，风邪外触，遂致咳嗽。先以燥药伤气，致气虚不能鼓舞旋运，饮食悉化为痰。又以柔药滋其阴，酸寒收涩，痰湿之气，尽行郁遏。以致痰带腥秽，色尽黄稠，黄为土色，是湿痰也今内热咳嗽，痰仍腥秽。脉数濡弦，左部虚弦，舌苔薄白而滑。此气阴两亏，而湿热逗留之象，从实变虚，从假变真，殊难措手。前人谓因虚致病者，补其虚而病自除，因病致虚者，去其病而阴自复。八年之病，虽有成例可遵，恐鞭长之莫及耳。拟导其湿热下行，而不涉戕伐，俾得熏蒸之焰息，即所以保其阴气之消耗也。<br />
<br />
　　光杏仁 冬瓜子 生薏仁 炙桑皮 枇杷叶 云茯苓青蛤散 泽泻 青芦管方（右） 咳嗽痰秽，内痈重症。遗毒已深，难遽言治。<br />
<br />
　　冬瓜子 杏仁 茯苓 黑山栀 煨石膏 桔梗 生薏仁 枇杷叶 青芦管先生问吐出之痰有如糊粥黄色者盈碗否。曰、然肺已成痈，而将穿破，咳痰臭甚，吐出后秽味不退者，病尤深也。（正蒙附志）<br />
<br />
　　顾（左） 引导湿热下行，效如桴鼓。邪气既尽，正气自复，少安而毋躁也。<br />
<br />
　　广橘皮 生薏仁 制半夏 泽泻 枇杷叶 水炒竹茹 光杏仁 冬瓜子 茯苓 苇茎（煎汤代水）<br />
<br />
　　某 咳痰臭秽，并兼粉红。肝火盛极，恐其成痿。<br />
<br />
　　磨犀尖 丹皮 川贝母 青蛤散 冬瓜子 炒蒌仁 桔梗 炙桑皮 生薏仁 煨石膏 北沙参 芦根 枇杷叶复诊 加杏桃仁。<br />
<br />
　　彭（左） 咳嗽痰带秽臭。肝火蒸腾肺胃，将成内痈，不可轻视。<br />
<br />
　　葶苈子 炒枳壳 冬瓜子 光杏仁 青芦管 赤白苓 白桔梗 生薏仁 橘红服此方二剂而减，其效如神。按此症或起于酒，或由乎火，此人自谓气郁久闷，故致木火旺而刑及肺金也。（正蒙志）<br />
<br />
　　杨（左） 大病之后，湿热未清，熏蒸肺胃，咳嗽痰黄，不能着卧。恐成痈痿重症。<br />
<br />
　　冬瓜子 枳实 栝蒌霜 光杏仁 旋复花 炒竹茹 生薏仁 郁金 制半夏 茯苓 枇杷叶 青芦管复诊 泻肺之湿热，喘减能卧，痰稠转稀。但咳热未除。前法再冀应手。<br />
<br />
　　杏仁泥 海浮石 生薏仁 栝蒌霜 冬瓜子 郁金 橘红（盐水炒） 茯苓 桔梗 水炒竹茹 枇杷叶 青芦管左 咳嗽痰红，痰气腥浊，内热连绵。脉数而滑。此痰热内迫，势成痈痿，鞭长莫及。<br />
<br />
　　冬瓜子（四钱） 生薏仁（四钱） 川贝母（二钱） 光杏仁（三钱） 炒丹皮（二钱） 青蛤散（二钱） 款冬花（一钱五分） 竹茹（一钱） 炙桑白皮（二钱） 苇茎（一两）<br />
<br />
　　顾（左） 咳嗽不退，甚则带血，右胸胁肋俱痛，秽臭之气，直冲而上。此由痰热郁滞肺络，萎损重症。姑导其湿热下行。<br />
<br />
　　冬瓜子 杏仁泥 海浮石 旋复花 丝瓜子 生薏仁 玉泉散 丹皮 磨郁金 青芦管又 咳嗽痰秽吐血。脉象急数。湿热蒸腾伤肺，肺痿情形也。病在高年，难以许治。<br />
<br />
　　南沙参 冬瓜子 杏桃仁 桑白皮 粉丹皮 川石斛 生薏仁 川贝母 款冬花 青芦管姚（左） 血未复来，痰仍灰黑。还是湿郁热蒸。再为清化。<br />
<br />
　　制半夏 茯苓 郁金 海蛤粉 冬瓜子 广橘红 栝蒌皮 杏仁 海浮石 生薏仁<br />
<br />
　　卷五<br />
<br />
　　喘<br />
<br />
　　顾石泉 肺感风邪，久恋不解，前月中旬作课熬夜，凉气复袭，卫气为邪所阻，以致阳气屈曲不舒，而为身热，热则痰湿尽行蒸动，营卫循环失度，以致寒热纷争，有如疟状。痰既阻遏，则浊气不能下降，清津不能上升，以致津乏来源，舌光口渴。痰湿熏蒸，以致溱溱汗出。胃为十二经之总司，主束筋骨而利机关，所以内经治痿有独取阳明之说。今湿痰蕴遏，阳明不主流利筋骨，所以两足忽然痿强。此皆未发气喘时之情形也。今咳嗽反止，而气喘难卧，冷汗直出，四肢厥冷。是肺气但主于出，而不能下纳，自然有此等一虚难挽之象。然所以致虚者喘也，其所以致喘者何哉。盖肺主右降，胃府居于肺下，肺胃之分，久为痰湿占踞之区，一朝而塞其右降之路，所以暴喘不止，而所吐之痰，反不若平日之多矣。一嗳则喘略松，即是胃实。丹溪云、气有余便是火。气火上逆，浊邪化燥，口起白腐矣。脉象无神，脱兆已着。<br />
<br />
　　至于治法，则李士材云、因虚致病者，当治虚其病可退，因病致虚者，当治病其虚可保。挥蚊掠汗，作此梦语以备商榷。<br />
<br />
　　川桂枝（五分） 淡干姜（五分） 煨石膏（七钱） 光杏仁（四钱） 生薏仁（五钱） 冬瓜子（五钱）<br />
<br />
　　枳壳（一钱） 青芦管（一两）<br />
<br />
　　右 肾虚不克收藏，每至冬藏之令，辄发痰喘。去冬天暖之极，收藏不固，再以春令地气发泄，根气失于摄纳，喘呼不能坐卧。黑锡丹招纳肾阳，虽属中病，而肾阴久亏，不能胜任温纳，致虚阳上浮，脱帽露顶，唇焦颧红。六脉细涩，苔淡黄，心毛而糙。气不摄纳。有汗脱之虞。拟补肾阴以摄肾气。能否应手，恐难必也。<br />
<br />
　　生熟地炭（各三钱） 牛膝（四钱） 云茯苓（三钱） 丹皮（二钱） 磁石（五钱） 紫口蛤壳（五钱）<br />
<br />
　　大麦冬（三钱） 淮山药（三钱） 坎 （漂净炙一条） 秋石（二钱洗） 五味子（三分炙）<br />
<br />
　　左 肾本空虚，闭藏不固，冬令气不收摄，燥气外袭，干咳无痰。去冬阳气升动，由咳而喘，不过行动气逆，片时即定，初未当太甚也。乃春分节令，阳气发泄已甚，肾气不能藏纳，气喘大剧。耳聋作胀，咽中如阻，二便不利，口渴咽干，形神消夺，偶有微痰咯吐，色带灰黑。脉细少情，舌红苔白干毛。冲阳挟龙相上逆，遂令肺气不能下通于肾，肾气不能仰吸肺气下行，所谓在肾为虚也。恐阳气泄越，再加汗出。勉拟交通肺肾，参以丸药入下，以免腻药壅滞胃口，即请商裁。<br />
<br />
　　磁石（五钱 ） 淡秋石（二钱） 天麦冬（各二钱） 紫蛤壳（七钱） 茯苓（三钱） 怀牛膝（三钱）<br />
<br />
　　车前子（三钱） 粉丹皮（三钱） 肥知母（一钱五分） 都气丸（五钱分二次服）<br />
<br />
　　二诊 交通肺肾，丸药入下，耳聋转聪，小溲通利，气喘稍有休止之时。然仍口渴咽干，身体不能行动，动则依然喘甚。脉象细数少情，右尺尤觉细涩。其为根本空虚，不能摄纳，略见一斑。昨药进后，不觉滞闷，勉从前意扩充。但草木之功，未识能与造化争权否。<br />
<br />
　　熟地炭（四钱） 生白芍（一钱五分） 粉丹皮（二钱） 磁石（三钱） 茯苓（三钱） 天花粉（三钱）<br />
<br />
　　萸肉炭（一钱） 肥知母（二钱炒） 紫蛤壳（六钱） 牛膝（三钱） 天麦冬（各二钱） 炙桑皮（三钱） 囫囵五味子（三分开水分二次另吞服）<br />
<br />
　　陈（左） 肺合皮毛，毫有空窍，风邪每易乘入，必得封固闭密，风邪不能侵犯。谁为之封，谁为之固哉，肾是也。经云、肾者主蛰，封藏之本，精之处也。则知精气闭蛰于内，表气封固于外，所以肾本空虚，往往一至秋冬，气不收藏，为咳为喘者多矣。今稍一感触，即觉伤风，表气不固已甚。肺在上主气之出，肾在下主气之纳，肾虚封藏不固，则肾气不能仰吸肺气下行，气少归纳，所以体稍运动，即觉气急。素有之痰饮，为冲气挟之而上，咽痒咳嗽，甚至见红。特是肾之阴虚，与肾之阳虚，皆令气不收藏。左脉弦大，且有数意，断无命阳不振，寒饮上泛，而脉不沉郁，转见弦大之理。所以脉大而左部为甚，以肝肾之脉皆居于左，其为肾阴虚不能收摄无疑。况所吐之痰，牵丝不断，并非水饮。饮之所以为痰者，热炼之也。仲景小青龙汤真武汤，为痰饮之要方。汤曰青龙，为其行水也。真武水神名，为其治水也。足见饮即水类，与痰浊绝不相同。下虚如此，断勿存观望之心，而使根蒂日近空乏。用介宾先生左归饮法。<br />
<br />
　　紫口蛤壳（四钱） 生地炭（四钱） 怀山药（三钱） 长牛膝（三钱） 萸肉（二钱炒） 白茯苓（三钱） 车前子（二钱）<br />
<br />
　　顾（童） 寒入肺 ，稍涉感寒，则外寒与伏寒相触，遂致哮喘咳嗽频发，甚则见红。良由喘咳激损肺络，与吐血实属两途。伏寒既深，肺热不解，而肺为娇脏，过进辛温，恐转损肺。拟辛温寒合方，而用重药轻服法。<br />
<br />
　　麻黄（蜜炙三分） 川桂枝（三分） 石膏（煨打一钱五分） 生熟甘草（各二分） 白茯苓（三钱）<br />
<br />
　　淡干姜（二分） 光杏仁（三钱打） 冬瓜子（三钱）<br />
<br />
　　某 痰喘劳碌，感寒触发，呀呷有声，胸膺先觉不舒而病作，其痰阻气坠，已非一日矣。阅苔满白，脉来沉弦。于法当宗小青龙加减。姑宗仲景之意，不拘其方，俾得肺气宣通，则痰自下降。<br />
<br />
　　麻黄（三分炙） 杜苏子（盐水炒二钱） 前胡（一钱五分） 白芥子（炒黄三分） 南沙参（三钱） 生甘草（二分） 旋复花（一钱包） 桂枝（二分） 煨生姜（一片） 栝蒌仁（姜汁炒二钱） 白芍（土炒一钱五分） 橘红（盐水炒六分） 枇杷叶（两片去毛）<br />
<br />
　　右 阴虚木郁，冲气挟痰水上升，左少腹烙热，则其气从下直上，头痛面红，咽中如阻，以少阳之脉循喉咙，而胆为肝之外府也。阳气逆上，阳络被损，渐致吐血频来，肢困力乏。然吐血屡发，则喘发转疏，以郁阳从血发泄，则冲逆之威稍平，亦属定理。脉濡弦，苔白质红。肝肾阴虚，为致病之源，冲阳逆上，为传病之地若作痰饮主治，则青龙苓桂真武等方，无一与症情恰合。惟有滋水养肝，摄纳肾阴，水不上泛，则痰即为津为液，不可不知。拟介宾左归饮加味。<br />
<br />
　　大生地（四钱） 山萸肉（二钱炙） 怀牛膝（盐水炒三钱） 白茯苓（三钱） 蛤黛散（五钱包） 麦冬（三钱）<br />
<br />
　　炒黑当归（一钱五分） 车前子（盐水炒二钱） 咸秋石（六分） 生白芍（二钱） 女贞子（三钱）<br />
<br />
　　丹皮炭（一钱五分）<br />
<br />
　　严 辛温寒合方，气喘大减。的是寒热互阻于肺。不入虎穴，焉得虎子，效方进退。<br />
<br />
　　炙麻黄（后入五分） 生甘草（三分） 橘红（一钱） 枳壳（炒一钱五分） 茯苓（三钱） 光杏仁（三钱打）<br />
<br />
　　石膏（三钱煨） 广郁金（一钱五分） 生姜汁（三滴）<br />
<br />
　　二诊 哮喘复发。暂用重药轻服。<br />
<br />
　　麻黄（蜜炙三分） 生熟草（各二钱） 淡干姜（三分五味子四粒同打） 茯苓（三钱） 石膏（煨打一钱五分） 白芍（酒炒一钱五分） 川桂枝（三分） 制半夏（一钱五分） 北细辛（三分） 杜苏子（三钱）<br />
<br />
　　三疹 用喻氏法初服甚验，再服气喘复甚，其喘时重时轻，经月已来，浊精自出。脉沉弦，右部虚软下。<br />
<br />
　　虚上实，用雷少逸法。<br />
<br />
　　制半夏（一钱五分） 熟地炭（四钱） 杜苏子（炒打三钱） 车前子（盐水炒二钱） 上川朴（七分）前胡（一钱） 白茯苓（三钱） 牛膝炭（三钱） 紫口蛤壳（五钱） 橘红（一钱）<br />
<br />
　　四诊 标本并顾，气喘大定，精浊亦减。的是上实下虚，虚多实少。前法扩充。<br />
<br />
　　制半夏（一钱五分） 苏子（炒研三钱） 川桂枝（四分） 车前子（盐水炒三钱） 粉前胡（一钱） 橘红（一钱） 奎党参（二钱） 淮牛膝（盐水炒三钱） 熟地（五钱炙） 胡桃肉（一枚打入煎）<br />
<br />
　　五诊 投剂之后，气喘未发，而胃气呆钝，形体恶寒。肾气不收，痰饮上踞。拟上下分治。<br />
<br />
　　制半夏（一钱五分） 苏子（炒研三钱） 白茯苓（三钱） 粉前胡（一钱） 橘红（一钱） 车前子（盐水炒二钱） 旋复花（绢包二钱） 光杏仁（三钱） 怀牛膝（三钱） 都气丸（五钱分二次服）<br />
<br />
　　六诊 恶寒已退，痰喘未发。上实下虚无疑。再上下分治。<br />
<br />
　　制半夏（一钱五分） 茯苓（三钱） 车前子（盐水炒三钱） 淮牛膝（盐水炒三钱） 杞子（三钱炒）<br />
<br />
　　苏子（三钱） 橘红（一钱） 紫蛤壳（六钱） 淮山药（三钱炒） 萸肉（二钱炒） 枇杷叶（去毛四片） 都气丸（六钱分二次服）<br />
<br />
　　七诊 肾阴渐得收摄，而阳升头胀少寐。阳之有余阴之不足也。前法扩充。<br />
<br />
　　生地（四钱） 山药（三钱） 牛膝（盐水炒三钱） 生白芍（二钱） 云茯苓（二钱） 萸肉（二钱炒）<br />

                    <br>
                        <br />
　　车前子（盐水炒二钱） 生牡蛎（五钱） 夜交藤（五钱） 龙骨（三钱 ） 都气丸（五钱分二次服）<br />
<br />
　　又补方 痰饮停于肺胃，肾本空虚，稍一感触，辄引动内饮，而为喘为咳。喘咳不已，肾气从而上逆，所以极重之际，用滋肾归纳法，如鼓应桴，则是虚中有实，而实少虚多也。当以根本为重。<br />
<br />
　　大熟地（姜汁炙十二两） 怀牛膝（盐水炒一两五钱） 补骨脂（盐水炒二两） 白茯苓（三两） 上绵 （盐水炙三两） 甘杞子（三两） 制半夏（一两五钱） 巴戟肉（二两） 杭白芍（酒炒一两五钱） 萸肉（炒一两五钱）<br />
<br />
　　制首乌（四两） 车前子（盐水炒一两） 于术（二两炒） 菟丝子（盐水炒二两） 山药（三两） 陈广皮（一两）<br />
<br />
　　胡桃肉（三两打） 奎党参（三两） 紫口蛤壳（五两） 芡实（三两炒） 炙黑草（五钱） 潼沙苑（盐水炒三两）<br />
<br />
　　上药煎三次收干，以龟板胶一两，鹿角胶二两，阿胶二两，溶入收膏，每服七八钱开水冲服。<br />
<br />
　　过（左） 喘之一证，在肺为实，在肾为虚此指气而言，非仅关于痰也。今痰多盈碗，喘咳声嘶，背脊恶寒，口腻不渴。脉象右部细弱而滞，左部弦大。良由气弱生痰，肝肾素亏之人，木失涵养，因于启蛰之时，气上升发，宿饮停痰，尽从上逆，肺降之道路蔽阻，出纳皆失其常。深恐其上愈实，其下愈虚，阴阳有离决之虞。夫痰浊水沫，皆属阴类，所以饮家有当以温药和之之例。然浊阴弥漫，断无颧红能食之理。则是肺欲其温。而肾欲其清也。拟辛温寒合方。<br />
<br />
　　川桂枝（四分） 白茯苓（三钱） 淡干姜（四分） 海蛤粉（五钱包） 煨石膏（三钱研） 炒麦冬（二钱）<br />
<br />
　　北沙参（五钱） 杏仁泥（三钱） 五味子（六粒同干姜打） 二泉胶（蛤粉炒松一钱）<br />
<br />
　　邱（左）痰湿素盛，而年过花甲，肝肾日亏，木少滋涵，于一阳来复之后，骤然气喘，痰随气上，漉漉有声。<br />
<br />
　　其病在上，而其根在下，所以喘定之后，依然眩晕心悸，肢体倦乏，肝木之余威若此。下焦空乏，不足以涵养肝木，略见一斑。脉象左大少情，右濡细软。诚恐摄纳失职，复至暴厥。<br />
<br />
　　炙熟地（四钱） 海蛤粉（五钱） 朱茯神（三钱） 龙骨（三钱） 炒杞子（三钱） 牛膝炭（三钱）<br />
<br />
　　煨磁石（三钱） 白归身（酒炒二钱） 炒白芍（一钱五分） 沙苑子（盐水炒三钱）<br />
<br />
　　二诊 补纳肝肾，症尚和平，然左脉仍觉弦搏。下焦空乏，根本之区，不易图复，理所宜然。<br />
<br />
　　龟甲心（五钱） 牛膝炭（三钱） 沙苑子（三钱） 炙河车（三钱） 茯苓神（各二钱） 炙生地（四钱）<br />
<br />
　　海蛤壳（六钱） 龙齿（三钱） 炒白芍（二钱） 建泽泻（一钱五分）<br />
<br />
　　三诊 左脉稍敛，心悸眩晕俱减。再摄纳下焦。<br />
<br />
　　龟甲心（五钱） 牛膝炭（三钱） 紫河车（三钱） 海蛤壳（四钱） 川断肉（三钱） 生熟地（炙各三钱）<br />
<br />
　　煨龙骨（二钱） 粉丹皮（二钱） 炒白芍（一钱五分） 沙苑子（盐水炒三钱） 泽泻（一钱五分）<br />
<br />
　　四诊 脉象较前柔静，饮食亦复如常。虚能受补，当扬鞭再进。<br />
<br />
　　龟甲心（七钱） 辰茯苓（三钱） 泽泻（秋石拌炒一钱五分） 生熟地（四钱炙） 紫河车（三钱） 海蛤壳（一两） 沙苑子（盐水炒三钱） 杭白芍（一钱五分） 粉丹皮（二钱） 龙齿（三钱煨） 牛膝（三钱炒） 浓杜仲（三钱）<br />
<br />
　　五诊 滋填甚合，再参补气，以气为统血之帅，无形能生有形也。<br />
<br />
　　人参须（七分） 黑豆衣（三钱） 女贞子（三钱） 浓杜仲（三钱） 白归身（二钱） 生熟地（炙各四钱）<br />
<br />
　　元武板（八钱） 杭白芍（酒炒一钱五分） 粉丹皮（二钱） 西潞党（元米炒三钱） 煨龙骨（三钱） 泽泻（一钱五分）<br />
<br />
　　用紫河车一具，微炙研末为丸，每日服三钱。<br />
<br />
　　某 肝肾素亏，脾土亦弱，水谷之气，生痰聚饮，饮阻肺下，气喘痰多盈碗。脉象沉弦，舌苔白腻。五饮中之支饮也。仲景云、饮家当以温药和之。仿此立方。<br />
<br />
　　麻黄（蜜炙三分） 炒白芍（一钱五分） 川桂枝（三分） 五味子（二分） 橘红（一钱） 北细辛（三分）<br />
<br />
　　制半夏（一钱五分） 淡干姜（三分） 炙黑草（三分）<br />
<br />
　　侯（左） 先感风寒，既饮火酒，寒热互阻于肺，痰饮因而上升，致肺气不能下通于肾。气喘痰鸣，胸次窒闷异常，卧着尤甚。脉象沉弦，左尺尚觉有神。尚非肾气不能仰吸肺气下行之劣症。时自汗出。拟开太阳之表。弄斧班门，即请主裁。<br />
<br />
　　川桂枝（八分） 淡干姜（五分） 煨石膏（三钱） 光杏仁（三钱） 甜葶苈（五分） 白茯苓（三钱）<br />
<br />
　　制半夏（一钱五分） 生莱菔子（一钱五分） 生熟草（各一分） 枳壳（七分）<br />
<br />
　　陈 向有痰饮，咳嗽痰多，习为常事。兹以感冒新风，肺气失肃，发热咳甚，兼以肝木郁结，风气通肝，肝木从而勃动，腹痛泄泻。此初起之情形也。乃热减痛止泻定，转见神志摸糊，喉有痰声，而不得吐，气喘不能着枕，四肢搐动，面色红亮，汗出溱溱。舌苔灰滞，而脉象濡滑。良由痰饮之邪，随外感所余之热，肝经郁勃之气，蒸腾而上，迷蒙清窍，阻塞肺气。清窍被蒙，则神机不运，而神识模糊。肺气阻塞，则出纳失常，而气喘不能着枕，肺气不能下通于肾，则肾气立见空虚，肾为封藏之本，肾虚则封固不密，而为汗出。本虚标实，恐成必败之局。勉拟扶正化痰，降胃纳肾即请商裁。<br />
<br />
　　吉林参（七分切小块开水吞） 旋复花（三钱包） 怀牛膝（盐水炒三钱） 陈胆星（一钱） 焦远志肉（五分）<br />
<br />
　　炒苏子（三钱） 车前子（盐水炒二钱） 天竺黄（二钱） 磁石（四钱） 广蛤蚧尾（一对） 竹沥（姜汁五滴冲） 白金丸（一钱包入煎）<br />
<br />
　　又 补泻兼施，上下兼顾，如油如珠之汗已止，神志稍清，痰出较多，而稠腻如胶，牵丝不断，汗虽止而不时懊烦。脉见歇止，舌苔浊腻灰滞。无形之气火，有形之浊痰，蕴聚胸中，肺出肾纳之道路，为之阻塞，肾气虽欲仰吸肺气下行，而无路可通。此时欲降肺气，莫如治痰。标实本虚，元气能否胜任，实非人事所能为也。勉再议方。<br />
<br />
　　白前（三钱） 白茯苓（四钱） 炒苏子（三钱） 旋复花（三钱包） 蜜炙橘红（一钱） 陈胆星（一钱五分）<br />
<br />
　　炒蒌皮（三钱） 竹沥半夏（三钱） 紫口蛤壳（一两） 白果肉（四粒打烂） 礞石滚痰丸（一钱开水先服） 雪羹汤代水。<br />
<br />
　　郭（左） 幼时即有痰喘之症，今年二十余，喘发复盛，痰聚胸膈，胸膈窒闷，欲吐不得，四肢少暖。投以小青龙下控涎丹，不吐不泻。改投此方。<br />
<br />
　　皂荚子（一分五厘） 明矾（三分） 黑丑（四分） 上湘军（三分） 四味研细，淡姜汤送下。<br />
<br />
　　杨（右） 感邪失表，邪伏肺 ，以致稍一感触，辄作哮喘。除访择针灸好手按穴针灸外，进以梨膏，以开通肺络，而润肺金。<br />
<br />
　　蜜炙麻黄（五钱另煎去沫冲入） 川贝母（一两五钱去心） 冬瓜子（一两五钱） 云茯苓（四两） 光杏仁（三两） 洋糖拌石膏（五两） 苏子（水浸打烂绞汁四两）<br />
<br />
　　上药煎为浓汁，用秋梨四斤，去核切片绞汁，同以上诸药汁及苏子汁，炭火收膏，将成时加入白冰糖三两，以滴水成珠为度，每服一调匙，晚间或临卧服。<br />
<br />
　　卷六<br />
<br />
　　吐血<br />
<br />
　　某 天下无倒行之水，因风而方倒行，人身无逆行之血，因火而即逆上。湿热有余，肝阳偏亢，肺胃之络。为阳气所触，遂致络损不固，吐血频来，时易汗出，阳气发泄太过，不言可喻。脉象弦，两关微滑，亦属火气有余之象。清养肺胃益水之上源，方可不涉呆滞而助湿生痰，特王道无近功耳。<br />
<br />
　　金石斛 茜草炭 女贞子 茯苓神 黑豆衣 北沙参 牡蛎（盐水炒） 炒白薇 川贝某 吐血时止时来，胸脘作痛，时易火升。此由努力任重，伤损肺胃之络。缪仲醇谓宜降气不宜降火，宜行血不宜止血，旨哉言乎。<br />
<br />
　　磨郁金 侧柏炭 丹皮炭 磨三七 茜草炭 栝蒌炭 黑山栀 代赭石 生赤芍 醋炒当归炭 鲜藕煎汤代水。<br />
<br />
　　此症经陈莲舫治过，用止血药，故案有隐射语。（正蒙附志）<br />
<br />
　　曹（左） 内伤营络，吐血盈碗者再。涌溢之际，血难骤出，以致瘀血散入肺中，肺之降令不行。咳嗽气逆，将入损途。<br />
<br />
　　旋复花（二钱包） 延胡索（一钱五分酒炒） 赤芍（一钱五分炒） 红花（四分酒炒） 锦纹大黄（一钱五分酒炙成炭） 桃仁泥（二钱） 川郁金（一钱五分） 桂枝尖（二分） 土鳖虫（三枚去头足炙）<br />
<br />
　　又 咳嗽稍减，气升略定。大便解出带黑，瘀从下行之征。然猛药不能频进，再降肺化痰。<br />
<br />
　　旋复花（三钱包） 桃仁泥（二钱） 炒苏子（三钱炒研） 紫丹参（二钱） 冬瓜子（三钱） 局猩绛（五分）<br />
<br />
　　川郁金（一钱五分切） 白茯苓（四钱） 红花（四分酒炒） 枇杷叶（去毛炙四片）<br />
<br />
　　汪（右） 幼时曾有血症，血膜已有破绽。去秋燥气加临，咳嗽不已，金气暗伤，不能制木，当一阳来复之际，厥阳从而上逆，失血满碗而来。数月之中或涌或夹带，竟无全止之时，胸中隐隐掣痛。脉象细弦，右部兼滑。良以厥阳逆冲，肺胃之络，为之激损，一时络难扃固，所以夹杂而不能净尽也。若不急急图治，深恐络之损处日甚，而致暴涌，不可不慎。<br />
<br />
　　钉头赭石（四钱 ） 郁金（五分磨冲） 川贝母（二钱） 百草霜（二分包） 茜草炭（一钱） 丹皮炭（二钱）<br />
<br />
　　金石斛（四钱） 桑叶（一钱三分） 栝蒌霜（四钱） 降真香（一钱劈） 竹茹（一钱五分盐水炒） 苏子（三钱炒研）<br />
<br />
　　鲜藕节（一两煎汤代水）<br />
<br />
　　俞（左） 吐血四日不止，昨晚胸闷恶心，有似痧秽之象，非痧也，木旺而清肃不行，肺肝气逆故也。人身之津液，流布者即为清津，凝滞者即为痰湿，痰湿内阻，升降之机，不循常度，气火上逆，载血逆行，是失血之因于胃中寒湿，原属至理。特寒湿而致阻塞升降，甚至失血盈碗，则是非寻常之湿矣。可疑者，初无痞满等象，而此时转觉气阻脘痞，呃忒频频，连宵不寐。脉象细数不调，而右关独见弦滑。良由肝升太过，胃府之气，为之耸涌，不能通降，所以血之出于胃者，愈出愈多，浊之聚于胃者，愈聚愈满。自觉胸中有物窒塞，大便不行，九窍不和，皆属胃病。经云、六腑以通为补。前方专主通降者为此。拟方如左，以急降其胃气，总期呃止血止，方可续商。<br />
<br />
　　代赭石（四钱） 杏仁泥（三钱） 茯苓（五钱） 枳实（一钱） 上湘军（一钱） 竹茹（一钱五分盐水炒）<br />
<br />
　　栝蒌炭（六钱） 莱菔子（四钱） 西血珀（三分） 侧柏炭（七分） 白蒺藜（去刺炒三钱）<br />
<br />
　　又 吐血之症，或出于肺，或出于肝，各经不同。人身喉属肺，主气之出，咽属胃，主气之入，所以各经之血，其出于口也，莫不假道于胃，而溢于喉。今吐血九日不止，左脉并不浮露，病非肝肾而来。虽倾吐之时，足冷面赤，未始无龙相上越之象。然倾吐之时，气血紊乱，虽有见象，难为定凭。多饮多溲，其肺气能通调水道，下输膀胱，其病不由于肺可知。间有一二呛咳，亦由肝火上烁，木叩之而金偶鸣耳。下不由于肝肾，上不由于心肺，推诸两胁不舒。中脘自喜挫磨等象，则是病之由于肝胃，已可显见。良由平素郁结，郁则伤肝，木为火母，阳明胃府居肝之上，为多气多血之乡，肝郁而气火上浮，则阳明独当其冲，胃络损破，血即外溢。胃府以通为用，九日以来，所进实胃滞胃之品多，降胃通胃之物少，胃不降而独欲其气之与血皆从下行，不能也。于此而曰血无止法，医无确见，遂曰天也命也。岂理也哉。曰、前论未及于心，而不关心肺。何所见而与心无涉哉。夫心为君主，凡血出于心，断无成口之多，虽有不寐，则胃不和耳。世无伯乐，何必言马，子诚真伯乐也，言者谆谆，未识听者何如。<br />
<br />
　　代赭石（四钱） 炒竹茹（一钱五分） 郁金（六分磨冲） 茯苓（六钱） 杏仁泥（三钱） 丹皮炭（一钱五分） 枳实（七分） 苏子（盐水炒三钱） 山栀（三钱） 侧柏炭（四分） 降香（一钱五分劈）<br />
<br />
　　百草霜（三分） 湘军（七分酒炒） 三七（三分磨冲）<br />
<br />
　　从来吐血三大法，宜行血不宜止血，宜降气不宜降火，宜养肝不宜伐肝，特此附识。<br />
<br />
　　此先生自注于方后者也。先生于吐血一门，特有心得，故案语尤有独到之处，可法可传。（文涵志）<br />
<br />
　　胡（左） 痰带血点，痰稠如胶，心中有难过莫名之状。此本水亏于下，痰热扰上，切勿以其势微而忽之也。<br />
<br />
　　海浮石（三钱） 决明（四钱） 川石斛（四钱） 丹皮炭（一钱五分） 藕节（二枚） 黑山栀（二钱）<br />
<br />
　　钩钩（三钱后入） 竹茹（一钱水炒） 栝蒌霜（三钱） 蛤黛散（四钱） 磁石（三钱）<br />
<br />
　　又 痰血已止，痰稠稍稀。的是肝火上撼心肺。再为清化。<br />
<br />
　　海浮石（三钱） 煨决明（四钱） 川石斛（四钱） 丹皮炭（一钱五分） 栝蒌霜（三钱） 磁石（二钱） 川贝母（二钱） 海蛤粉（四钱） 茯神（辰砂拌三钱） 麦冬（一钱五分辰砂拌）<br />
<br />
　　又 血止而心阴未复，再平肝养阴。<br />
<br />
　　朱茯神 楝麦冬（辰砂拌） 当归炭 柏子仁 磁石（ ） 金铃子醋炒枣仁 丹参炭 龙骨 代赭石 香附（盐水炒）<br />
<br />
　　某 湿热熏蒸，面色油晦小溲浑赤，咯血鲜红再淡以渗之，苦以泄之。<br />
<br />
　　碧玉散 冬瓜子 生薏仁 郁金 盐水炒竹茹 泽泻丹皮炭 杏仁泥 赤白苓 川黄柏 枇杷叶某 心中似有气冲，则咯吐全红。今血虽止住，而气冲未定。脉来弦大。肝火撼胃，胃气逆，血因之而上矣。<br />

                    <br>
                        <br />
　　代赭石 丹皮炭 竹茹 牛膝炭 藕节 枳实云苓 黑山栀 栝蒌炭 磨郁金祝（左） 血仍不止，头胀少寐，吸气短促。脉象左弦。无非阳气上逆，载血妄行。还恐涌溢。<br />
<br />
　　羚羊片 磨郁金 炒赤芍 代赭石 丹皮炭 墨汁旱莲草磨三七 牛膝炭 百草霜 细生地 鲜藕（二两煎汤代水）<br />
<br />
　　又 血虽渐少，而腹满不舒。良由肝脏之气不和，肝火不能藏蛰。前法参以调气，气降即火降也。<br />
<br />
　　磨郁金 乳汁磨沉香 炒赤芍 太阴元精石 炒黑丹皮 黑山栀白蒺藜 墨汁旱莲草 茜草炭 藕节顾（左） 风温袭肺，由咳而致见红，至今时来时止。脉象浮芤。恐其复涌。<br />
<br />
　　丹皮（二钱） 栝蒌霜（三钱） 川贝（三钱） 石斛（四钱） 青黛（五分包） 山栀（三钱）<br />
<br />
　　生扁豆衣（四钱） 郁金（五分磨冲） 连翘（三钱） 竹茹（一钱五分盐水炒） 藕节（二枚）<br />
<br />
　　左 本是风湿留络，遍体酸楚。二旬以来，由咳而致痰红。风伤阳络，与水亏金损者有间也。<br />
<br />
　　蜜炙桑叶 象贝母 丹皮炭 光杏仁 连翘壳 广郁金荆芥穗 川贝母 炒蒌皮 紫菀肉 藕节顾（左） 咽痛过食甘寒，风热内郁，激损肺络，由呛咳而致带红，痰稠而浓，颧红火升，血来每在清晨。脉象数大。宜泄膈热。<br />
<br />
　　甘草（三分） 防风（七分） 薄荷（五分） 海蛤粉（三钱） 天花粉（一钱） 柿霜（一钱）<br />
<br />
　　桔梗（八分） 磨犀尖（二分） 贝母（一钱五分）<br />
<br />
　　顾（左） 咳经数月，渐至吐血盈盆，至今仍然夹带。脉象细弦，舌红少苔。阴虚木火上凌，营络损破，而气火仍然不平。还恐暴涌。<br />
<br />
　　大生地（五钱） 大天冬（三钱） 侧柏炭（三钱） 茜草炭（一钱五分） 藕汁（一杯） 竹茹（一钱五分水炒）<br />
<br />
　　生白芍（二钱） 丹皮炭（一钱五分） 蒲黄炭（八分） 阿胶珠（三钱）<br />
<br />
　　又 滋肾水以制木火，血已止住，而呛咳仍然不减。金水并调，一定之理。<br />
<br />
　　大生地（四钱） 川贝母（二钱） 蛤黛散（四钱包） 阿胶珠（二钱） 大天冬（三钱） 生白芍（一钱五分）<br />
<br />
　　茜草炭（二钱） 怀牛膝（盐水炒三钱） 枇杷叶（去毛炙三钱） 都气丸（四钱开水先服）<br />
<br />
　　王（右） 吐血大势虽定，痰中仍然带红，气冲呛咳。脉细弦而数。阴虚木火凌金，冲气从而上逆。拟育阴以制冲阳上逆之盛。<br />
<br />
　　阿胶珠（二钱） 生甘草（三分） 怀牛膝（盐水炒三钱） 茜草炭（一钱五分） 川石斛（三钱） 生白芍（一钱五分） 川贝母（三钱） 蛤黛散（三钱） 生山药（三钱） 藕节（三枚）<br />
<br />
　　二诊 痰红已止，咳亦略减。脉细弦数稍缓。冲阳稍平，肺肾阴伤不复。再金水双调。<br />
<br />
　　炙生地（四钱） 川贝母（二钱） 生白芍（一钱五分） 茜草炭（一钱五分） 白茯苓（四钱） 北沙参（四钱） 蛤黛散（四钱） 生山药（三钱） 冬瓜子（三钱） 藕节炭（三枚） 都气丸（三钱先服）<br />
<br />
　　陈（左） 屡次失血，渐致呛咳咽痒，气从上升，而痰中时仍带红，痰稠而浓。脉细弦数。是肾水不足，木火上凌损肺，遂令络血外溢，血去阴伤，气不收摄，出纳因而失常。恐入损门。<br />
<br />
　　冬瓜子（四钱） 生薏仁（四钱） 炙桑皮（二钱） 车前子（三钱） 青芦尖（一两） 光杏仁（三钱）<br />
<br />
　　川贝母（二钱） 怀牛膝（盐水炒三钱） 茜草炭（一钱五分） 都气丸（五钱二次服）<br />
<br />
　　二诊 血已止住，略能右卧然仍咽痒呛咳，气从上升。脉细弦数，气口独大。血去既多，肾阴安得不伤，然上焦定然未肃。再清其上。<br />
<br />
　　冬瓜子（四钱打） 生薏仁（三钱） 丝瓜络（一钱五分） 炒蒌仁（三钱） 鲜荷叶（三钱） 鲜桑叶络（三钱）<br />
<br />
　　象贝母（二钱） 光杏仁（三钱打） 炒栀皮（三钱） 鲜枇杷叶（一两去毛） 活水芦根（一两去节）<br />
<br />
　　三诊 偏右能卧，气升大退。然呛咳不爽，痰不易出。肺气不克清肃。再清其上。<br />
<br />
　　栝蒌皮（三钱） 光杏仁（三钱） 炒苏子（三钱） 象贝母（二钱） 冬瓜子（四钱） 鲜桑叶络（三钱）<br />
<br />
　　生薏仁（四钱） 盐水炒橘红（一钱） 白茯苓（三钱） 青芦尖（八钱） 枇杷叶露（一两）<br />
<br />
　　四诊 偏右虽能着卧，呛咳气升，减而不止，痰出不爽，日晡发热。肺热阴伤。再润肺清金。<br />
<br />
　　栝蒌仁（三钱） 炙桑叶（一钱五分） 生甘草（五分） 冬瓜子（四钱） 川贝母（二钱） 甜杏仁（三钱）<br />
<br />
　　生薏仁（三钱） 北沙参（三钱） 山栀皮（三钱） 青芦尖（八钱） 肺露（一两冲）<br />
<br />
　　五诊 清金润肺，暮夜呛咳已定，而每晨咳甚，痰不爽出，色带青绿，脉数内热。血去过多，阴伤难复，阳升凌犯肺金。拟育阴以平阳气之逆。<br />
<br />
　　阿胶珠（二钱） 生甘草（五分） 蛤黛散（三钱） 悉尼膏（五钱） 炙生地（四钱） 川贝母（三钱）<br />
<br />
　　甜杏仁（三钱）<br />
<br />
　　六诊 呛咳时轻时重，气火之升降也。频渴欲饮，咳甚则呕。肺胃阴伤难复，气火凌上不平。从肺胃清养。<br />
<br />
　　大天冬（三钱） 生甘草（五分） 炒蒌皮（三钱） 冬瓜子（三钱） 川石斛（三钱） 北沙参（四钱）<br />
<br />
　　川贝母（二钱） 黑山栀皮（三钱） 蛤黛散（四钱） 琼玉膏（五钱冲）<br />
<br />
　　王（左） 水亏木旺，虚火上凌，咳嗽不已，吐血时止时来。冲阳逆上，咳甚则呕，以冲脉在下，而布散于胸中也。症入损门，何易言治。<br />
<br />
　　大生地（四钱） 阿胶珠（三钱） 淡秋石（一钱五分） 牛膝炭（三钱） 丹皮炭（二钱） 大麦冬（三钱）<br />
<br />
　　生白芍（三钱） 青蛤散（三钱） 生山药（三钱） 冬虫夏草（二钱） 金石斛（三钱）<br />
<br />
　　二诊 血未复来，咳嗽降序，呕吐亦止，而腰府作酸。肺肾皆亏，显然可见。药既应手。姑守前意，再望转机。<br />
<br />
　　大生地 生甘草 阿胶珠 青蛤散 生山药 大麦冬 生白芍 牛膝炭 川贝母 都气丸三诊 咳嗽大退，腰酸稍减，脉亦渐和。然肺肾皆虚，何能遽复，调理之计，非旦夕间事也。诸宜自卫。<br />
<br />
　　清阿胶（溶化冲三钱） 大麦冬（三钱） 青蛤散（三钱） 怀牛膝（三钱） 生白芍（一钱五分） 大生地（五钱） 川贝母（二钱） 浓杜仲（三钱） 茜根炭（一钱） 冬虫夏草（一钱五分） 都气丸（四钱二次服）<br />
<br />
　　四诊 滋肾养肝保肺，咳嗽十退四五，血亦未来，惟根蒂不除。虚损之症，本无遽复之理，仍从金水两调主治。<br />
<br />
　　大生地（四钱） 生山药（二钱） 海蛤粉（三钱） 茯苓（三钱） 怀牛膝（三钱） 阿胶珠（三钱）<br />
<br />
　　川贝母（二钱） 生白芍（一钱五分） 杜仲（三钱） 枇杷叶（去毛炙三钱） 琼玉膏（五钱二次冲）<br />
<br />
　　五诊 金水双调，脉症相安，惟胸次时觉窒闷。冲脉气逆，亦属阴亏所致。<br />
<br />
　　大生地（四钱） 生白芍（三钱） 白茯苓（三钱） 川贝母（二钱） 甘杞子（三钱） 牛膝（盐水炒三钱）<br />
<br />
　　炒萸肉（一钱五分） 白芍（一钱五分） 青蛤散（四钱） 枇杷叶（去毛蜜炙四钱）<br />
<br />
　　六诊膏方 吐血之后，久咳不止，投滋肾养肝保肺，咳减大半。然血去之后，肺肾皆虚，安能遽复，所以咳嗽根蒂不除，损而未复。病情尚有出入，本难作简便之计，然道远往还非易，姑迁就拟定膏方，不用大剂以留出入地步。<br />
<br />
　　大生地（四两） 生白芍（一两五钱） 川石斛（二钱） 怀牛膝（盐水炒二两） 川贝母（二两） 白茯苓（二两） 大熟地（三两） 肥玉竹（二两） 青蛤散（三两） 天麦冬（各一两五钱） 西洋参（一两） 炒萸肉（一两）<br />
<br />
　　当归炭（一两） 奎党参（二两） 生甘草（七钱） 生山药（二两） 冬瓜子（一两五钱） 丹皮炭（一两）<br />
<br />
　　炙紫菀（一两） 阿胶（三两） 龟板胶（一两） 枇杷膏（二两）<br />
<br />
　　三胶溶化收膏，晨服七八钱，午后饥时服五六钱。<br />
<br />
　　金 类疟之后，湿热未清，蕴结膀胱。溲血两次，咳恋不止，旋即咯吐见红。今虽止住，咳嗽仍然未尽。脉濡微数。良由湿热熏蒸肺胃，遂致络损血溢。拟开肺气以导湿热下行。<br />
<br />
　　冬瓜子（三钱） 薏仁（三钱） 象贝母（二钱） 丝瓜络（一钱五分） 绿豆衣（二钱） 杏仁（三钱）<br />
<br />
　　茯苓（三钱） 竹茹（一钱） 鲜荷叶络（三钱） 生扁豆衣（二钱） 枇杷叶（四片去毛） 活水芦根（一两）<br />
<br />
　　又 咳嗽咯血之后，元气未复，阳虚肝旺，脐下漉漉鸣响，两目干涩。脉沉而弦，苔白而腻。膀胱之湿，为风所激，所以鼓动成声。宜分利水湿，参以养肝。<br />
<br />
　　生于术（一钱五分） 木猪苓（二钱） 泽泻（一钱五分） 炒白芍（一钱五分） 橘叶（三钱） 白茯苓（三钱）<br />
<br />
　　野黑豆（三钱） 女贞子（三钱酒炒） 池菊花（一钱五分）<br />
<br />
　　钱（左） 屡次失血，血止之后，神色淡白，动辄气逆带咳，大便溏行。脉形沉细。夫脾为统血之脏，以阳为运，脾阳不振，则统摄无权，血遂得而妄行矣。病久不复为损，损久不复为劳，恐涉不复之虞耳。<br />
<br />
　　生地炭（四钱） 牛膝炭（三钱） 炮姜炭（二分） 茜草炭（一钱） 浓杜仲（三钱） 炒于术（一钱五分） 茯苓神（各二钱） 橘白（盐水炒一钱）<br />
<br />
　　左 失血盈口而来，血止之后，腰背作酸，火时上升。脉象两关弦滑。此由中气不足，痰湿内阻，胆胃之气不能下降。宜调中降胃，而益肝肾。<br />
<br />
　　人参须（另煎冲五分） 炒麦冬（一钱五分） 川石斛（四钱） 茜草炭（一钱五分） 赭石（四钱） 桑叶（一钱） 浓杜仲（三钱） 川断肉（三钱） 牛膝炭（三钱） 丹皮（一钱五分） 橘白（盐水炒一钱）<br />
<br />
　　又 阳本上升，阴从下吸则降，阴本下降，阳从上挈则升。阳降则为蒸变生化之源，阴升则为滋养濡润之助。今水亏于下，火升于上，其阴津之不能下吸，阳气才得上浮。滋益之品，无不粘滞，湿痰素盛之躯，势必有碍胃纳。再以清养胃气，补益肝肾而参咸化。<br />
<br />
　　人参须（另煎冲五分） 金石斛（四钱） 生扁豆（三钱） 茜草炭（一钱五分） 龟甲心（刮白炙先煎四钱）<br />
<br />
　　蛤壳（四钱） 浓杜仲（三钱） 牛膝炭（三钱） 秋石（二分） 泽泻（一钱五分） 橘白（盐水炒一钱）<br />
<br />
　　戴（左） 吐血成盆成碗今虽大势已定，而仍气冲咽痒。脉形沉细，舌淡苔白。胃钝纳减据述临涌之际，四肢厥逆。良由感寒不解，与湿相合，脾阳遏郁，遂致统摄无权。还恐涌溢。<br />
<br />
　　生于术（二钱） 丹皮炭（一钱五分） 茜草炭（一钱五分） 白茯苓（三钱） 炮姜炭（五分） 炙黑草（六分） 磨三七（三分） 侧柏炭（二钱） 藕节（二枚）<br />
<br />
　　尤（左） 喘咳者久。兹则肺胃络损，血来如涌。脉气口浮弦。有涌溢之虞。<br />
<br />
　　炒苏子（三钱） 代赭石（四钱） 广郁金（五分磨冲） 沉香（乳汁磨三分） 杏仁泥（三钱） 侧柏炭（二钱） 蒲黄炭（一钱） 旋复花（二钱包） 川贝母（二钱） 磨三七（三分冲） 牛膝炭（三钱） 百草霜（一钱包）<br />
<br />
　　又 昨宗缪仲醇宜降气不宜降火之说立方，气降即火降，如鼓应桴，吐血顿止。无如咳延已久，劳损根深，虽解目前之危，仍难弥后日之虑也，得寸则寸，已为幸事矣。有仓扁其人者，尚宜就而正之。<br />
<br />
　　旋复花（二钱） 代赭石（四钱） 炒苏子（三钱） 沉香（乳汁磨冲三分） 藕节（二枚） 杏仁泥（三钱）<br />
<br />
　　牛膝炭（三钱） 郁金（五分磨冲） 百草霜（一钱） 茯苓（三钱） 蒲黄炭（五分）<br />
<br />
　　孙（左） 失血一症，由于阴虚阳亢者多，而此症血来盈口，继发痧疹，其风温迫损肺胃，显然可见。脉细而不耐重按。伏风未清，则新风易入。急宜微苦辛凉，以澈其根蒂。若漫投育阴补益，恐犯薛氏成劳之例不可不辨。<br />
<br />
　　粉前胡（一钱五分） 象贝母（二钱） 桑叶（一钱） 丹皮炭（二钱） 薄荷（四分后入） 杏仁泥（三钱）<br />
<br />
　　连翘（三钱） 桔梗（一钱） 牛蒡子（三钱） 梨肉（一两）<br />
<br />
　　右 血之涌溢者已定。然咯吐犹然带红，色兼紫晦，离宫之物也。气逆较定，脉象亦略柔敛，种属转机之兆。无如心中仍有灼热之意，咳嗽随气而来，舌红苔白而糙。此由肝升太过，肺降无权。所恐血止之后，咳不得定，而缠入损门。拟清金平木，降气育阴。<br />
<br />
　　南北沙参（各三钱） 川贝母（三钱） 炙桑皮（二钱） 沉香（乳汁磨二分） 川石斛（五钱） 紫菀（蜜炙二钱） 肥知母（一钱五分） 郁金（五分磨冲） 地骨皮（二钱炒） 竹茹（一钱五分水炒） 赤白芍（各一钱） 苏子（盐水炒三钱） 藕节（四枚煎）<br />
<br />
　　改方去知母，加丹皮一钱五分，黑山栀二钱。<br />
<br />
　　首方服犀角地黄汤案未录又 清养肺胃，平肝降气，咳嗽稍减。然血室尚未扃，固痰中夹带粉红，热势虽退，心中尚觉热辣，纳食之后，仍复饥 ，寐中汗出。脉细软弱，而两寸动数。体稍转动，气辄上冲，大势较前虽称平定，而阳气犹升动不息。其上愈甚，其下愈虚，所以摄纳无权，肺降失职。非有情有质之物，不足以达其病所也。从前法进而扩充之。<br />
<br />
　　龟甲心（炙先煎八钱） 代赭石（四钱 打） 牡蛎（四钱） 丹皮炭（二钱） 生赤白芍（各一钱） 真阿胶（蛤粉拌二钱） 郁金（五分磨冲） 川贝（二钱） 炒麦冬（三钱） 枇杷叶（一两去毛） 藕汁（一杯冲）<br />
<br />
　　左 失血盈碗而来。今发热不退，咳甚则血仍上涌。节令之交，深恐复溢。<br />
<br />
　　丹皮炭 栝蒌皮 水炒竹茹 磨犀角尖 茜草炭 黑山栀 代赭石 磨郁金 单桃仁 藕节又 投剂之后，症属和平，而稍涉行动，血又随气上升。恐致再溢。<br />

                    <br>
                        <br />
　　磨犀尖（三分） 丹皮炭（一钱五分） 炒赤芍（一钱五分） 茜草炭（一钱五分） 郁金（磨冲五分） 三七（二分磨冲） 生地炭（四钱） 单桃仁（打一钱五分） 炒麦冬（一钱五分） 川贝母（二钱） 藕汁（一杯冲）南沙参（五钱）<br />
<br />
　　吴（右） 向是肝胃不和，发则嗳噫胸痞。日前忽然吐血，甚至盈盂而来，今血止而至暮身热。此由肝火上凌肺胃，血去阴伤，肝火不能敛静也。<br />
<br />
　　川石斛（四钱） 丹皮炭（二钱） 茜草炭（一钱） 黑豆衣（四钱） 郁金（五分磨冲） 生扁豆衣（三钱）<br />
<br />
　　水炒竹茹（一钱） 代赭石（四钱） 炒苏子（三钱） 降香（一钱） 女贞子（三钱）<br />
<br />
　　左 痰饮而致咯血，中州痞满不舒，噫出腐气。脉象沉弦。此脾土为湿痰困乏，不能统血。恐损而难复。<br />
<br />
　　川雅连（姜汁炒三分） 制半夏（二钱） 上广皮（一钱五分） 焦白术（一钱五分） 郁金（磨冲五分） 炮姜（五分） 白茯苓（五钱） 炒竹茹（一钱） 炒枳实（一钱） 沉香曲（炒一钱五分）<br />
<br />
　　某 肺感风邪，胃停湿热，风湿热交迫，肺胃渐损，络血外溢。血从咳中而来，咳从邪起，若不急散其邪，必至延损。<br />
<br />
　　制香附 光杏仁 橘红 生薏仁 茯苓 黑山栀 炒枳壳 前胡 丹皮炭 泽泻左 肝肾素亏，分节之后，阳气上升，鼓击损络，络血外溢，以致吐血盈口而来。今血虽止住，而腰府作痛。此由血去之后，肝肾愈形空乏。脉象细弱，尤属不足之征。宜益肝肾而清肺胃。<br />
<br />
　　牛膝炭（三钱） 浓杜仲（三钱） 炒川断（三钱） 橘红（盐水炒一钱） 茯苓（四钱） 金毛脊（去毛炙三钱）<br />
<br />
　　茜草炭（一钱五分） 炒苏子（三钱） 丹皮炭（一钱五分） 泽泻（一钱五分）<br />
<br />
　　又 腰痛稍减，脉象稍振。的是吐血之后，肝肾空虚。效方再为扩充。<br />
<br />
　　金毛脊（去毛炙四钱） 菟丝子（盐水炒三钱） 炒牛膝（三钱） 泽泻（一钱五分） 茯苓（三钱） 茜草炭（一钱五分） 川断肉（盐水炒三钱） 藕节（二枚） 杜仲（三钱） 潼沙苑（盐水炒三钱） 八仙长寿丸（三钱清晨服）<br />
<br />
　　俞（左） 失血之后，火升内热，而脐下自觉有形坚满。脉数细沉。足膝欠暖。此由气虚而脾不统摄，阳气不能转旋于下，则虚火尽越于上。将入损途。<br />
<br />
　　炮姜（四分） 当归灰（二钱） 牛膝炭（三钱） 侧柏炭（三钱） 茜草炭（一钱五分） 茯苓（三钱）<br />
<br />
　　炙黑草（六分） 单桃仁（打一钱五分） 丹皮炭（二钱）<br />
<br />
　　又 药进之后，胃纳稍增，然脐下仍然坚满，食入脘痞。脾阳不司旋转。再从前方出入。<br />
<br />
　　生地炭 炮姜炭 茜草炭 牛膝炭 当归炭 炙黑草 单桃仁 侧柏炭又 腹偏左较舒，然结块未化。脉形濡细。太阴无旋运之权。效方出入主治。<br />
<br />
　　生地炭（四钱） 炮姜炭（五分） 茜草炭（一钱五分） 南楂炭（三钱） 当归炭（二钱） 炙黑草（三分）<br />
<br />
　　茯苓神（各二钱） 生熟谷芽（各二钱）<br />
<br />
　　陈（左） 吐血数载不止，色淡不鲜。此湿热袭入营分，血中有湿也。血室不靖，用介宾法。<br />
<br />
　　丹皮炭 炒蒌皮 赤白苓 荆芥炭 二妙丸 黑山栀 半夏曲 防风根 炒广皮（原注）此人吐血已七八年矣，其色淡红，血少而夹湿也。<br />
<br />
　　张（左） 先自木火刑金吐血，继而火郁胸中，胃口刮痛，旋至木克土而脾虚发胀，甚至吐血频年迄无止期。良以脾土虚极，不能统摄，致谷气所生之血，渐长渐吐，所以吐血无止时，而亦并未冲溢也。兹以温助命火，致肝火逆上，血溢盈口，由此而脾土益衰，大便作泻。六脉细涩，按之无神，苔红黄糙露底。重地深入。勉拟仲圣柏叶汤意，合理中理阴两方，以备采择。<br />
<br />
　　侧柏叶（三钱） 大熟地（五钱） 生于术（二钱） 炮姜炭（五分） 蕲艾炭（五分） 生熟草（各三分）<br />
<br />
　　热童便（半茶杯乘热和药冲服）<br />
<br />
　　此案能发前人所未发之旨。（文涵志）<br />
<br />
　　又 土中泻木，痛已全止，便泄亦减大半，未始不为转机。无如胃仍不起，中气虚耗，不能推送，中脘之上，咽噎之下，似有粘腻窒塞之状，动辄恶心，由此而饮食更多窒碍。再从前意参以和胃，即请正之。<br />
<br />
　　野于术（枳实煎汁炒） 青盐半夏 茯苓 广皮（盐水炒） 台参须（另煎冲一钱） 金石斛杭白芍（防风煎汁炒） 薏仁 竹茹（盐水炒） 香稻根须（五钱）<br />
<br />
　　左 温邪两候，热迫阳明，屡投辛甘寒合方，大热甫定。而素体木旺阴虚，昨晚偶触怒火，遂致肝火逆冲，肺胃络损，今晨呕吐鲜血，竟有盈碗之多。胃与大肠，两相联续，所以呕吐之后，继以便血。今血虽暂定，而心中漾漾，尚有欲涌之势，寐则汗出。脉形左大，寸浮关弦尺涩，右部濡弱，气口带搏，舌干无津。皆由木火久郁，触之即发，以致急速之性，损络动血，阳浮阴弱，肾水不能滋涵，封藏因而不固，所以寐则汗出。中气下根于肾，肾水愈亏，则木火愈旺，而中气愈弱，所以胃呆少纳。病中变病，花甲之年，何堪经此一波再折也。勉与叔涛先生共议养肝滋肾，兼益水之上源，略参凉营收固。即请崇山先生裁夺。<br />
<br />
　　大生地（四钱） 阿胶珠（三钱） 天麦冬（各二钱） 鲜竹茹（一钱五分） 磨犀尖（三分） 代赭石（五钱）<br />
<br />
　　生牡蛎（八钱） 生白芍（二钱） 大元参（三钱） 丹皮炭（二钱） 浮麦（一两五钱） 藕汁（一酒杯）<br />
<br />
　　二诊 养肝滋肾，木得水涵，气火之逆冲者已平，阳气之泄越者渐固，血未复来，汗出大减。舌边尖转润，然中心仍然干燥。胃为阳土，脏阴皆虚，胃液安得不耗，有气无液，胃气安得调和，所以胃纳仍然不旺，实与中气不振者迥然不同。脉左弦大，右部大而濡软。肾水肺津，肝阴胃液，一齐耗损，然胃府以通为用。再拟滋水养液，而择其不滞者投之。即请叔涛先生商进。<br />
<br />
　　大生地（五钱） 天麦冬（各二钱） 生甘草（四分） 茯苓神（各一钱五分） 丹皮炭（一钱五分） 川贝母（二钱） 阿胶珠（三钱） 金石斛（四钱） 生白芍（二钱） 生牡蛎（八钱） 天花粉（二钱） 浮小麦（五钱）<br />
<br />
　　三诊 滋肾养肝，胃气渐舒，渐能安谷，舌燥渐润。药既应手，无庸更章。即请商进。<br />
<br />
　　金石斛 天麦冬 天花粉 生白芍 炒木瓜 生牡蛎 川贝母 生甘草 粉丹皮每日晨服六味地黄丸，用阿胶珠三钱，金石斛三钱，大麦冬二钱，煎汤送下。<br />
<br />
　　四诊 胃气渐振，饮食馨增。经谓中焦受气，取汁变化而赤是为血，气者何，谷气是也，谷气既旺，血去虽多，不虞其不复，舌心干毛，再滋肾水，水足津自升矣。留候叔涛先生商进。<br />
<br />
　　大生地 生山药 粉丹皮 茯神 金石斛 天麦冬 清阿胶 生白芍 花粉 川贝母五诊 清津渐回，舌质润泽，寐醒燥渴亦定。然平素痰多，此届病后，咯吐之痰绝无仅有。今日形体恶寒，沉沉欲寐。脉濡微滑。良以谷气渐增，水谷之气，生痰酿浊，弥漫胸中，以致阳气不能流布，神机不能转运。前法参以化痰。留候商进。<br />
<br />
　　大生地（五钱炒松） 阿胶珠（三钱） 竹茹（一钱水炒） 生白芍（一钱五分） 川贝母（二钱） 栝蒌皮（三钱炒） 白茯苓（三钱） 海蛤粉（二钱） 天冬（三钱） 陈关蛰（七钱）<br />
<br />
　　六诊 痰稍爽利，神情略振，然胸次气郁不舒，前番呕血之始，亦由此而起。脉形右大，舌干少津。良以气分久郁，上焦不行，则下脘不通。拟开展上焦气化，参以甘凉救津。即请叔涛先生商进。<br />
<br />
　　炒香豉 炒蒌皮 光杏仁 川贝母 枇杷叶 黑山栀 川郁金 金石斛 大天冬 梨汁某 溢血之后，未及三日，即起咳嗽，晨汗不寐内热，渐至痰多盈碗，痰味带咸。脉细弱而数，左关微弦，尺中小涩。此血去太多，火来克金，肾本空虚，失于摄纳。恐延入损途。<br />
<br />
　　熟地炭 青蛤散 五味子 川贝 丹皮 泽泻 紫菀肉 生山药 茯苓神 牛膝炭 款冬花又 前法未见松减。然咳嗽之所由，当是肺络杂有凝瘀。<br />
<br />
　　生熟牛膝 单桃仁 延胡索 上湘军（酒炒黑） 土鳖虫（去头足）<br />
<br />
　　某 血未复来，痛亦稍安，火之上升者，亦得稍平，脉两关略柔，不可不为起色。无如气口之脉，大于关部，咳嗽较血涌之时反觉增甚。昨日本已虑及。所以然者，都缘血溢之时，血多喉小，卒不得出，以致瘀血散入肺络之中，肺气逆而不降。恐由此而入损途。<br />
<br />
　　茜草炭 川贝 光杏仁 当归须 磨三七 川郁金 延胡 代赭石 单桃仁 上湘军改方加土鳖虫五枚去头足，赤芍二钱，桂枝一分煎汁拌炒。<br />
<br />
　　案语新奇，阅历之精深，心思之警辟，不可多得。（文涵志）<br />
<br />
　　扬（左） 努力损伤肺络，络血外溢，不时见红，左胁作痛，咽燥舌干。宜清养肺胃，以和脉络。<br />
<br />
　　川石斛（四钱） 全当归（二钱醋炒成炭） 鲜竹茹（盐水炒二钱） 降香片（三分） 丹参炭（二钱）<br />
<br />
　　大麦冬（三钱） 冬瓜子（三钱） 杜苏子（盐水炒三钱） 丹皮炭（二钱）<br />
<br />
　　许（左） 每至着卧，辄反不寐，坎水离火，不能相济，略见一斑。春升之际，阳气上升，鼓激损络，遂至咯血。<br />
<br />
　　火灼金伤，渐至咳嗽，至金水不能相生。血既时止时来，咳嗽更无底止，中气日薄，旋运力乏，时涌痰涎。<br />
<br />
　　脉细涩而沉，左关带弦。内伤重症，若得息心静养，或能带病支持。<br />
<br />
　　南沙参（三钱） 光杏仁（三钱） 青蛤散（四钱） 牛膝炭（三钱） 川贝母（二钱炙） 紫菀肉（二钱炙）<br />
<br />
　　云茯苓（四钱） 冬虫夏草（三钱） 生鸡子白（一枚调服） 白蜜（一钱五分冲） 藕节（三枚） 八仙长寿丸（三钱先送下）<br />
<br />
　　陈（左） 血生于心，藏于肝统于脾。善奕构思，思中有虑，既思且虑，脾土必伤，以致统摄无权，血液外溢，咯吐带红，以其为血之液也，所以血不鲜赤，心中有难以明言之状。此由少阴心经而来，未可以其势微也而忽之。拟补益心脾，导血归脾。<br />
<br />
　　炙绵 奎党参 朱茯神 远志肉 野于术 炒枣仁 当归尾 广木香此案血液之论，体会入微，突出前贤，虽使西人见之，亦当折服。（文涵志）<br />
<br />
　　唐（右） 小产之后，肝肾损伤不复，腰足软弱少力，白带绵下，甚则咯血凝浓，外紫内红。肝络暗损。治病必求其本。<br />
<br />
　　阿胶珠 生白芍 浓杜仲 旱莲草 生山药 牡蛎 炒牛膝 丹皮炭 女贞子 潼沙苑（盐水炒）<br />
<br />
　　又 养肝益肾，脉症相安，带下腰足酸弱，咯血凝浓，有时气冲作呛。肝肾阴虚，奇脉不固。仍守肝肾并调，兼固奇脉。<br />
<br />
　　阿胶珠（三钱） 白芍（三钱酒炒） 浓杜仲（三钱） 金毛脊（四钱） 生山药（三钱） 生地炭（四钱）<br />
<br />
　　牡蛎（四钱） 潼沙苑（盐水炒三钱） 女贞子（四钱酒蒸） 鸡头子（三钱）<br />
<br />
　　陆（右） 吐血时止时来，今则凝浓，色带紫殷。此由肝络而来者，肝病先厥后逆，肝主乎左所以左卧则咽痒气冲。非静养不能回复。<br />
<br />
　　大生地（五钱） 生白芍（三钱） 丹皮炭（二钱） 海蛤粉（三钱） 阿胶珠（三钱） 生甘草（五分）<br />
<br />
　　旱莲草（二钱） 川贝母（二钱） 女贞子（三钱） 天麦冬（各二钱）<br />
<br />
　　朱（左） 吐血频来，不时嗳噫，大便数日方行。未吐之先，觉胸腹作痛，既吐之后，其痛转定。脉濡而弦。踊跻损伤肝胃之络。拟降胃而除陈补新。<br />
<br />
　　赭石（五钱） 鲜竹茹（三钱水炒） 磨三七（三分） 干橘叶（一钱五分） 丹皮炭（二钱） 栝蒌炭（五钱）<br />
<br />
　　炒白芍（三钱） 当归炭（二钱） 枳实（七分） 牛膝炭（三钱） 藕节（三枚）<br />
<br />
　　严（左） 性情躁急，肝经之气火上凌，吐血屡屡，气升呛咳。脉象细弦。气为血帅，降血尤当降气也。<br />
<br />
　　炒竹茹 蒌皮炭 贝母 郁金 降香 丹皮炭 炒苏子 代赭石 杏仁 赤芍 黑山栀 枇杷叶二诊 熄肝降气，呛咳较平，脉亦略缓。此无根之木，上凌肺金。前法参以育阴。<br />
<br />
　　阿胶珠 大天冬 赭石 炒苏子 生赤芍 金石斛淡秋石 川贝母 丹皮炭 黑山栀 茜草炭三诊 血渐止住，气冲亦减。效方出入，再望应手。<br />
<br />
　　生地 龟板 牡蛎 白芍 牛膝炭 茜草炭 代赭石 淡秋石 川贝母 白蒺藜 炒苏子四诊 血虽止住，血络未扃。气火上凌不平，气每上冲，甚则胸中霍霍有声。非声也，火也。非火也，阳也。<br />
<br />
　　阳一日不平，则干系一日难释，不可不知。<br />
<br />
　　代赭石 白芍 牡蛎 光杏仁 炒蒌皮 旋复花 生地 川贝 黑山栀 枇杷叶<br />
<br />
　　卷六<br />
<br />
　　衄血<br />
<br />
　　潘（左） 咳嗽鼻衄，腰酸肢重。肝肾空虚，恐延衰症。<br />
<br />
　　丹皮炭 杜仲 当归 生地炭 炙黑丝瓜络 川断肉 白芍 川贝母 牛膝炭 海蛤粉 白茅花 炒麦冬二诊 补肾清金，衄血未来，咳减纳加。的是水亏而虚火上炎，载血逆行也。乘此善调，以图恢复为要。<br />
<br />
　　生熟地（三钱） 杜仲（三钱） 炒麦冬（三钱） 川贝母（二钱） 杭白芍（一钱五分） 生山药（三钱）<br />
<br />
　　茯神（三钱） 牛膝炭（三钱） 龟甲心（五钱先煎） 代赭石（四钱）<br />
<br />
　　王（左） 涎涕带血，血从呼出。风邪湿热上蒸。<br />
<br />
　　玉泉散（三钱） 马兜铃（二钱） 广郁金（一钱五分） 桑叶（一钱） 薄荷（五分） 苍耳子（一钱）<br />
<br />
　　象贝母（二钱） 白桔梗（八分） 枇杷叶（去毛四片）<br />
<br />
　　李（左） 鼻衄盈碗而来。脉形弦大。此肝火积于内，风热袭于外，以致阳络损破，不能扃固。还恐有复涌之势。<br />
<br />
　　丹皮（一钱五分） 青黛（五分） 煨石膏（八钱） 黑山栀（三钱） 赤芍（一钱五分） 麦冬（三钱）<br />
<br />
　　鲜石斛（八钱） 白茅花（一两） 鲜藕（三两）<br />

                    <br>
                        <br />
　　李（左） 鼻衄如注。脉象弦大。肺胃风热内迫。恐致厥脱。<br />
<br />
　　犀角尖（五分） 细生地（三钱） 炒丹皮（一钱五分） 生赤芍（一钱五分） 绿豆衣（五钱） 麦冬（三钱）<br />
<br />
　　黑山栀（三钱） 大黄（二钱酒蒸） 藕汁（一杯） 元参肉（三钱） 白茅花（一两五钱）<br />
<br />
　　吴（右） 向有鼻衄，势不甚盛。兹以不禁辛辣，以至三次衄血，皆有盈盂之多。阳络损伤也。<br />
<br />
　　侧柏炭（三钱） 丹皮炭（一钱五分） 鲜竹茹（一钱五分） 当归炭（一钱五分） 白茅花（一钱） 细生地（四钱） 白茯苓（三钱） 大麦冬（三钱） 藕汁（半杯） 鲜荷叶络（三钱）<br />
<br />
　　卷六<br />
<br />
　　蓄血<br />
<br />
　　朱（左） 任重受伤，营血瘀滞，蓄而暴决，呕血盈盆，大便紫黑，由此面黄力乏，腹中结块。脉涩两关独弦。<br />
<br />
　　蓄者虽去，新者复瘀，势必复为呕下。临时汗脱，不可不虑。<br />
<br />
　　于术 乌药 当归炭 五灵脂（酒炒） 炒赤芍 蓬术 楂炭 桃仁 奎党参 焦麦芽 延胡 制香附蓄血呕血，急饮韭汁童便，若时有冷汗及大便血下无度者，死症也。（正蒙志）<br />
<br />
　　左 呕吐紫瘀，中州之痞满转舒，其为血蓄阳，明以通为顺，略见一斑。但神情困顿，由血虚而气阴并伤，治宜补气养阴，以图恢复。六腑以通为用，阳明为多气多血之乡，补则滞，滞则涩不能流，安保气血之不复蓄乎。夫气血精神，藉资五谷，惟裕生化之源，斯不言补而补已在其中矣。<br />
<br />
　　金石斛 甜杏仁 赤白芍 半夏曲 茜根炭 川牛膝云茯苓 橘白 生熟谷芽 白蒺藜 盐水炒竹茹 泽泻邵（左） 呕出紫瘀，气撑脘痞较退。深恐根蒂未除，而致复聚。<br />
<br />
　　生锦纹（一钱五分酒炙后下） 延胡 竹茹 炒赤芍 茯苓 韭汁（半杯） 当归炭 瓦楞子 白蒺藜二诊 逆上之血，已从下行，然脘腹仍觉不舒，脐下作满。蓄血未清。还恐变胀。<br />
<br />
　　炒当归（一钱五分） 瓦楞子（五钱） 丹参炭（三钱） 川桂木（五分） 郁金（一钱） 炒赤芍（一钱五分） 元明粉（一钱冲） 参三七（一钱） 生锦纹（一钱酒炙后入） 桃仁（一钱五分） 延胡索（一钱五分）<br />
<br />
　　三诊 便解色黄，瘀血已楚。再和中而运旋脾胃，以裕其生化之源。<br />
<br />
　　当归炭 炒赤芍 野于术 茯苓 参三七 磨郁金 丹皮炭 牛膝炭 枳实 白蒺藜左 脘痛之后，面目带黄，此营滞也。<br />
<br />
　　当归炭 桃仁 旋复花 黑山栀 泽泻 猩绛泽兰叶 白蒺藜 炒牛膝 川郁金 延胡左 少腹偏右作痛，曾经泻下紫瘀，当时痛减，今复渐甚。良由气中血滞。当为宣通。<br />
<br />
　　楂炭 金铃子 制香附 延胡 赤芍 乌药 当归炭 沉香（三分） 大黄（四分） 木香（二分）琥珀（四分以上四味研末药汁调服）<br />
<br />
　　卷六<br />
<br />
　　便血<br />
<br />
　　周（左） 湿热未愈，肠红又至，腹痛便血，血块紫殷。良以湿蒸热腾，血遂凝结。未便止遏，宜和营化瘀。<br />
<br />
　　当归炭 粉丹皮 炒槐花 川连炭 荆芥炭 南楂炭 延胡索 炒赤芍 血余炭 泻青丸 上湘军（酒炒后入）<br />
<br />
　　二诊 辛以燥湿，苦以泄热，并以丸药入下，使直达病所，湿热既退三舍，则凝瘀自然默化，所以腹痛渐定，便血大减。然肝为藏血之海，为神魂之舍，血去则肝虚，怒火则木动，此少寐多梦之所由来也。纳不馨旺，木气盛则土气衰也。但阴络未扃，恐血再渗漏，仍须务其所急。<br />
<br />
　　生于术（七分） 川连炭（四分） 荆芥炭（一钱五分） 大红鸡冠花（炒黑四钱） 防风炭（一钱）<br />
<br />
　　赤白苓（各二钱） 茅术（一钱麻油炒黄） 制香附（炒透一钱五分） 黄柏炭（二钱） 泽泻（一钱五分） 猪苓（一钱五分） 龙齿（三钱） 夜交藤（四钱）<br />
<br />
　　席（左） 向是肠痔，兹则大便之后，滴沥下血。此湿热蕴结肠中。<br />
<br />
　　侧柏炭 枳壳 炒槐花 荆芥炭 制半夏 丹皮炭 泽泻 炒竹茹 黄柏炭 炒防风 当归炭 广皮陈（左） 肠红日久不止。脉细濡弱，而右关独觉弦滑。此风湿热袭入大肠营分，非沉阴苦降，不足以达肠中也。<br />
<br />
　　焦苍术（一钱） 炒荆芥（一钱五分） 黄柏炭（三钱） 秦艽（一钱五分） 丹皮炭（二钱） 生白术（一钱五分） 川连炭（五分） 泽泻（一钱五分） 炒防风（一钱） 大红鸡冠花（炙黑三钱）<br />
<br />
　　远血为脾不统血，黄土汤。近血乃肠胃湿热，赤小豆当归散。此人数月便血，精神如旧。师以为非身所藏之血，其血自痔中来，与遗泄属湿同。（正蒙志）<br />
<br />
　　陆（左） 下血如注，面色浮黄，中州痞满。此风邪入于肠胃，迫损营分，风性急速，所以血来如矢。拟凉血宽肠和中利湿。<br />
<br />
　　侧柏炭 黄柏炭 苍术 枳壳 川朴 泽泻 荆芥炭 炒槐花 广皮 制半夏 白茯苓二诊 血仍如注，气仍秽臭，散者鲜赤，瘀者如胶，良以脾土气虚，脏寒腑热，拟温脏清腑。<br />
<br />
　　参须（一钱） 黄柏炭（三钱） 当归炭（二钱） 炮姜炭（三分） 炒于术（二钱） 茯苓（四钱）<br />
<br />
　　川连炭（五分） 丹皮炭（二钱） 血余炭（一钱） 炒槐花（二钱） 黄芩炭（一钱五分） 上湘军（一钱五分酒炒透后入）<br />
<br />
　　某 便血四溅如筛。脉形浮大。此风邪袭入肠胃，所谓肠风是也。宜泄热化风。<br />
<br />
　　侧柏炭 炒防风 当归炭 炙黑大红鸡冠花 炒槐花 炒丹皮 荆芥炭 枳壳 桔梗某 下血如注，用断下渗湿法。<br />
<br />
　　薏仁 黄柏炭 炒荆芥 苍术 炒黑樗白皮 猪苓 丹皮炭 炒防风 陈皮 地榆炭许 大便带血，肛门作痛。湿热损伤大肠血分。宜宽肠凉血。<br />
<br />
　　侧柏炭（三钱） 炒槐花（一钱五分） 酒炒白芍（一钱五分） 左秦艽（一钱五分） 丹皮炭（二钱）<br />
<br />
　　黄芩炭（一钱五分）<br />
<br />
　　大红鸡冠花（炙黑二钱） 枳壳（一钱） 阿胶珠（二钱）<br />
<br />
　　某 风伤卫阳，咳剧自汗，今忽便血。风邪陷入肠胃，表里合病。势多变局。<br />
<br />
　　荆芥炭 侧柏炭 炒槐花 茯苓 炒黄桑叶 防风炭 丹皮炭 杏仁泥 泽泻 枳壳某 便血复发，每至圊后，气即下坠，坠则小溲欲解不爽。此气虚统摄无权，清阳沦陷也。<br />
<br />
　　党参 黄柏炭 槐花炭 炙黄 醋炙柴胡 炙草 丹皮炭 炮姜炭 地榆炭 醋炙升麻 于术 当归炭郑（左） 阴有二窍，一窍通精，一窍通水，水窍开则精窍常闭。无梦而泄，二十余年，而起居如常。其兼证也，上则鼻红，下则便血。其脉也，滑而实。其苔也，白而腻。此皆湿热盛极，致湿扰精宫，渐至阴络内伤。经云、阴络伤则血内溢，血内溢则后血。其病虽殊其源则一。<br />
<br />
　　苍术 防风炭 炒荆芥 川连炭 川萆 米仁 黄柏炭 炒槐花 丹皮炭 猪苓 泽泻 大淡菜黄（左） 肠红止而复来，腹中 痛。良由湿热未清。再从苦泄之中，兼和营卫。<br />
<br />
　　当归炭（一钱） 荆芥炭（一钱） 左秦艽（一钱五分） 炙黑红鸡冠花（三钱） 血余炭（三钱）<br />
<br />
　　炒丹皮（二钱） 炒枳壳（一钱五分） 苍术（麻油炒黄一钱） 黄柏炭（三钱） 炒槐花（二钱） 于术（一钱五分） 川连炭（三分）<br />
<br />
　　洪（左） 肛门烙热稍退，然便血仍然不止。脉象细数。的是湿热损伤营分，阴络内伤。再拟养肝滋阴壮水。<br />
<br />
　　生地炭（五钱） 丹皮炭（二钱） 黄柏炭（一钱五分） 酒炒白芍（一钱五分） 川连炭（四分） 地榆炭（二钱） 当归炭（一钱五分） 炒黑樗白皮（三钱） 清阿胶（二钱） 炒槐花（二钱）<br />
<br />
　　二诊 育阴泄热，便血降序。药既应手，当为扩充。<br />
<br />
　　炙生地（四钱） 丹皮炭（二钱） 炒槐花（二钱） 炙黑樗白皮（三钱） 清阿胶（二钱）<br />
<br />
　　黄柏炭（二钱） 当归炭（二钱） 炙元武板（三钱先煎） 泽泻（一钱五分） 白芍（二钱） 茯神（三钱）<br />
<br />
　　三诊 便血降序。再养血育阴，而固阴络。<br />
<br />
　　清阿胶（三钱） 丹皮炭（二钱） 樗白皮（一钱炒黑） 炙龟甲心（六钱） 大生地（四钱） 地榆炭（二钱） 建泽泻（一钱五分） 酒炒白芍（二钱） 炒槐花（二钱） 蒲黄炭（一钱） 赤小豆（二钱） 藕节（二枚）<br />
<br />
　　叶（右） 向有肠红，春末夏初，渐觉肿胀，日来肠红大发，血出稀淡，脘痞腹胀，难于饮食。脉形沉细，苔白质淡。肝为藏血之海，脾为统血之帅，今脾阳不能统摄，所以血溢下注，脾难旋运。恐肿胀日甚。<br />
<br />
　　生于术（一钱） 炙黑草（三分） 砂仁（后入五分） 生熟谷芽（各二钱） 制茅术（一钱） 炮姜（五分）<br />
<br />
　　大腹皮（二钱） 百草霜（一钱）<br />
<br />
　　二诊 用苍术理中，便血大减，而便泄腹痛，胸脘痞满气分攻撑，腹膨肤肿。脉沉细，苔淡白，脾稍统摄，而旋运无权，遂致肝木偏亢，气湿不能分化。前法再参以分化。<br />
<br />
　　茅术（一钱五分） 木香（五分） 陈皮（一钱） 川朴（四分） 白芍（一钱五分吴萸二分同炒）<br />
<br />
　　连皮苓（四钱） 炮姜（五分） 炙草（三分） 砂仁（五分） 大腹皮（一钱五分）<br />
<br />
　　三诊 便血已止而脘腹仍然胀满，大便泄泻，小溲不畅。脾虚不能旋运，气湿不行，升降失司。再运土利湿。<br />
<br />
　　大腹皮（二钱） 连皮苓（四钱） 猪苓（一钱五分） 生熟米仁（各二钱） 上广皮（一钱） 广木香（五分）<br />
<br />
　　泽泻（一钱五分） 炙鸡内金（一钱五分） 制香附（二钱） 生姜衣（三分）<br />
<br />
　　四诊 运土利湿，便血未来，而脘腹满胀，仍然不减，小溲不利，大便泄泻，两足厥逆。脉形沉细。肢体虚浮。阳气不能敷布，以致水湿之气，泛溢肌肤。再宣布五阳，以望转机。<br />
<br />
　　熟附片（五分） 淡吴萸（五分） 泽泻（二钱） 薄官桂（六分后入） 炙内金（二钱） 公丁香（三分）<br />
<br />
　　白茯苓（四钱） 猪苓（二钱） 台白术（二钱）<br />
<br />
　　五诊 胀由于气，肿由于湿，宣布五阳，肿胀稍定，仍然不退，咳嗽气逆。肺主一身气化。再疏肺下气，参以理湿。<br />
<br />
　　砂仁（五分） 甜葶苈（六分） 大腹皮（二钱） 花槟榔（一钱） 青陈皮（各一钱） 木香（五分）<br />
<br />
　　炒苏子（三钱） 制香附（二钱） 连皮苓（二钱） 炙内金（一钱五分） 姜衣（三分）<br />
<br />
　　卷六<br />
<br />
　　溲血<br />
<br />
　　倪（左） 小便混浊如泔，有时带出血条，却不作痛。此肾虚而湿热袭入肾与膀胱。宜泄热利湿。<br />
<br />
　　海金沙（三钱） 当归炭（二钱） 川萆 （二钱） 泽泻（一钱五分） 生地（四钱） 滑石块（三钱）<br />
<br />
　　丹皮炭（二钱） 赤白苓（各二钱） 鲜藕（三两煎汤代水）<br />
<br />
　　二诊 尿血不止，尿管并不作痛。脉形细弱。肾虚湿热内袭，实少虚多之象也。<br />
<br />
　　炙生地（四钱） 当归炭（二钱） 蒲黄（六分） 牛膝炭（三钱） 炒萸肉（一钱五分） 生甘草（三分）<br />
<br />
　　丹皮炭（二钱） 山药（四钱） 藕节炭（三枚）<br />
<br />
　　三诊 膀胱湿热稍化，血稍减少，小溲仍然混浊。前法再进一筹。<br />
<br />
　　大生地（四钱） 当归炭（二钱） 蒲黄炭（五分） 沙苑（盐水炒三钱） 生山药（三钱） 丹皮炭（二钱）<br />
<br />
　　牛膝炭（三钱） 炒萸肉（一钱五分） 淡秋石（一钱） 藕汁（一杯温冲）<br />
<br />
　　四诊 尿血渐减，脉亦稍缓。痛者为火，不痛者为虚。再益肾之阴。<br />
<br />
　　大生地（三钱） 粉丹皮（一钱五分） 白芍（一钱五分） 大熟地（二钱） 山药（三钱） 旱莲草（三钱）<br />
<br />
　　炒萸肉（一钱五分） 泽泻（一钱五分） 潼沙苑（三钱） 藕节（二枚）<br />
<br />
　　五诊 尿血降序，尚未能止。脉象微数。肾虚而虚火内迫。再育阴泄热。<br />
<br />
　　大熟地（四钱） 炒五味（三分） 茯神（三钱） 旱莲草（三钱） 淡秋石（一钱） 大麦冬（二钱）<br />
<br />
　　炒萸肉（二钱） 丹皮（二钱） 生山药（三钱） 白芍（一钱五分） 藕节炭（三枚）<br />
<br />
　　六诊 尿血渐退。再壮水益阴。<br />
<br />
　　生熟地（各三钱） 粉丹皮（二钱） 炒萸肉（二钱） 炙五味（三分） 麦冬（三钱） 杭白芍（一钱五分）<br />
<br />
　　淡秋石（二钱） 生山药（三钱） 泽泻（盐水炒三钱） 藕节（三枚）<br />
<br />
　　七诊 尿血之后，肾阴不复。再壮水育阴。<br />
<br />
　　生熟地（各三钱） 生山药（三钱） 白芍（一钱五分） 大天冬（二钱） 党参（三钱） 生熟草（各三分）<br />
<br />
　　炙五味（三钱） 泽泻（一钱五分） 大麦冬（一钱五分）<br />
<br />
　　八诊 溲血之症，原由肾水内亏，虚火郁结，迫损血分。前投壮水制火，诸恙得平，调理之计，自宜扩充前意。兹参入清养上中，以肺阴在上，而为水之上源也。<br />
<br />
　　西洋参（二两） 奎党参（四两） 生山药（三两） 生于术（二两） 炒萸肉（一两） 炒扁豆（三两）<br />
<br />
　　云茯苓（三两） 川石斛（四两） 粉丹皮（二两） 肥玉竹（三两） 怀牛膝（盐水炒三两） 生熟地（各二两）<br />
<br />
　　天麦冬（各三两） 甘杞子（三两） 白芍（酒炒一两五钱） 生熟草（各五钱） 当归炭（一两五钱） 女贞子（酒炒三两） 潼沙苑（盐水炒三两） 浓杜仲（盐水炒二两） 炒知母（二两） 泽泻（一两）<br />
<br />
　　用清阿胶三两，龟板胶三两，鱼鳔胶二两，冰糖三两，四味溶化收膏，每日晨服一调羹。<br />
<br />
　　某 尿血并不作痛。<br />
<br />
　　益元散 黑山栀 龙胆草 制香附 黄柏（盐水炒） 甘草梢川萆 赤白苓 车前子 泽泻左 尿血而不作痛。叠投壮水益肾，诸恙渐平无如平。素多湿，水得补而渐复，湿得补而渐滞，所以目带黄，而食不馨香也。急宜流化湿热。<br />
<br />
　　制半夏（二钱） 制香附（一钱五分） 大腹皮（二钱） 生熟薏仁（各二钱） 上广皮（一钱） 建泽泻（一钱五分） 西茵陈（二钱） 猪茯苓（各二钱）<br />
<br />
　　又 小溲渐清，而面目尚带浮黄，还是气滞湿郁情形。<br />
<br />
　　前方去茵陈香附，加于术砂仁玫瑰花广藿香。<br />

                    <br>
                        <br />
　　左 溲血已止，而脉象尚觉弦硬。的是肝肾两亏，不能固摄，湿热乘袭其地。再从壮水之中，参以坚阴。<br />
<br />
　　生地炭（四钱） 生牛膝（五分） 黑丹皮（一钱） 龟甲心（五钱） 茯苓（三钱） 黄柏炭（一钱五分）<br />
<br />
　　黑山栀（三钱） 泽泻（一钱五分） 淡竹叶（一钱五分） 鲜藕（一两） 黄茧壳（二钱二味煎汤代水）<br />
<br />
　　右 由牙疳而至鼻衄，兹则溲血作痛甚剧。此湿热蕴遏膀胱。<br />
<br />
　　海金沙（三钱） 黑山栀（三钱） 木通（五分） 滑石（四钱） 黄柏（盐水炒二钱） 丹皮炭（二钱）<br />
<br />
　　侧柏炭（三钱） 小蓟（一钱） 鲜生地（七钱） 淡竹叶（三钱）<br />
<br />
　　卷七<br />
<br />
　　痰饮<br />
<br />
　　许（左） 天气温和，头晕辄剧，曾经见红，知系火风。甘凉频进，以胃药治肝，火风虽得稍杀，而脾阳为之暗损，旋运不及，遂致胃中之水湿停留，胃脘痞阻，甚则呕吐。脉象沉弦。停饮之兆，久恐延膈。<br />
<br />
　　制南星 赤白苓 淡干姜 制半夏 煨天麻 川雅连 白蒺藜 炒枳壳 竹茹（姜汁炒） 白金丸（三分先服）<br />
<br />
　　薛（左） 腹中漉漉，饮象也，口吐涎沫。良以胃气虚寒，津液不能约束，其来也渐，则其愈也难。拟以丸药缓调。<br />
<br />
　　陈半六君丸，每晨服三钱，益智仁一钱，生姜三片，煎汤送下。<br />
<br />
　　杨（左） 停饮内阻，火被水抑，不能蒸变，以致谷食不化，涌吐而出。土为火子，命火不治，则脾土不运，大便频泄。脉沉细，右尺更甚。宜理中汤。<br />
<br />
　　潞党参（一钱五分） 炮姜（五分） 制附片（五分） 炒于术（二钱） 炙甘草（三分） 白茯苓（三钱）<br />
<br />
　　煨木香（四分）<br />
<br />
　　虞（左） 水饮停留，控之不出，攻之不行，刻下食入倒饱，中脘痞胀， 作酸，欲吐不吐，小溲短少，便不畅行。脉象濡软。良由久病脾胃气虚，不能运旋，水谷之气，不能变化，清浊不克分渗。用介宾先生五君子煎，以补脾胃而振中阳，参分化清浊，以观动静。<br />
<br />
　　吉林参（一钱） 云茯苓（四钱） 炙甘草（七分） 炒于术（二钱） 淡干姜（七分） 来复丹（一钱五分药汤送下）<br />
<br />
　　二诊 温运脾胃，而厘清浊痛胀不退，欲吐不吐，胸中有窒闷莫名之状，大便不行，小溲涩少。脉沉细微数，舌红前半少苔。停饮日聚于上，胃液日耗于下，攻之不行，执是之故。木为水子，用刚体柔，营液既虚，则木失涵养，横暴之气，挟痰攻冲。脾胃皆受其困。再养营液，参苦辛酸以制强肝，冀其气平而痰饮默化。<br />
<br />
　　干苁蓉（三钱） 炒萸肉（二钱） 制半夏（一钱五分） 甘杞子（三钱） 茯苓（三钱） 白芍（土炒二钱）<br />
<br />
　　安胃丸（三钱分二次服）<br />
<br />
　　三诊 痰饮结聚于上，肝气纵横于下，以手探吐，痰出略舒，而仍腹满作胀。经谓浊气在上，则生 胀又谓在上者因而越之。姑再遵此立方。<br />
<br />
　　炒于术（二钱） 陈皮（二钱） 石菖蒲（一钱五分） 川朴（二钱） 生熟草（各三分） 广藿梗（四钱）<br />
<br />
　　六味研末，每服三钱。甜瓜蒂一两，赤小豆一两，二味微炒黄色，研细，另服三钱。均开水调送下。<br />
<br />
　　四诊 肝气挟饮内阻，吐出痰涎甚多。所有痰涎，当从涌出，而胸膈仍然不舒，噫出腐气。脉象濡弱。良由屡次挖之使呕，胃中之气阴安得不亏，谷气不能变化，酿为腐气。未可漫投消导，用金匮大半夏汤，以通补阳明，而推扬谷气，参重以镇逆，咸以软痞。<br />
<br />
　　吉林参（八分） 代赭石（四钱） 蜜炙干姜（三分） 炙甘草（五分） 制半夏（二钱） 旋复花（三钱包）<br />
<br />
　　炒木瓜皮（一钱五分） 橘白（一钱） 南枣（三枚） 白蜜（一钱五分入煎）<br />
<br />
　　朱（左） 停饮感寒复发，由脘痛而致呕吐，间日必发，发则脘中不舒，或觉作痛，呕出涎水，方得暂舒。胃无通降之权，饮食因而降序，股肉因而消瘦。脉象沉弦，舌苔白腻，中心浮浊。水饮不化，阳气不能旋运。<br />
<br />
　　拟分化清浊，兼通胃阳。<br />
<br />
　　制半夏（三钱） 茯苓（五钱） 大腹皮（二钱） 广皮（一钱） 干姜（盐水炒五分） 白蔻仁（五分）<br />
<br />
　　公丁香（三分） 猪苓（二钱） 来复丹（一钱五分开水先送下）<br />
<br />
　　二诊 分化清浊，药进之后，呕出涎水甚多，此病聚于中，不能不出者。既呕之后，至今三日，食未反出，药病不可谓不投。水饮之气，非温不化，再参马元仪法。<br />
<br />
　　上徭桂（五分去粗皮药汁另煎） 制半夏（二钱） 云茯苓（五钱） 公丁香（三分） 淡干姜（七分）<br />
<br />
　　大腹皮（二钱） 建泽泻（一钱五分） 淡吴萸（五分） 来复丹（三钱开水先送下）<br />
<br />
　　三诊 呕吐暂定，而水气不化，中阳不旋，中脘作痛。脉沉细，苔白质腻。温理中阳，固是定局，然水饮盘踞，阳气何由得宣。再从温化之中，稍寓攻逐之意。<br />
<br />
　　淡吴萸（五分） 陈皮（一钱） 茯苓（四钱） 大腹皮（二钱） 制半夏（二钱） 公丁香（三分）<br />
<br />
　　淡干姜（七分） 白蔻仁（六分研后入） 制香附（二钱） 上沉香（三分） 黑丑（四分二味研细末生姜汤分二次下）<br />
<br />
　　四诊 温理中阳，兼逐饮邪，阳气转旋，脘痛已止。然正气暗亏，气不得化，小溲不畅。再参扶持中气，以期气化则水湿亦化。<br />
<br />
　　吉林参（另煎冲八分） 茯苓（四钱） 川桂枝（六分） 白蔻仁（六分研后入） 淡干姜（七分） 泽泻（一钱五分） 公丁香（五分） 高良姜（五分） 老姜（三片）<br />
<br />
　　改方仍呕 良姜（七分） 广皮（一钱） 公丁香（三分） 制半夏（二钱） 制香附（三钱打） 干姜（七分）<br />
<br />
　　白蔻仁（六分后入） 茯苓（四钱） 上沉香（三分） 黑丑（三分二味同研细末先服）<br />
<br />
　　五诊 饮阻于中，复经吐下，脘痛已止。然小溲未畅，水难外泄。恐饮再停聚。宜分化清浊，再利膀胱以开支道。<br />
<br />
　　制半夏（二钱） 茯苓（四钱） 干姜（六分） 建泽泻（一钱五分） 台白术（二钱） 陈广皮（一钱）<br />
<br />
　　薄官桂（六分） 公丁香（三分） 木猪苓（二钱） 老姜（一钱） 来复丹（一钱开水先服）<br />
<br />
　　六诊 呕吐未作，胃纳渐增。然中脘时仍作痛，大便六日不行。脉行沉细。脾为阴土，主健运而恶湿，今水久停，则脾土不能运旋，腐气因而阻痹。当再通阳。<br />
<br />
　　制半夏（三钱） 白蔻仁（六分） 制香附（二钱） 泽泻（一钱五分） 云茯苓（五钱） 丁香（三分）<br />
<br />
　　干姜（五分） 猪苓（二钱） 老姜（一钱五分） 半硫丸（一钱五分先服）<br />
<br />
　　七诊 助阳气以资鼓舞旋运，大便通行。然水饮之气，旋去旋停，皆因脾胃之阳，久为困遏，不克转旋。<br />
<br />
　　温中蠲饮，参以分利。<br />
<br />
　　制半夏（三钱） 丁香（三分） 白蔻仁（五分） 建泽泻（一钱五分） 云茯苓（五钱） 淡吴萸（八分）<br />
<br />
　　广橘皮（一钱） 木猪苓（二钱） 老姜片（二钱） 公丁香（二钱另研饭丸姜汤送下）<br />
<br />
　　八诊 水饮根蒂未除，旋去旋停，得呕始宽。燥土利湿，可以通阳，而不能撤水，乘元气未漓，而为攻逐。<br />
<br />
　　叔涛先生所见相同，即行照用。<br />
<br />
　　川桂枝（七分） 茯苓（六钱） 制半夏（二钱） 橘皮（二钱） 淡干姜（七分） 白术（二钱）<br />
<br />
　　大腹皮（二钱） 生甘草（二分） 控涎丹（一钱姜汤下）<br />
<br />
　　九诊 水饮既去，中气不足，旋运不及，去者自去，停者自停。病至则攻，病去则补。<br />
<br />
　　川桂枝（七分） 制半夏（二钱） 大腹皮（二钱） 公丁香（二分） 茯苓（三钱） 川朴（一钱）<br />
<br />
　　老姜（一钱五分） 控涎丹（五分姜汤先服）<br />
<br />
　　又诊 水行后，另服补方。<br />
<br />
　　吉林参（一钱五分） 炙上 （二钱） 桂枝（七分） 川椒目（四分） 木猪苓（二钱） 炒于术（二钱） 干姜（七分） 茯苓（五钱） 赤石脂（一钱研末饭糊为丸先服）<br />
<br />
　　毛 向有肝气旧恙，秋季肢厥，胸闷头晕，有似发痧，盖气道闭塞，阳气上升，即肝木勃动之先声也。平复未久，忽复身热腹痛，右半胸腹尤甚，当脐坚硬跳动，缠绵已久，咳嗽痰多，经日盈碗。今痛势虽定，而遍右尚觉不舒，所最甚者，中宫窒塞，谷食难容，大便不解。六脉濡软，沉候俱弦，右关尤甚，寸细尺沉，左尺小涩。此肝木纵横，挟内伏之痰饮，乘于土位，肝脏居左，而土位居右，木既乘土，所以痛甚于右也。中脘属胃，胃为戊土，脐居一身之中，亦土位也，金匮当脐动气，有水邪干土之例，正与痰饮一层吻合。夫土中之木，木即气也，气乃无形之物，饮为有质之邪，事楚事齐，则是有形者急，无形者缓。欲治有形，可攻可下，可燥可劫，但可施之于壮实之躯，断难施之于尺脉小涩之体。今食喜暖热，舌苔薄白，而色淡质腻。长沙云、饮家当以温药和之差。饮为阴邪，阴霾闭塞，非阳光煦照，安能雾散云收。况胃为阳土，水谷至此，顷刻即消，吾身之一丹灶也。今气停于是，湿停于是，痰停于是，饮停于是，然则水谷之海，岂是停气停湿停痰停饮之所。特温以煦之，其气既虚，血亦不足，刚燥之品，未免伤阴。拟用长沙栝蒌薤白汤出入，取辛润滑利，以开胃阳。而辛温大热之品，另制为丸，飞渡上焦，免致伤液。药能应手，尚有可为，特气弱年高，胜负之数，不能预决耳。管窥所见，尚乞高正。<br />
<br />
　　薤白头（三钱） 制半夏（二钱） 霞天曲（炒一钱五分） 栝蒌仁（五钱姜汁炒研） 广皮（一钱五分）<br />
<br />
　　云茯苓（三钱） 白螺蛳壳（二钱） 生姜汁（两茶匙冲） 上徭桂（三分研细末饭包丸姜汤送下）<br />
<br />
　　服药前先服白酒一小杯，药后再服一杯。<br />
<br />
　　二诊 伐肝通阳，脐腹之痛大减，中脘痞胀略松，稍思纳谷，大便畅行，然每至食后，中州仍觉不舒。数日之间，先寒后热者再，以胆主开合，为肝之外府，藏病于内，府应于外，则开合为之失度，胆病实肝病也。高年久病，断无破泄之理。然食能知味，非无胃也，食入必胀，土中有木也，木在土中则有胃若无胃矣。胃府以通为用。又肝无补法，前人谓泻肝即所以补肝，则是破泄一层，未便过馁。今右关弦滑，尺脉较前稍起，左关仍弦，沉候尚觉有力。伐肝泻木，虽经病久，尚在急需。拟从辛通之中，参以化痰调气。正之。<br />
<br />
　　半夏曲（二钱） 炒枳壳（一钱） 广皮（一钱） 茯苓（五钱） 白蒺藜（去刺炒三钱） 白芍（土炒一钱五分） 囫囵砂仁（四分盐水炒后入） 野蔷薇花（七分） 苏 子（磨冲四分） 薤白头（三钱）<br />
<br />
　　上徭桂（五分研末饭丸姜汤分两次送下）<br />
<br />
　　翁（媪） 痰饮内阻，肺气失降，咳嗽痰多气逆，卧着尤甚，食入胀满。脉象沉弦，舌苔白腻。宜温开饮邪，用重药轻服法。<br />
<br />
　　麻黄（蜜炙后入三分） 淡干姜（三分） 北细辛（二分） 长牛膝（盐水炒三钱） 白芍（酒炒一钱） 桂枝（三分） 五味子（同干姜打四粒） 炙草（三分） 茯苓（三钱）<br />
<br />
　　二诊 辛温以开太阳，喘咳稍轻，痰略见少。再用三子养亲汤以温肺蠲饮。<br />
<br />
　　白芥子（五分研） 生莱菔子（二钱） 广橘红（一钱） 炒于术（一钱五分） 淡干姜（三分五味子四粒同打）<br />
<br />
　　炒苏子（三钱） 茯苓（三钱） 炒枳壳（一钱） 制半夏（一钱五分）<br />
<br />
　　陈（左） 素体湿盛，日前感受风寒，致风在于上，湿袭于下，上为咳嗽，下为足肿。兹则寒湿之邪，蔓延及上中脘痞满，胸中作痛，中州格截，上焦之气，尽壅于上，不能下降。日来咳甚气升，不能着卧，痰多成块，肌肤带肿，面色黄浮。脉细沉弦，舌苔薄白。三焦升降之机，悉为寒痰所阻，深恐升降不通而喘甚致脱，不得不为预告也。勉拟开降上中，作背城之一战。<br />
<br />
　　甜葶苈 橘红 苏子 连皮苓 枳实 川朴 制半夏 连皮槟 砂仁 沉香（三分） 黑丑（三分） 皂荚子（一分后三味另研末调服）<br />
<br />
　　陈（左） 肺有伏寒，咳绵不止者已经两载，去秋复感凉燥，咳遂日剧，气逆不平，不能着枕。数日以来，更带中脘作痛，小腹胀满，大便六日不行。脉形弦滑，苔白口腻。此痰气交阻，土滞木郁，肝木从而不平。深恐元气难支。<br />
<br />
　　薤白头 制半夏 新会皮 白蒺藜 缩砂仁 制香附炒枳壳 云茯苓 栝蒌仁（姜汁炒研） 上徭桂（四分饭丸分两次服） 沉香化气丸（四钱绢包入煎）<br />
<br />
　　朱（左） 停饮凝痰，聚于胃府，胃府之气，升多降少，五七日辄呕粘痰涎水，二便不利。脉象沉弦。夫痰之与津，木属同类，清气化、则随气布而上供，清气不化、则液滞为痰而中阻，气之化与不化，悉视脾阳之转运如何，所以金匮有饮家当以温药和之之例也。然刚燥之药，多服劫阴，攻逐之剂正虚难任，惟有分其清浊，使清津上升，浊液下降，虽难霍愈，或可减轻耳。<br />
<br />
　　制半夏（二钱） 云茯苓（八钱） 老生姜（一钱） 来复丹（一钱药汁送下）<br />
<br />
　　二诊 用半夏茯苓汤以行水降胃，兼进分利清浊之品，清升浊降，所以不治呕而呕自止，不攻荡而便自行。惟中脘时有上涌之意。痰气未能悉化，前治稍为扩充。<br />
<br />
　　制半夏（三钱） 云茯苓（一两） 薤白头（三钱） 老生姜（四钱） 来复丹（一钱药汁送下）<br />
<br />
　　王（左） 昔肥今瘦，病发则吐呕痰水，倾盆而出，呕至竭尽，往往微呕而带出紫血。夫饮食不为肌肤，而凝聚痰水，及时而发，其为蓄饮略见一斑。惟是痰饮之证，都成于中气虚微，脾阳不运。夫既阳虚气弱，何至呕辄见红。若谓阳明为多气多血之乡，呕动胃络，而血从络溢，亦顷刻间耳，何至随动随出之血，而辄变紫瘀哉。先哲有言，人受气于水谷，水谷之气，流则为津为液，滞则为饮为痰，盖流者气化之流，滞者气化之滞也。尊体丰伟，断非阳虚之比，参诸脉象，左部柔和，右部沉弦而滑。此由肝木之气，失于条达，木郁则土滞，土滞而水湿不行，渐成蓄饮，呕则胃逆，胃逆则肝藏郁勃之气，挟火冲胃，胃络之血溢出，已经火烁，色即变瘀，此实饮病而兼木郁者也。主治之法金匮云、心下有支饮，小半夏汤主之。又云、呕吐心下痞，膈间有水，眩悸者，小半夏加茯苓汤主之。盖取半夏散结除湿，茯苓益脾消水，生姜利气止呕，今以此方为君。以半夏浓朴汤分其浊气下出而为之臣。参入橘皮疏胃，合以上诸药即寓二陈之意，而为之佐。气降即火降，参入沉香调和中气降气平肝，而为之使。二十剂后则于晚间服本方，清晨服香砂六君子丸三钱，以微顾其本。当否正之。<br />

                    <br>
                        <br />
　　制半夏（二钱） 上川朴（四分） 橘皮（一钱） 云茯苓（四钱） 磨苏梗（三分冲） 磨沉香（二分） 生姜汁（一茶匙冲）<br />
<br />
　　钟（左） 心下虚悸，脉细濡而右关滑，此由痰水聚于胸中，阴湿弥漫于下，则心阳浮越于上，长沙独得其旨，故玉函经中一则曰心下悸者为有水气，再则曰水停心下则心下悸。近医每以心营不足目之未知圣训耳。<br />
<br />
　　制半夏（一钱五分） 炒杏仁（三钱） 云茯苓（四钱） 橘皮（一钱五分） 薤白头（三钱） 栝蒌仁（炒研三钱） 生姜汁（二匙冲）<br />
<br />
　　某 胃有停饮，胃阳不展，至暮辄作呕吐。脉象沉弦。恐延反胃之证。<br />
<br />
　　制半夏 淡吴萸 猪茯苓 橘红 老生姜 白蔻仁 太乙丹 伏龙肝（煎汤代水）<br />
<br />
　　某 中脘漉漉，不为呕吐，即为泄泻。饮停胃府，不入虎穴，焉得虎子。<br />
<br />
　　制半夏（三钱） 广陈皮（一钱） 公丁香（三分） 大腹皮（二钱） 淡吴萸（四分） 上徭桂（四分）<br />
<br />
　　云茯苓（三钱） 控涎丹（一钱姜汤送下）<br />
<br />
　　二诊 泻水甚多，中州稍舒。然仍食入嗳气。再温中助阳。<br />
<br />
　　上安桂（五分） 橘皮（一钱） 制半夏（一钱） 茯苓（四钱） 猪苓（二钱） 淡干姜（炒黄五分）<br />
<br />
　　吴萸（四分） 公丁香（三分） 泽泻（二钱） 大腹皮（二钱）<br />
<br />
　　丁（左） 停饮虽未复发，然胃失通降，上焦之气火不能下行，以致痰红鼻衄。欲化其在上之热，当祛其在下之寒。<br />
<br />
　　制半夏（一钱五分） 公丁香（三分） 炒枳实（一钱） 白蔻仁（研后入七分） 云茯苓（四钱） 陈广皮（一钱） 大腹皮（二钱） 姜汁炒竹茹（一钱） 伏龙肝（一两煎汤代水）<br />
<br />
　　李（右） 中脘不舒，按之漉漉，于结聚之处自觉寒冷，肢厥头面畏风。脉象沉弦。此由寒饮停于胃府，阳气窒塞不宣，阳气所不到之处，即畏风厥逆之处也。症属停饮，饮家当以温药和之。<br />
<br />
　　川桂枝 广皮 木猪苓 炙黑草 白蒺藜 制半夏 茯苓 淡干姜 焦白术 大腹皮刘（左） 痰饮根深，脾阳不运，津液凝滞酿痰，阻于肺下发，则喘咳。肺气不降甲木上逆，眉棱骨痛。脉象沉细濡软。饮家本当以温药和之，但本质既亏，未便过投猛剂，疏理痰气，取其减轻，勿期霍愈可耳。<br />
<br />
　　制半夏（三钱） 炒苏子（三钱） 陈胆星（四分） 炒枳壳（一钱） 白金丸（三分） 广橘皮（一钱）<br />
<br />
　　煨天麻（一钱五分） 白茯苓（三钱） 白前胡（一钱五分） 旋复花（包一钱五分）<br />
<br />
　　江（左） 三疟之后，脾阳损伤，以致运旋不及，酿湿生痰，蕴于胃府，水火交通之道阻，而为脘痞不寐。肺气欲降不得，时易气逆，肢体疲软少力。治宜化痰和中。<br />
<br />
　　制半夏（三钱） 枳实（八分） 泽泻（一钱五分） 杏仁泥（三钱） 白蒺藜（三钱） 野于术（一钱五分）<br />
<br />
　　茯苓（四钱） 广陈皮（一钱） 姜汁炒竹茹（一钱二分）<br />
<br />
　　王（左） 久咳痰多，数日来中脘结聚有形，食入痞阻，痰喘气逆。脉象沉弦，舌苔淡白。此带病感寒。寒湿痰交阻肺胃。大节在迩，有喘脱之虞。用金匮桂枝加浓朴杏子汤。<br />
<br />
　　川桂枝（五分） 川朴（一钱） 海蛤壳（一两） 炒苏子（三钱） 橘红（一钱） 白芥子（三分）<br />
<br />
　　砂仁（四粒） 磨沉香（四分） 白茯苓（四钱） 枳壳（四分） 杏仁泥（三钱） 杭白芍（一钱炙草二分炒入）<br />
<br />
　　薛（左） 迭经温化痰饮，咳逆已止，然脉象尚带沉弦。脾为生痰之源，以阳为运。再补其气而助其鼓舞运旋。<br />
<br />
　　制半夏（一钱五分） 川桂枝（四分） 茯苓（四钱） 野于术（一钱五分） 人参须（六分） 泽泻（一钱五分） 猪苓（二钱） 淡干姜（炒黄四分） 广橘红（一钱） 炙黑草（三分）<br />
<br />
　　某 痰饮而致咯血，中州痞满不舒，噫出腐气。脉象沉弦。此脾土为湿痰困乏，不能统血。恐损而难复。<br />
<br />
　　川雅连 茯苓 橘皮 焦白术 广郁金 制半夏 炮姜 枳实 炒竹茹 沉香曲某 痰饮已久，向则每发必喘，兹则不时呕吐，吐后神始清爽。脉象沉弦。此饮邪泛逆，驾熟走轻，势难杜截，惟有相机行事而已。<br />
<br />
　　制半夏（一钱五分） 茯苓（三钱） 旋复花（一钱五分） 控涎丹（八分） 白芥子（三分研） 橘皮（一钱）<br />
<br />
　　老生姜（一钱五分） 野于术 煨牡蛎 赤石脂（上三味为末蜜丸服三钱）<br />
<br />
　　陆（左） 痰饮化燥，经治渐愈。而屡饮蔗汁甘寒，胃阳阻遏，以致痰湿阻肺气，逆而痰不易出，湿痰蒙蔽，气火郁而不宣，自觉胸腹之间，炽热难受。是谁之过，试细思之。<br />
<br />
　　冬瓜子 杏仁泥 栝蒌霜 蜜炙橘红 黑山栀 炒竹茹 生薏仁 海蛤粉 炒黄川贝 枇杷叶某 六腑以通为用，胃有湿痰，则阳气痞塞。辛温以开其痰之结，如鼓应桴，再从前法进治。<br />
<br />
　　人参须（七分） 浓杜仲（三钱） 茯苓（三钱） 野于术（一钱） 制香附（二钱） 川断肉（三钱）<br />
<br />
　　广皮（一钱） 制半夏（一钱五分） 砂仁（七分后入） 上徭桂（二分研末饭为丸）<br />
<br />
　　胡（左） 脉缓有力，颇得充和，惟右关部稍见滑象，是得天独浓，痰湿亦属有余。大便常带溏行，是中气足以鼓舞，不能僭踞，与火衰脾泄迥殊。至于阳道不与，花甲之年，已不为病，而况古稀者乎。津液二字，俗每并称，殊不知浊中之清者，上升而为津，清中之浊者，下行而为液。寐醒辄觉口渴，然并不引饮，片刻即回，若以清津有亏，何以不饮而渴自解，亦何以除寐醒之余，并无燥渴之见象。盖湿随气化，卧则气闭而湿聚，阻遏清气，不能上升，虽有清津，无从供给，醒则气行湿散，浊者不阻，清者自得上行矣。宜补气运湿，以杜其湿盛生痰。痰热生风之渐，然古稀之年，阴分亦不能不预为之地。仿古匮药法上下分治。即请指正。<br />
<br />
　　龟板胶（一两蛤粉拌炒松） 大生地（三两姜汁拌炒松） 鹿角胶（一两牡蛎粉炒） 炒杞子（一两） 炒白芍（七钱） 真阿胶（一两蛤粉拌炒松）<br />
<br />
　　上药研极细蜜水泛作小丸，如痧药大候干，用制半夏（三两） 野山别直参（三两） 枳实（一两五钱） 炒于术（一两五钱） 云茯苓（三两）<br />
<br />
　　广皮（一两五钱） 泽泻（一两五钱） 猪苓（一两五钱）<br />
<br />
　　共研为细末，蜜水将小丸洒湿，照泛丸法，以后项药渐渐包上，如梧子大为度，每日服二三钱，清晨开水送下。<br />
<br />
　　王（左） 经云、饮入于胃，游溢精气，上输于脾，脾气散津，上归于肺，通调水道，下输膀胱，水精四布，五经并行。此于后天生化之机，宛然如绘者也。脉象濡细，而右部软滑。其平时伏有痰饮，发必致喘，投金匮苓桂术甘汤，屡如鼓桴，是内饮治脾之主方，自必投之辄效。特辛温之品，久恐伤阴，则必有和平中正之方，为先事预防之计。窃维精神气血，所以奉生，其次则津与液焉。何为津，浊中之清而上升者也，何为液，清中之浊而下降者也。然津不自生，得气化而口鼻濡润，液不自降，得气化而水道宣通，气化者，足太阴脾气、手太阴肺气也。体丰则中虚，中虚则气弱，气弱则脾土少鼓旋之力，肺金乏清肃之权，于是而向之流布为津为液者，遂凝滞而酿湿为痰，隐匿于中，乘机而发。虽喘咳不过偶作，未必为目前之累，实足为后日之忧也。调理之策，维有补脾降胃，鼓动气机，使气得流化，则不治痰而痰默消，不理湿而湿胥化，经旨之上输于脾而归于肺者，即此意也。兹从外台茯苓汤六君资生等参合丸剂，当否政之。<br />
<br />
　　野山别直参（另研一两五钱） 白蔻仁（另研八钱） 盐水炒枣仁（一两五钱） 制半夏（三两） 盐水炙大有黄 （二两） 木猪苓（一两五钱） 盐水炒菟丝子（二两） 远志肉（六钱生甘草三钱煎汁收入）<br />
<br />
　　炒范志曲（二两） 枳实（一两五钱） 广藿香（二两） 甜杏仁霜（二两） 杜仲（三两） 泽泻（一两五钱）<br />
<br />
　　广皮（一两五钱） 广木香（七钱） 浙茯苓（三两） 土炒野于术（二两）<br />
<br />
　　上药如法研为细末，用生姜五钱，焦谷芽四两，煎浓汤泛丸，如小梧桐子大，上午半饥时用橘红汤过下，每服二钱。<br />
<br />
　　卷七<br />
<br />
　　痰湿痰气<br />
<br />
　　左 湿盛多痰之体，感冒风邪，袭于肺胃，以致由咳而引动伏饮，咳日以剧，右胁肋作痛，浊痰弥漫，神机不运，神识迷糊。叠化浊痰，神情转慧。至于痰湿之变态，如阻塞营卫而为寒为热，郁蒸中气而苔起灰霉，困乏脾阳、脾土不能运旋鼓舞而大便燥结，清中之浊不降、浊中之清不升而转干燥，传变种种。<br />
<br />
　　虽肌表之风，化疹外达，而湿痰究仍内困。所以病退之后，而疲惫自若，渐至气阻湿坠，少腹之满，顿从上僭，不特入腹过脐，而且上及胸脘，食入攻撑。右寸细涩，关部弦滑，尺部沉弱，左部俱见小弱。都由脾为湿困，阳气不能营运，土滞而木不扶疏，遂令湿之流于下者，随左升之气而逆从上行，肠胃流行之机，悉为之阻，为撑为胀之所由来也。下病过中，图治非易。拟条达肝木，泄府浊而运脾阳，冀得小溲渐畅，湿流气宣，方是好音耳。<br />
<br />
　　淡吴萸（三分蜜水浸后取出候干盐水炒） 霞天曲（二钱炒） 麸炒枳壳（一钱） 广陈皮（一钱蜜水浸后陈壁土炒） 川楝子（一钱五分） 连皮茯苓（五钱） 盐水炒香附（一钱五分） 木猪苓（二钱） 泽泻（一钱五分） 不落水鸡内金（一个炙研调服） 小温中丸（三钱开水先调服）<br />
<br />
　　沈（左） 向有痰饮，兹于春夏之交，神情委顿，形体恶寒，胃呆少纳。右脉濡滑，舌苔滑润。此由湿痰蕴阻，脾阳不能鼓舞，所以阳气敷布不周。以六君加味。<br />
<br />
　　小兼条参（另煎冲八分） 上广皮（一钱） 茯苓（三钱） 淡干姜（四分） 炒于术（一钱五分） 制半夏（一钱五分）<br />
<br />
　　炙草（三分） 焦麦芽（一钱）<br />
<br />
　　二诊 中虚湿痰内阻，缠绵日久，胃气既虚，胃阴亦损。脾为阴土，胃为阳土，阴土固非阳不运，阳土则非阴不和。今不纳不饥，恶心欲吐，痰粘而稠。脉细弦，右部较大于左，左部略觉细软，且有数意，舌少苔，中心光红。良由病久胃气不复，胃阴连类而虚，遂致阳明不和，失于通降。拟甘凉益胃法。<br />
<br />
　　西洋参（一钱五分元米炒） 甜杏仁（三钱） 茯神（三钱） 半夏曲（盐水炒二钱） 金石斛（三钱） 生扁豆衣（三钱） 盐水炒竹茹（一钱） 活水芦根（七钱）<br />
<br />
　　师云、若浅视之，似人参益智半夏泻心橘皮竹茹之证，今舌见光红脉见弦数，胃阴之虚显然，故宜甘凉养胃矣。（正蒙志）<br />
<br />
　　徐（右） 阴分不足于下，虚火浮越于上，单声呛咳，痰带青绿。宜育阴以制伏阳气，阳气平则眩晕自定也。<br />
<br />
　　细生地（四钱） 粉丹皮（二钱） 川贝母（二钱） 黑豆衣（三钱） 白蒺藜（三钱） 淡天冬（三钱）<br />
<br />
　　海蛤粉（三钱） 池菊花（一钱五分） 陈关蛰（六钱）<br />
<br />
　　左 相火行令之时，虚火时降时升，升则炼液成痰，熏蒸肺胃，咽痛时作，痰多牵腻。深入重地，恐难图治。勉拟化痰以衰其熏蒸之势。<br />
<br />
　　北沙参（四钱） 海蛤粉（三钱） 生牡蛎（五钱） 茯苓（三钱） 陈关蛰（一两） 川石斛（四钱）<br />
<br />
　　川贝母（三钱） 天花粉（二钱） 竹沥（一两） 大荸荠（四枚）<br />
<br />
　　吕（左） 癖染紫霞，日久伤气，气弱不能输运，聚饮生痰，上阻肺降，咳嗽痰多盈碗。脉象沉弦。虽属饮象，每先干咳，然后痰多。肺金渐燥，将成痰火之症。<br />
<br />
　　川贝母（三钱） 桔梗（二钱） 苏子（三钱） 竹沥半夏（一钱五分） 枳壳（七分） 肥玉竹（三钱）<br />
<br />
　　茯苓（三钱） 白蜜（一钱五分） 橘红（一钱） 老姜（一钱五分后二味少冲水炒干入煎）<br />
<br />
　　二诊 用石顽老人法，咳嗽痰多，尚复如是，寅卯为甚，甚则心烦汗出。脉象甚弦，而带微数。阴精不足于下，痰气凭凌于上，冲阳挟痰上升，所以寅卯为甚。然腻药难投，宜上下分治。<br />
<br />
　　玉竹（三钱） 车前子（一钱五分） 冬瓜子（三钱） 炒苏子（一钱五分） 贝母（一钱） 怀牛膝（盐水炒三钱） 白茯苓（三钱） 海蛤粉（三钱） 济生肾气丸（三钱淡盐汤送下）<br />
<br />
　　三诊 补水中之阴，助水中之火，利水中之滞，寅卯咳嗽已减，痰亦渐少。再上下分治。<br />
<br />
　　制半夏（一钱五分） 炒苏子（一钱） 怀牛膝（三钱酒炒） 车前子（盐水炒二钱） 薄橘红（一钱） 白茯苓（三钱） 紫蛤壳（五钱） 炒香甜杏仁（三钱） 济生肾气丸（三钱淡盐汤送下）<br />
<br />
　　四诊 痰嗽渐轻，的属肾虚不能仰吸肺气下行。介宾先生谓熟地为化痰之圣药，其说虽偏，不为无意也。<br />
<br />
　　炒萸肉（二钱） 白茯苓（三钱） 车前子（盐水炒三钱） 炒香甜杏仁（三钱） 淮山药（三钱）<br />
<br />
　　紫蛤壳（五钱） 怀牛膝（盐水炒三钱） 七味都气丸（三钱） 济生肾气丸（二钱二丸和合分二次服）<br />
<br />
　　陈（右） 一阳将复，阳气上升，木来克土。便痢之后，气分不和，有时 杂神糊，痰多稠腻。肝木之余威未平，痰气之迷蒙不化。拟平肝化痰。<br />
<br />
　　金铃子（一钱五分切） 广皮（一钱） 炒竹茹（一钱） 海蛤粉（三钱包） 制香附（二钱研） 云茯苓（三钱） 陈胆星（五分） 竹沥半夏（一钱五分） 淡吴萸（二分） 川雅连（五分二味同炒）<br />
<br />
　　二诊 肝热上腾，时仍 杂。清旷之地，为痰热弥漫，所以甚觉迷沉。再泄热化痰。<br />
<br />
　　青盐半夏（一钱五分） 广橘红（一钱） 黑山栀（三钱） 炒竹茹（一钱） 炒栝蒌皮（三钱） 粉丹皮（二钱）白茯苓（三钱） 淮小麦（三钱） 炒香甜杏仁（三钱） 冬桑叶（一钱） 川雅连（四分） 谷芽（二钱）<br />

                    <br>
                        <br />
　　某 痰气交阻阳明，纳食中脘痞胀，每至病发，诸气闭郁，上不得吐，下不得便。脉象弦滑。口燥烦渴，火从气化，气由痰阻。宜化痰开郁。<br />
<br />
　　豆豉（三钱） 广郁金（一钱五分） 杏仁泥（三钱） 枳实（一钱） 黑山栀（二钱） 茯苓（四钱）<br />
<br />
　　盐水炒竹茹（一钱） 白金丸（五分） 蒌皮（四钱） 枇杷叶（四片）<br />
<br />
　　病发时用当归龙荟丸一钱，礞石滚痰丸二钱，开水送下。<br />
<br />
　　某 肝肾空虚，不能藏纳，阴精未复，中气复虚，以致旋运无权。湿痰难运，阻于肺下，气逆短促。痰阻于上，湿趋于下，两胫为之肿胀。频进补肾镇纳之方，病不少退。良以归纳之药，不能化痰，肾欲纳而肺不降，殊多掣肘之处。如竟改投降肺化痰之剂，深恐开其上者，更虚其下。脉象虚弦，右部濡滑。正与石顽先生所云痰火之症吻合，深恐介于两大，不克制其滋蔓耳。<br />
<br />
　　炒玉竹（三钱） 生甘草（七分） 云茯苓（四钱） 广橘红（二钱） 生米仁（七钱） 川贝母（去心三钱）<br />
<br />
　　苦桔梗（一钱） 紫菀肉（蜜炙二钱） 鲜生姜（蜜炙三钱） 冬瓜皮（一两炒二味煎汤代水）<br />
<br />
　　邱（左） 感风渐解，停饮宿痰，陆续而出。然气不足不能推送，液不足不能滑利，张介宾谓熟地乃化痰之圣药，即此意也，不然安有地黄而化痰者乎。前法小有出入，未便更张。<br />
<br />
　　上党参（元米炒三钱） 炙生地（五钱） 茯苓神（各二钱） 车前子（一钱五分） 生于术（二钱） 炙鳖甲（五钱） 海蛤粉（三钱） 浓杜仲（三钱） 粉丹皮（二钱）<br />
<br />
　　李（左） 据述病恙，起初乏力，渐至失音。经云、脾病则四肢不用，不用者无力也，由乏力而渐渐失音，似非脾病矣。殊不知湿困于脾、蕴于胃，湿热之气上蒸于肺，肺热则音不能扬，其时似宜与金被火烁则不鸣之例相比。足又软弱，似宜与脾胃湿热上蒸，肺热叶焦。则生痿 之例相比。虽非的症，然亦可以意会。阅方中一用白芍，音即低微，为其收守也。肺脾同病，肺为燥金，故湿热者当进燥烈，当此之际，似宜流化气机，清化湿热，扩清其上蒸之炎。而参 叠进，冬地频投，湿热之气，滞而不行，渐至一身之营卫皆郁，七八天一更衣，胸腹绊结，少腹成块，摩则无形，囊足皆肿，呼吸不利，变变奇奇，皆卫气郁结之所为，盖郁则气滞，气滞则不行，能无所见如上乎。麻黄开肺气，故小效，然无清理脾胃湿热之功，故始效而终不效。星半祛痰湿，又有耗伤肺阴之弊，故服之觉燥。吾人肝合脾升，胆合胃降，卫气既郁，胃土安能通降，胃土不降，则胆经之气，不能独向下行，于是但有肝木之升，而无胆木之降，所以目昏头晕，肝阳大动也。后用金匮等法，似觉心思渐入角尖，恐有暴厥暴绝之患。不如且行停药，半月之后，将拙拟方进七八剂，观其动静何如。总之，与其错服一剂，不如停服一剂，有切当万稳之法则用，无切当之法则已，问病付药，殊觉渺茫，未识知己以为何如。抗直不讳之处，必为同道所恶，不得已借一纸之书，以当面谈。<br />
<br />
　　土贝母（三钱） 天花粉（二钱） 真建曲（二钱） 川抚芎（一钱） 桑霜叶（一钱） 广玉金（三钱）<br />
<br />
　　制香附（三钱） 粉丹皮（二钱） 盐水炒广橘红（一钱五分）<br />
<br />
　　卷七<br />
<br />
　　气郁<br />
<br />
　　金（右） 抑郁伤肝，肝强土弱，胃失通降。食入胀满，漾漾欲吐，腹中偏右聚形，月事不行，往来寒热。脉细弦而数。胆为肝之外府，木旺太过，则少阳之机杼不转。宜平肝调气，参以散郁。<br />
<br />
　　柴胡（五分醋炒） 白芍（一钱五分酒炒） 制香附（二钱） 白茯苓（三钱） 陈香橼皮（一钱） 当归（二钱酒炒） 金铃子（一钱五分） 粉丹皮（二钱） 延胡（酒炒一钱五分） 炒枳壳（一钱） 干橘叶（一钱五分）<br />
<br />
　　二诊 两和肝胃，参以开郁，便行稍畅。而中院气滞，胃失通降。食入胀满。开合失度，寒热往来。再和肝胃以舒木郁。<br />
<br />
　　香附（二钱） 豆蔻花（五分） 炒枳壳（一钱） 女贞子（三钱酒炒） 焦麦芽（二钱） 广皮（一钱）<br />
<br />
　　佛手花（六分） 沉香曲（一钱五分炒） 当归（一钱五分酒炒） 逍遥丸（四钱分二次服）<br />
<br />
　　金（左） 先自木郁土中，中脘有形作胀。脾与胃以膜相连，胃土受侮，脾土亦虚，渐致腹笥胀大，肢肿面浮，目 带黄，如是者已经数月，兹交立冬节令，忽然下利， 不爽，脓血相杂，上则恶心呕吐，呕出亦带黑色，四肢厥逆。脉沉如伏。肝强土弱已极，肝为藏血之海，肝经之气纵横逆扰，则肝经之血，不克归藏有发厥之虞。金匮厥阴篇中每以苦辛酸合方，即师其法，能否应手，非敢知也。<br />
<br />
　　乌梅（五分） 川雅连（五分淡吴萸七粒同炒） 白芍（三钱） 黄芩（一钱五分） 干姜（四分）<br />
<br />
　　甘草（四分） 茯苓（三钱） 佛手花（四分） 干橘叶（一钱五分）<br />
<br />
　　再诊 前用金匮苦辛酸法，脓血已退，便利大减，卧得安眠，胃亦略起，胀势稍得宽松。而气仍下坠，呕痰仍黑，目畏火光，小溲红赤，舌干口燥，两手稍温，两足仍厥。脉稍起而细弦无力。阴虚木旺，气火尽越于外，经谓热胜则肿也。虽见转机，尚未足恃。拟养肝柔肝，以平气火，气行火平，治肿治胀之道，寓乎其中矣。<br />
<br />
　　陈阿胶（二钱） 炒天冬（三钱） 生甘草（七分） 当归（炒黑二钱） 泽泻（一钱五分） 生地炭（四钱）<br />
<br />
　　生白芍（三钱） 云茯苓（三钱） 木瓜皮（二钱炒） 车前子（三钱） 佛手花（四分）<br />
<br />
　　三诊 四肢转温，面肿大退，胀势亦减，上冲之气亦平，小溲渐畅。然便利仍然不止。昨日停药一天，今又脓血相杂。脉象细弦。肝强土弱，营不收摄，湿热蹈暇乘隙，更复伤营。再养血和营，兼清湿热。<br />
<br />
　　当归（炒黑二钱） 杭白芍（三钱甘草二分同炒） 生地炭（四钱） 车前子（二钱） 茯苓（三钱） 木瓜皮（三钱） 大腹皮（三钱） 淡芩（一钱五分） 丹皮（炒黑二钱） 驻车丸（三钱）<br />
<br />
　　酌改方 淡芩（一钱五分） 甘草（三分） 干姜（二分） 丹皮（二钱炒） 木瓜皮（一钱炒） 白头翁（二钱） 川连（五分） 白芍（三钱与甘草同炒） 秦皮（一钱五分） 黄柏炭（三钱）<br />
<br />
　　四诊 改方参用白头翁汤，脓血大为减少，便利较疏，胀松呕退，痰色转白，略能进谷。然利仍不止，两足肿胀尤甚，有时恶心。脉象细弦。肝强土弱，湿热伤营，虽屡见转机，而于大局终无所济，不得不预告也。再泄脾胃湿热，参以分化。<br />
<br />
　　制半夏（二钱） 川雅连（六分） 淡芩（一钱五分） 广橘红（一钱） 淡干姜（三分） 猪苓（二钱）<br />
<br />
　　茯苓（三钱） 滑石（三钱） 木通（八分） 生熟薏仁（各五分） 泽泻（二钱） 白头翁（三钱） 陈胆星（一钱）<br />
<br />
　　左 情志久郁，肝木失疏。冲脉为肝之属，冲脉起于气街，夹脐上行，至胸中而散，以致气冲脘痞咽阻。<br />
<br />
　　姑舒郁结而苦辛降开。<br />
<br />
　　老川朴（一钱） 老山檀（三分磨冲） 川雅连（五分） 茯苓（三钱） 炒竹茹（一钱） 磨苏梗（四分）<br />
<br />
　　郁金（一钱五分） 淡干姜（四分） 橘皮（一钱）<br />
<br />
　　左 痛抱西河，肝气抑郁，腹中 痛肌热口苦舌干。急宜开展襟怀，以靖气火。<br />
<br />
　　桑叶（一钱五分） 金铃子（一钱五分） 川石斛（四钱） 半夏曲（一钱五分炒） 丹皮（二钱） 蜜炙香附（一钱五分） 大麦冬（二钱） 山栀皮（三钱炒） 枇杷叶（二钱去毛）<br />
<br />
　　陈（右） 肝气抑郁不舒，左胁下又复作痛，牵引胸膈，口鼻烙热，目涩头胀。肝气不舒，肝火内亢，肝阳上旋。平肝熄肝，兼开气郁。<br />
<br />
　　郁金 金铃子 制香附 炒枳壳 丹皮 木香 延胡索 干橘叶 冬桑叶 池菊徐（右） 情怀郁结，胸中之阳气，郁痹不舒，胸次窒塞不开，不纳不饥，耳胀头巅烙热，大便不行。脉细弦微滑。仿胸痹例治。<br />
<br />
　　光杏仁（三钱） 郁金（一钱五分） 生香附（二钱） 白茯苓（三钱） 栝蒌皮（三钱） 川贝母（一钱五分）<br />
<br />
　　山栀（二钱） 鲜竹茹（一钱五分） 炒枳壳（一钱） 枇杷叶（去毛一两）<br />
<br />
　　金（右） 情怀郁结，肝木失疏，以致肝阳冲侮胃土，中脘有形，不时呕吐，眩晕不寐。脉细弦，苔白质红。全是风木干土之象。拟两和肝胃法。<br />
<br />
　　金铃子（一钱五分切） 制半夏（一钱五分炒） 炒枳壳（一钱） 川雅连（五分） 白芍（一钱五分土炒） 制香附（二钱研） 延胡（一钱五分酒炒） 代赭石（四钱） 白蒺藜（去刺炒三钱） 淡吴萸（二分与雅连同炒） 旋覆花（二钱绢包）<br />
<br />
　　转方去川连吴萸，加茯苓竹茹。<br />
<br />
　　再诊 气分攻撑稍平，中脘聚形亦化，呕吐亦减，寐亦渐安，略能安谷。但胸中有时微痛，所进水谷，顷刻作酸，眩晕带下，脉两关俱弦。肝胃欲和未和。再从厥阴阳明主治。<br />
<br />
　　制半夏（一钱五分） 广皮（一钱） 青皮（四分醋炒） 白芍（一钱五分土炒） 茯苓（三钱） 制香附（二钱研） 川楝子（一钱五分切） 白蒺藜（去刺炒三钱） 干姜（二分） 川雅连（五分） 代赭石（四钱） 炒竹茹（一钱）<br />
<br />
　　三诊 呕吐已定，攻撑亦平，渐能安谷，肝胃渐和之象也。但少腹仍觉有形攻撑，心悸眩晕，小溲之后，辄觉酸胀。肾气已虚，不能涵养肝木。再从肝肾主治。<br />
<br />
　　制半夏（一钱五分） 青陈皮（各一钱） 白归身（一钱五分酒炒） 白蒺藜（三钱） 决明（四钱） 金铃子（一钱五分） 杭白芍（一钱五分酒炒） 阿胶珠（一钱五分） 朱茯神（三钱） 牡蛎（四钱） 炒枣仁（一钱）<br />
<br />
　　四诊 呕吐已定，而少腹攻撑，似觉有形，每至溲便，气觉酸坠，眩晕汗出。肝体渐虚。再平肝熄肝。<br />
<br />
　　金铃子（一钱五分） 香附（二钱醋炒） 朱茯神（三钱） 生牡蛎（五钱） 白芍（二钱） 甘杞子（三钱） 当归炭（二钱） 炒枣仁（二钱） 阿胶珠（二钱） 淮小麦（五钱）<br />
<br />
　　毕（左） 抑郁伤肝，肝气纵横，木来克土，上吐下泻，有似痧气。如此严寒，何来痧秽，其为木土相仇，显然可见。匝月以来，腹中有形，不时攻筑肝脏郁怒冲突之气也。此时极宜舒郁，而失于调治，以致气滞腹满，脾土不能运旋，浊痰因而难化，遂令弥漫神机，神情呆钝。脉象沉郁，重取带弦，而尺中无力。深入险地不能言治。勉拟化痰以通神机，木旺正虚，无暇过问矣。<br />
<br />
　　制半夏（二钱） 栝蒌仁（五钱蜜汁炒研） 炒枳壳（一钱五分） 九节菖蒲（五分） 远志肉（五分）<br />
<br />
　　薤白头（三钱） 陈胆星（一钱） 桔梗（一钱） 生姜汁（三茶匙） 白金丸（七分开水先送下）<br />
<br />
　　改方去白金丸，加白蜜。<br />
<br />
　　曹（右） 咳不甚盛，而咽中梗阻，痰出成粒。此气郁痰滞，所谓郁痰是也。<br />
<br />
　　老川朴（一钱） 磨苏梗（五分） 制半夏（一钱五分） 炒姜皮（三钱） 茯苓（四钱） 光杏仁（三钱打）<br />
<br />
　　香豆豉（一钱五分） 生香附（二钱打） 炒竹茹（一钱） 郁金（一钱五分） 炒枳壳（一钱） 枇杷叶（四片去毛）<br />
<br />
　　再诊 痰多咳嗽如昨。痰在胸中，气火上逼，故口碎而痛。<br />
<br />
　　制半夏（三钱） 甜葶苈（五分） 云茯苓（三钱） 光杏仁（三钱） 竹茹（水炒一钱） 苏子（炒研三钱）<br />
<br />
　　冬瓜子（四钱） 炒枳壳（一钱） 生薏仁（四钱） 苇茎（八钱）<br />
<br />
　　王（右） 营阴不足，厥气有余。腹中有形，发则嗳噫痛胀，阳气上旋，耳鸣眩晕。经事不调。气为血帅，调血当先调气也。<br />
<br />
　　全当归 朱茯神 天麻 整砂仁 上广皮 制香附 白蒺藜 枳壳 香橼皮 金铃子张（右） 胆为甲木，肝为乙木，胃为戊土，脾为己土，五行之中，木本土之所胜，人身内景，胆附于肝叶之内。惊动胆木，又以年迈正虚，不能制伏，遂致肝脏之气，亦随之而动。抑而下者为气，气克己土，则撑满不和，甚至便溏欲泄。浮而上者为阳，阳犯戊土，则呕吐痰涎，甚至有气逆行至巅，为酸为胀。脉象弦滑，按之少力，苔白质腻。此皆厥阳犯脾胃致病，胃中之浊，悉行泛动。若久缠不已，恐入衰惫之途。治之之法，补则恐滞而气壅，平肝又恐迂阔而远于事情，惟有先降其胃府，和其中气，能得呕止安谷再商。正之。<br />
<br />
　　制半夏（二钱） 煨天麻（一钱五分） 制香附（一钱五分） 白茯苓（四钱） 新会皮（一钱） 白蒺藜（三钱炒） 煨生姜（一钱五分） 白粳米（一合） 姜汁炒竹茹（一钱五分二味煎汤代水）<br />
<br />
　　陈（右） 肝气不和，横逆入络，腹痛牵引腰际，心悸耳鸣。再平肝泄肝。<br />
<br />
　　金铃子（切一钱五分） 橘红络（各一钱） 制香附（二钱打） 浓杜仲（三钱） 白芍（一钱五分） 春砂仁（七分后入） 杞子（三钱炒） 甘菊花（一钱五分）<br />
<br />
　　左 心中热辣，少腹有气上冲，至胸而散则尤甚。经云、冲脉者起于气街，并少阴之经，挟脐上行，至胸中而散。龙相不潜，冲脉不和，良有以也。<br />
<br />
　　金铃子 杭白芍 广皮 盐水炒竹茹 白茯苓 炒杏仁 木香 大补阴丸姚（左） 禀先不足，木失涵濡，冲气逆行，上干肺脏，单声作呛，腹中有气攻冲，头巅体震。拟滋水养肝清肺。<br />
<br />
　　丹皮（二钱） 阿胶珠（二钱） 生白芍（二钱） 青蛤散（三钱） 川贝母（二钱） 磁石（三钱）<br />
<br />
　　白蒺藜（三钱） 炙生地（四钱） 酒炒女贞子（三钱） 枇杷叶（去毛四片）<br />
<br />
　　二诊 腹中有气攻冲，则头巅体震，单声作呛。日来寒热兼作，此兼新感。先治其表，再治其本。<br />
<br />
　　霜桑叶（一钱五分） 青蒿（二钱） 黛蛤散（四钱） 女贞子（三钱） 代赭石（三钱） 茯神（三钱）<br />

                    </div></div><hr><script charset='utf-8' src='../js/footer.js'></script></body></html>