<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法析骨分经' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>析骨分经</center></div><div class='fo'><center>经文出处:来自殆知阁</center><br/><br>
                        寗一玉《析骨分经》　　<br />
　　<br />
　　《说郛续》卷第三十 <br />
　　明 陶珽编<br />
　　明 绥安寗一玉撰<br />
　　<br />
　　[头] <br />
　　头为精明之府顶属督脉顶之两旁属足太阳膀胱<br />
　　经头角属足少阳胆经<br />
　　<br />
　　[脑] <br />
　　巅下为脑脑为髓之海中属督脉两旁属足太阳膀<br />
　　胱经<br />
　　<br />
　　[顖门] <br />
　　在发际上上属督脉<br />
　　<br />
　　[额]<br />
　　额颅在鼻根上上属足太阳膀胱经下属足阳明胃<br />
　　经<br />
　　<br />
　　[眉]<br />
　　属足太阳膀胱经<br />
　　<br />
　　[面]<br />
　　面目鼻并属足阳明胃经面颊至目锐眦属手太阳<br />
　　小肠经面颊至下缝中属足阳明胃经<br />
　　<br />
　　[頞]<br />
　　頞鼻茎也属足阳明胃经<br />
　　<br />
　　[鼻]<br />
　　鼻为肺窍鼻孔属手阳明大肠经<br />
　　<br />
　　[口]<br />
　　口为脾窍<br />
　　<br />
　　[唇] <br />
　　唇为飞门唇内上下并属足厥阴肝经唇外上属手<br />
　　阳明大肠经下属足阳明胃经<br />
　　<br />
　　[目]<br />
　　目为肝窍上下胞属脾红眦属心绿睛属肝白睛属<br />
　　肺瞳神属肾<br />
　　<br />
　　[系]<br />
　　（目内深处）目系属足厥阴肝经<br />
　　<br />
　　[眦]<br />
　　大角为内眦属足太阳膀胱经小角为锐眦属手太<br />
　　阳小肠经<br />
　　<br />
　　[颧]<br />
　　颧骨在鼻两傍属手太阳小肠经<br />
　　<br />
　　[腮]<br />
　　颧下为腮属足阳明胃经<br />
　　<br />
　　[颔]<br />
　　腮下为颔属足阳明胃经<br />
　　<br />
　　[颐]<br />
　　颔下为颐属足阳明胃经<br />
　　<br />
　　[耳]<br />
　　耳为肾窍巅至耳上角属足太阳膀胱经耳后入耳<br />
　　中出上角属手少阳三焦经耳后入耳中出目前至<br />
　　目锐眦属足少阳胆经 　<br />
　　<br />
　　[颊]<br />
　　耳下曲处为颊属手阳明大肠经<br />
　　<br />
　　[膺]<br />
　　胸上两旁高处为膺属足阳明胃经<br />
　　<br />
　　[胸]<br />
　　两乳间为胸属任脉<br />
　　<br />
　　[乳]<br />
　　属足阳明少干足少阳<br />
　　<br />
　　[脘]<br />
　　上中下三脘属任脉<br />
　　<br />
　　[脐]<br />
　　属任脉两旁属足少阴肾经<br />
　　<br />
　　[腹]<br />
　　脐上下为腹中属任脉两旁属足少阴肾经小腹属<br />
　　足厥阴肝经<br />
　　<br />
　　[冲]<br />
　　冲气冲也属足阳明胃经<br />
　　<br />
　　[颈]<br />
　　头颈骨<br />
　　<br />
　　[项]<br />
　　颈外皮肉也中属督脉督之两旁属足太阳膀胱经<br />
　　膀之侧属手少阳三焦经三焦之前属手太阳小肠<br />
　　经小肠之内属手阳明大肠经大肠之内属足少阳<br />
　　胆经胆之内属足阳明胃经胃之中属任脉<br />
　　<br />
　　[背]<br />
　　胸中之府属足太阳膀胱经<br />
　　<br />
　　[脊]<br />
　　椎骨为脊属督脉<br />
　　<br />
　　[膂]<br />
　　脊两旁为膂属足太阳膀胱经<br />
　　<br />
　　[胂]<br />
　　膂内为胂夹脊肉也属足太阳膀胱经<br />
　　<br />
　　[腰]<br />
　　腰为肾府尻上横骨为腰中属督脉两旁属足太阳<br />
　　膀胱经<br />
　　<br />
　　[缺盆] <br />
　　膺上横骨为巨骨巨骨陷中为缺盆前属足阳明胃<br />
　　经后属手阳明大肠经侧属手太阳小肠经<br />
　　<br />
　　[肩]<br />
　　肩颙（肩端两骨间）属手阳明大肠经肩解属手<br />
　　太阳小肠 经肩交属手少阳三焦经肩膊（肩后<br />
　　之下）属足太阳膀胱经<br />
　　<br />
　　[腋]<br />
　　肩下曲处为腋前属手太阴肺经中属手少阴心经<br />
　　<br />
　　[胁]<br />
　　腋下为胁前属足厥阴肝经后属足少阳胆经<br />
　　<br />
　　[肋]<br />
　　胁下为季肋即软肋也腹结上下属足太阴脾经章<br />
　　门上下属足厥阴肝经京门上下属足少阳胆经<br />
　　<br />
　　[臑]<br />
　　对腋为臑臑内中行属手厥阴心胞络前属手太阴<br />
　　肺经后属手少阴心经臑外中行属手少阳三焦经<br />
　　前属手阳明大肠经后属手太阳小肠经<br />
　　<br />
　　[肘]<br />
　　臑尽处为肘肘中属手太阴肺经外廉属手阳明大<br />
　　肠经内廉属手少阴心经肘内侧属手太阳小肠经<br />
　　肘中属手厥阴心包络臂外属手少阳三焦经<br />
　　<br />
　　[腕]<br />
　　臂骨尽处为腕腕后属手太阴肺经腕外侧属手太<br />
　　阳经腕外属手少阳三焦经<br />
　　<br />
　　[手背] <br />
　　属手少阳三焦经<br />
　　<br />
　　[手掌] <br />
　　属手厥阴心胞络<br />
　　<br />
　　[鱼际] <br />
　　属手太阴肺经<br />
　　<br />
　　[指]<br />
　　手大指内侧属手太阴肺经食指外侧属手阳明大<br />
　　肠经中指内侧属手厥阴心胞络无名指外侧属手<br />
　　少阳三焦经小指内侧属手少阴心经外属手太阳<br />
　　小肠经<br />
　　<br />
　　[甲]<br />
　　十指甲为筋之余<br />
　　<br />
　　[臀]<br />
　　尻上横骨为腰挟腰髋骨两旁为机机后为臀属足<br />
　　太阳膀胱经<br />
　　<br />
　　[髀]<br />
　　股外为髀髀外后廉属足太阳膀胱经髀关属足阳<br />
　　明胃经髀阳属足少阳胆经<br />
　　<br />
　　[股]<br />
　　髀内为股股内属足厥阴肝经前廉属足太阴脾经<br />
　　后廉属足少阴肾经<br />
　　<br />
　　[伏兔]<br />
　　髀前膝上起肉属足阳明胃经<br />
　　<br />
　　[膝]<br />
　　膝膑中属足阳明胃经膝内前廉属足太阴脾经<br />
　　<br />
　　[腘]<br />
　　膝后曲处为腘腘中属足太阳膀胱经腘内后廉属<br />
　　足少阴肾经前廉属足厥阴肝经<br />
　　<br />
　　[胻]<br />
　　胻胫骨也外廉属足阳明胃经内廉属足太阴脾经<br />
　　辅骨胻外为辅属足太阳膀胱经<br />
　　<br />
　　[ ]<br />
　　 腓肠也中属足太阳膀胱经内属足厥阴肝经<br />
　　<br />
　　[踝]<br />
　　内外踝骨也内踝前廉属足太阴脾经太阴之前属<br />
　　足厥阴肝经太阴之后属足少阴肾经外踝前廉属<br />
　　足少阳胆经后廉属足太阳膀胱经<br />
　　<br />
　　[跗]<br />
　　跗足面也跗中属足阳明胃经内属足厥阴肝经跗<br />
　　外属足少阳胆经<br />
　　<br />
　　[足心] <br />
　　属足少阴肾经<br />
　　<br />
　　[足指] <br />
　　足大指聚毛属足厥阴肝经内侧属足太阴脾经中<br />
　　指外侧属足阳明胃经小指外侧属足太阳膀胱经<br />
　　小指下属足少阴肾经小指次指之间属足少阳胆<br />
　　经<br />
　　<br />
　　[牙]<br />
　　齿后大者为牙骨之余<br />
　　<br />
　　[齿]<br />
　　齿为户门口前小者为齿肾之表 　<br />
　　<br />
　　[龈]　<br />
　　龈牙床骨也上属足阳明胃经下属手阳明大肠经<br />
　　<br />
　　[舌]<br />
　　舌为心窍舌胎属心舌根属脾舌下属肾<br />
　　<br />
　　[咽]<br />
　　后喉为咽喉主纳水谷通于六府<br />
　　<br />
　　[喉]<br />
　　喉肺之脘也前喉为喉咙通于五脏主气出入前属<br />
　　足阳明胃经后属足厥阴肝经 　<br />
　　<br />
　　[厌]　<br />
　　厌会厌也为吸门声音所由出<br />
　　<br />
　　[肺]<br />
　　肺为五脏华盖有二十四空行列分布诸脏清浊之<br />
　　气故曰肺者相傅之官治节出焉<br />
　　<br />
　　[心]<br />
　　心居肺下鬲上如未开莲花中有七孔以通天真之<br />
　　气神之宇也故曰君主之官神明出焉<br />
　　<br />
　　[心包络] <br />
　　心包在心下横膜之上竖膜之下与心肺相连<br />
　　<br />
　　[肝]<br />
　　肝左三叶右四叶其治在左其藏在右肋居肾之上<br />
　　宣发阳和之气魄之官也故曰肝者将军之官谋虑<br />
　　出焉<br />
　　<br />
　　[胆]<br />
　　胆为清净之府在肝之短叶间包精汁三合故曰胆<br />
　　者中正之官决断出焉<br />
　　<br />
　　[脾]<br />
　　脾广三寸长五寸掩于太仓意之舍也　　<br />
　　<br />
　　[胃]<br />
　　胃为水谷之海大一尺五寸纡曲屈申长二尺六寸<br />
　　为贲门故曰脾胃者仓廪之官五味出焉<br />
　　<br />
　　[小肠] <br />
　　受盛之府长三丈二尺左回迭积十六曲胃之下口<br />
　　小肠上口也为幽门在脐上二寸水谷于是入焉复<br />
　　下一寸为水分穴小肠下口也为阑门至是而沁别<br />
　　清浊水液入膀胱渣滓入大肠故曰小肠者受盛之<br />
　　官化物出焉<br />
　　<br />
　　[大肠]<br />
　　大肠为传泄行道之府长二丈一尺广四寸当脐右<br />
　　回十六曲故曰大肠者传道之府变化出焉<br />
　　<br />
　　[肛门]<br />
　　魄门也秽浊所自出其系上贯于心下通于肾心肾<br />
　　水火相感而精气溢泄乃化血收精之系也<br />
　　<br />
　　[肾]<br />
　　有二肾左为肾属水右为命门属相火当脐两旁入<br />
　　脊膂与脐平直故曰肾者作强之官伎巧出焉<br />
　　<br />
　　[膀胱]<br />
　　乃津液之府纵广九寸居肾之前大肠之侧小肠之<br />
　　下乃膀胱际也水液由此渗入之故曰膀胱者州都<br />
　　之官津液藏焉气化则能出矣<br />
　　<br />
　　[阴茎] <br />
　　属足厥阴肝经<br />
　　<br />
　　[睪丸] <br />
　　外肾也属足厥阴肝经<br />
　　<br />
　　[阴囊]<br />
　　属足厥阴肝经<br />
　　<br />
　　[冲脉] <br />
　　冲为血海又为十二经之海<br />
　　<br />
　　[阴中] <br />
　　即阴户之中属足厥阴肝经<br />
　　<br />
　　[阴户] <br />
　　即阴门之口属足厥阴肝经<br />
　　<br />
　　[皮肤] <br />
　　实为皮浮为肤卫气之分也属肺<br />
　　<br />
　　[肌肉] <br />
　　白为肌赤为肉营血之分也属脾<br />
　　<br />
　　[血脉] <br />
　　属心<br />
　　<br />
　　[筋]<br />
　　属肝<br />
　　<br />
　　[骨]<br />
　　属肾<br />
　　<br />
　　[精]<br />
　　两神相搏合而成形常先身生是谓精<br />
　　<br />
　　[气] <br />
　　上焦开发宣五谷味熏肤充身泽毛若雾露之溉是<br />
　　谓气<br />
　　<br />
　　[津]<br />
　　腠理发泄汗出  是谓津<br />
　　<br />
　　[液]<br />
　　谷入气满淖泽注于骨骨属屈申泄泽补益脑髓皮<br />
　　肤泽润于津是谓液<br />
　　<br />
　　[血]<br />
　　中焦受炁取汁变化而赤是谓血 <br />
　　Δ<br />
　　中焦亦并胃中出上焦之后此所受气者泌糟粕蒸<br />
　　津液化其精微上注于肺脉乃化而为血以奉生身<br />
　　故中焦受气取汁变化而赤<br />
　　<br />
　　[脉]<br />
　　壅遏营气令无所避是谓脉 <br />
　　Δ<br />
　　宗气行于经脉中其脉流布诸经而营气从之以行<br />
　　无所避逆谓之脉 <br />
　　<br />

                    </div></div><hr><script charset='utf-8' src='../js/footer.js'></script></body></html>