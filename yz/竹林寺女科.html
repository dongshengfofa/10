<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法竹林寺女科' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>竹林寺女科</center></div><div class='fo'><center>经文出处:来自殆知阁</center><br/><br>
                        竹林寺女科<br />
<br />
　　序<br />
<br />
　　逍遥散<br />
<br />
　　白朮五分甘草七分茯苓一钱苏薄荷一钱当归一钱白芍一钱柴胡五分水煎，不拘时服。<br />
<br />
　　第一症<br />
<br />
　　经闭发热<br />
<br />
　　妇人经闭发热，此病何以得之？此症行经产后，余血未净，饮食生冷，或食水果，血见水则滞，水遇血则凝，所以经闭不通，变身潮热，头眩目晕，口苦舌干，饮食少思，腹内结块如鸡卵，或左或右而动。此症初起时，即至二三月易治。先将逍遥散加石莲子、天花粉、龙胆草退去潮热。后用紫金丸。自然经血流通，万无一失。若加咳嗽生痰，泄泻不止，肌肉消瘦，此不治之症也。<br />
<br />
　　紫金丸<br />
<br />
　　陈皮五钱良姜莪朮各八钱槟榔砂仁红豆各六钱枳壳乌药各八钱三棱一两米糊丸，饭后，米汤送百丸。<br />
<br />
　　第二症<br />
<br />
　　血虚发热<br />
<br />
　　妇人血虚发热，何以得之？此症怒气伤肝，血积成块。或左或右走动，面色青黄，饮食少思。五心烦热。每月经来色淡，小腹作痛。先用逍遥散退其虚热，后用调经人生其新血，消其血块，热退经匀如旧。倘延日久。变成骨蒸，咳嗽，泄泻，肌肉如柴，不可治矣。逍遥散方见上。<br />
<br />
　　△注：心：原本作"必"，据文义改。<br />
<br />
　　调经丸<br />
<br />
　　川芍一两白芍一两熟地二两高良姜一两三棱一两槟榔一两乌药二两玄胡索一两莪朮一两枳壳当归二两小茴香一两右药共研细末，早米糊为丸，空心用酒送下。<br />
<br />
　　第三症<br />
<br />
　　经水或多或少<br />
<br />
　　妇人月水不调，阴血内衰，面色萎黄，五心发热，临经之际，小腹作痛，腹腿重酸，血来或多或少未定，头目晕眩，饮食清凉散<br />
<br />
　　黄芩一钱知母一钱当归一钱丹皮二钱白芍一钱茯苓一钱水煎，不拘时服。<br />
<br />
　　不思。先用清凉散退去烦热，后用调经四物汤，一月有效。<br />
<br />
　　调经四物汤<br />
<br />
　　当归一钱生地一钱丹皮一钱白芍二钱香附一钱砂仁一钱川芎五分黄芩二钱加生姜三片，水煎，空心服。<br />
<br />
　　黄芩汤<br />
<br />
　　苍朮五分川芎五分当归一钱花粉二钱甘草二分黄芩一钱白芍一钱水煎服。<br />
<br />
　　第四症<br />
<br />
　　月水色黄<br />
<br />
　　妇人用水色如黄泥汁．肌肉消瘦，此症伤食，脾热经燥，土不能生血，故成此症。先用黄芩汤，降去五心烦热，后用理脾顺气丸。气血调则经匀矣。<br />
<br />
　　理脾顺气丸<br />
<br />
　　沉香二两小茴香二两草果二两砂仁三两三棱一两大茴香二两枳壳一两良姜一两莪朮一两白豆寇一两乌药二两陈皮一两共研细末，早米糊为丸，每服五十粒，空心米汤送下。<br />
<br />
　　第五症<br />
<br />
　　月水色黑<br />
<br />
　　妇人月经，如黑灰水者，此症虚弱，血衰微，面色青，嗜睡或卧不安，五心烦热，口枯舌干，头眩目晕，小腹作痛，即服调经九。<br />
<br />
　　调经九 见上二症。<br />
<br />
　　龙脑汤<br />
<br />
　　薄荷一钱茯苓五分人参五分地骨皮二钱白芍一钱川芎五分水煎服。<br />
<br />
　　第六症<br />
<br />
　　月水色如猪肝<br />
<br />
　　妇人月水，如猪肝色，此症生产劳伤，气血变坏，五心烦热，头目昏迷，遍身疼痛，饮食不思，恶心呕逆。先用龙脑汤退其潮热，后用内补当归丸调其经水，次月经来即愈。<br />
<br />
　　△注：昏迷：此指昏蒙。<br />
<br />
　　内补当归丸<br />
<br />
　　阿胶二两杜仲二两干姜一两肉桂一两川断二两当归二两附子一两蒲黄一两白芍二两熟地二两茱萸五钱甘草五钱共研细末，米糊为丸，每服一百丸，空心盐酒汤送下。<br />
<br />
　　第七症<br />
<br />
　　经水如屋漏水<br />
<br />
　　妇人经来，如屋漏水者，此症元气虚寒，子宫有瘀血不净也。五心作热，口苦舌干，遍身疼痛，饮食少思，经尽之时，略温经汤白朮五分肉桂五分干姜七分甘草二分丹皮二钱白芷五分当归一钱熟地一钱阿胶二钱生姜三片兼白带。当服温经汤，生血补血立效。水煎，空心温服。<br />
<br />
　　第八症<br />
<br />
　　经水如菜汁<br />
<br />
　　妇人月水，如菜汁，如铜绿水，此症子宫太冷，血大虚，人形如肥，体盛血衰，不可用凉药，急用乌鸡丸散。旬日或一月后，血盛，即有孕矣。<br />
<br />
　　乌鸡丸<br />
<br />
　　天雄一两附子一两萸肉一两当归二两白芍二两茯苓二两苁蓉二两熟地二两川芎八分肉桂五分甘草五分鹿血片一钱用白丝毛乌骨鸡肉四两，同药末晒干，共研细末，早米糊为丸，每服一百丸，空心酒送下。<br />
<br />
　　第九症<br />
<br />
　　经血挟瘀<br />
<br />
　　妇人经血，来如猪血，或条或成块，而小腹作痛，或不痛，面色青黄，不思饮食。此症宜用金狗丸，后月其形不见，经则匀矣。<br />
<br />
　　金狗丸<br />
<br />
　　当归二两金毛狗脊二两肉桂五钱川芎一两熟地一两川续断二两地榆二两阿胶一两茯苓一两上药共研细末，米糊为丸，空心酒送下。<br />
<br />
　　第十症<br />
<br />
　　经水一月数行<br />
<br />
　　妇人经水，一月数行，此肾虚不能摄血所致。日久则精神困倦，面色萎黄，头眩眼花，腰膝酸软。宜用归经汤，数剂自愈。<br />
<br />
　　归经汤<br />
<br />
　　大生地四钱当归三钱白芍三钱山萸肉三钱续断二钱杜仲二钱荆芥炭钱半清水煎服。<br />
<br />
　　第十一症 逆经<br />
<br />
　　妇人月水逆行，从口鼻而出，此症伤热毒太过。血热则乱行，头痛口燥，宜清血，不可补。宜用犀角黄芩汤，后服黄连丸。神效。<br />
<br />
　　犀角黄芩汤<br />
<br />
　　犀角一钱枳壳五分百草霜一钱生地二钱白芍五分橘红一钱淡青芩二钱甘草二分丹皮一钱桔梗五分加生姜三片水煎服。<br />
<br />
　　黄连丸<br />
<br />
　　川黄连去须微炒，七钱五分黄柏微炒，七钱五分厚朴去皮生姜汁涂炙令香，七钱五分当归微炒，五钱干姜炮制，五钱木香勿见火，五钱地榆五钱阿胶一两研为末，炼蜜和为丸，每服二十九丸。<br />
<br />
　　第十二症<br />
<br />
　　阳触经<br />
<br />
　　妇人月水，方行一半未尽，忽然作渴，饮食生冷，阻滞不行、变成潮热，头痛或不痛，此乃大热也。切不可用补剂。宜凉血为先，用黄芩汤如神，后用血竭丸，退去积滞断根矣。<br />
<br />
　　黄芩汤<br />
<br />
　　黄芩一钱白芍一钱苍朮五分花粉一钱当归一钱川芎五分甘草二分水煎，不拘时服。<br />
<br />
　　星乌汤<br />
<br />
　　杏仁去皮二钱茯苓二钱川乌五分五味子三分半夏二钱南星二钱木香一钱粉甘草三分水煎，热服。<br />
<br />
　　第十三症<br />
<br />
　　阴触经<br />
<br />
　　妇人月水，行来已尽，腹中虚空无血，饮食生冷，变成痰气，睡卧不得，恶寒，四肢厥冷，此乃阴症也。急用星乌汤，后用丁胡三建汤。此药如经服后，若出大汗不止，必死。不治之症也。<br />
<br />
　　丁胡三建汤<br />
<br />
　　丁香二钱附子二钱胡椒姜汁一钱川乌一钱肉桂二钱天雄二钱生姜七片水煎，不拘时服。<br />
<br />
　　第十四症<br />
<br />
　　经前气痛<br />
<br />
　　妇人经前气痛，乃血海作痛，此乃实痰新血与阳血相驳。宜用红花全归散，先去瘀血出宫门，其瘀血立消，若有潮热，加凉剂二剂效矣。<br />
<br />
　　红花全归散<br />
<br />
　　红花二钱全当归二钱芫花五分赤芍一钱川芎五分牛膝二钱苏子二钱三棱一钱莪朮一钱水煎，空心温服。<br />
<br />
　　内补当归丸<br />
<br />
　　当归一两干姜一两白芍一两肉桂一两川芎一两阿胶一两熟地酒洗一两附子一两茱萸五钱甘草五钱蒲黄一两续断三两共研细末，蜜丸，盐酒送下。<br />
<br />
　　△注：内补当归九：此方用川芎，第六症中此方用杜仲。<br />
<br />
　　第十五症<br />
<br />
　　月水前来<br />
<br />
　　妇人月水前来，古云：先而行者，血热也，宜用凉剂治之。此症虽云实，亦有虚，看其虚实医治。虚者内补当归丸，实者黄芩芍药散。服之一月或半月见功矣。<br />
<br />
　　黄芩芍药散<br />
<br />
　　黄芩一钱当归一钱升麻一钱侧柏叶二钱白芍一钱蒲黄一钱生地五钱水煎服。<br />
<br />
　　第十六症<br />
<br />
　　经后腹痛<br />
<br />
　　妇人经后作痛，腹中血去尽，乃作虚疼，当审曾食姜椒鸡，及一切热物否。如食过等物，宜用清凉之剂。去虚中热，当服四物汤。<br />
<br />
　　四物汤<br />
<br />
　　当归川芎熟地白芍等分水煎，温服。<br />
<br />
　　第十七症<br />
<br />
　　带如柑水<br />
<br />
　　妇人白带，如米柑水，太阴所出，肺乃太阴是也。四物合二陈汤，服一月或半月，其白自收。忌鱼，如食，必复发矣。<br />
<br />
　　△注：肺：似当为脾。<br />
<br />
　　四物合二陈汤<br />
<br />
　　当归白芍半夏陈皮川芎熟地甘草茯苓等分水煎服。<br />
<br />
　　第十八症<br />
<br />
　　带形似鱼脑<br />
<br />
　　妇人白带，如鱼脑髓者，此乃子宫寒甚故也，血化而成。宜用龙骨丸。<br />
<br />
　　龙骨丸<br />
<br />
　　火段龙骨一两火段牡蛎一两熟地一两当归二两海螵蛸三两川芎一两茯苓一两甘草五钱山萸肉又名石枣，三两共研细末，米糊为丸，空心酒服。<br />
<br />
　　第十九症<br />
<br />
　　带下腹痛<br />
<br />
　　妇人白带，湿滞小腹疼者，此乃酒色太过，心经所出，先用泻火凉剂，后用石枣丸立效。<br />
<br />
　　石枣丸<br />
<br />
　　石枣即萸肉，二两淮山药二两花粉一两赤石脂一两龙骨一两共研细末，早米糊为丸，空心酒送下。<br />
<br />
　　第二十症<br />
<br />
　　带如妇人白带如涕水，此肾经出也。牡蛎丸 牡蛎二两青盐一两牛膝涕水 先用补肾闭涩之药，后宜用牡蛎丸。<br />
<br />
　　一两狗肾二具，晒干右药研末，用枣肉为丸，每服五十粒，空心酒送下。<br />
<br />
　　第二十一症<br />
<br />
　　白带成膜<br />
<br />
　　妇人白带，形如猪脂膜，此症伤食毒太过，血化成膜，不可燥，宜服闭白丸。<br />
<br />
　　闭白丸<br />
<br />
　　海浮石一两海螵蛸一两蔻仁一两龙骨二两赤石脂一两砂仁一两茯苓二两牡蛎二两共研细末，早米糊为丸，空心酒送下。清汤送下亦可。<br />
<br />
　　第二十二症<br />
<br />
　　经水不止<br />
<br />
　　妇人经来，如水崩不止，出有肉球，大如鸡卵，用刀剖开，内中如石，人迷昏不知人事。此症虽则惊人，无妨，可治。宜用十全大补汤法治之。<br />
<br />
　　十全大补汤<br />
<br />
　　当归二钱川芎一钱肉桂五分白芍一钱人参五分熟地二钱甘草五分白朮一钱黄耆二钱茯苓一钱水煎，空心温服，忌食生冷。<br />
<br />
　　第二十三症<br />
<br />
　　临期泄泻<br />
<br />
　　妇人月水将行，常惯泄泻，其理只究脾上养血，脾土化血，各气方生，次月经来，泄止血调。宜服苍朮砂仁丸。<br />
<br />
　　苍朮砂仁丸<br />
<br />
　　厚朴一两苍朮一两砂仁二两红豆蔻二两枳壳一两陈皮二两共研细末，早米糊为丸，清水送下。<br />
<br />
　　牛膝汤<br />
<br />
　　牛膝酒洗麝香三分乳香一钱水煎，不拘时服。<br />
<br />
　　△按：牛膝：原本无药量。<br />
<br />
　　第二十四症 血淋<br />
<br />
　　妇人经来，小便痛如刀割，此症血淋也。先用牛膝汤一剂止痛，后用海金砂丸。<br />
<br />
　　海金砂丸<br />
<br />
　　海金砂二两猪苓二两泽泻二两白朮二两车前子三两木通一两萆薢一两共研末，早米糊为丸，空心白汤送下。<br />
<br />
　　第二十五症<br />
<br />
　　经行不止<br />
<br />
　　妇人月水行来，旬日不止，此症血衰气滞。宜调血顺气丸，服下一月见效。<br />
<br />
　　调皿顺气丸<br />
<br />
　　山棱一两五灵脂醋炒一两木香三钱生地二两沉香一两小茴香三两当归二两玄胡一两川芎一两大茴香二两共研细末，早米糊为丸，空心清水送下。<br />
<br />
　　第二十六症<br />
<br />
　　经来挟带<br />
<br />
　　妇人月水，每月来二三次，更兼淋沥不止，面青，赤白带下。胶艾汤<br />
<br />
　　当归二钱熟地二钱白芍二钱川芎一钱艾叶一钱宜用胶艾汤治之。 阿胶二钱甘草一钱水煎，不拘时服。<br />
<br />
　　五虎汤<br />
<br />
　　广皮二钱甘草二钱桑皮一钱桔梗一钱苏子三钱石膏三钱知母一钱枳壳一钱水煎，不拘时服。<br />
<br />
　　第二十七症<br />
<br />
　　经来咳血<br />
<br />
　　妇人经来，吐血咳嗽，痰气急满吐红，五心烦热，乃伤生冷，又触热毒，人皆作逆经治之，故不验。治法宜用五虎汤，次紫菀汤。<br />
<br />
　　紫菀汤<br />
<br />
　　阿胶一钱桑皮一钱五味子一钱紫菀一钱杏仁一钱冬花一钱玉桔梗一钱苏子一钱贝母一钱知母一钱广陈皮五分枳实一钱水煎，临卧时服。<br />
<br />
　　玄胡散<br />
<br />
　　玄胡索四钱血余炭二钱共研细末，每服一茶匙，酒送下。<br />
<br />
　　第二十八症<br />
<br />
　　脐气不消<br />
<br />
　　妇人月水，不行数月，脐结一块，如肥皂形横过。或痛或不痛，人形瘦弱，面色青黄，饮食少进，人皆作症痛，治之不愈，宜用玄胡散，服半月，其块自消。后服沉香丸。<br />
<br />
　　沉香丸<br />
<br />
　　沉香一两小茴香二两砂仁三两玄胡四两乌药三两大茴香二两共研细末，米糊为丸，空心酒送下。<br />
<br />
　　第二十九症 蛇瘕<br />
<br />
　　妇人蛇瘕甚多，此症因五脏所生。行经月水不调，或因气血而生。饮食不调，行经前三五日，小腹痛不可忍，常常烦闷，日久小便如蛇头出，其人昏迷，不知人事，十无一救，此不治之症也。<br />
<br />
　　第三十症 龟瘕<br />
<br />
　　妇人龟瘕，其形若龟，常在腹中走动皮外。其此症百无一生，不必治也。<br />
<br />
　　第三十一症 枕瘕<br />
<br />
　　妇人枕瘕，其血结成一块，如肥皂大，或左或右走动，面青，人形瘦弱，不思饮食。此症可治，宜用三棱丸，先破其血，后进用四物汤，补其血，其病自愈。四物汤，见上十六症。<br />
<br />
　　三棱丸<br />
<br />
　　三棱三两枳壳三两香附四两槟榔三枚莪朮三两共研细末，醋糊为丸，空心清汤送下。<br />
<br />
　　第三十二症 血瘕<br />
<br />
　　妇人血瘕，其血结成块，不时通血丸 三棱一两穿山甲二两赤上冲，作痛吐痰，饮后发热，食后饱胀不消，遍身瘦弱。此病用通血丸，通其血，则安而愈。<br />
<br />
　　芍一两苏木五钱莪朮一两川芎一两刘寄奴二两红花三两芫花五钱共研细末，醋早米糊为丸，空心清水送下。<br />
<br />
　　第三十三症 气瘕<br />
<br />
　　妇人气瘕，大如鼓，皮上青筋，四肢瘦弱。饮食少进，日常作渴，或脐作痛。宜服清气丸可愈。半月见效。<br />
<br />
　　清气丸<br />
<br />
　　香附四两莱菔子八两大茴香一两砂仁二两共研细末，早米糊为丸，空心滚水送下。<br />
<br />
　　第三十四症 水瘕<br />
<br />
　　妇人水瘕，其形似孕，吐逆潮热，人皆谓有孕，至于饮食不进，方知病也。急用车水散，行其水道，待血脉和，则愈矣。<br />

                    <br>
                        <br />
　　车水散<br />
<br />
　　土狗即蝼蛄，五十枚，焙干研末，每服二匙，空心酒下。<br />
<br />
　　乌梅丸<br />
<br />
　　月石一钱雄黄一钱绿豆四十九粒乳香一钱朱砂一钱草果一钱胡椒四十丸粒木香五分共研末，乌梅肉为丸，如龙眼大，每服含化一丸，一日服三丸。<br />
<br />
　　第三十五症 积瘕<br />
<br />
　　妇人积瘕在脾，胃中如梅核隔住，胸中饱闷，口吐酸水，饮食不进，若翻胃之症。宜用乌梅丸，后服九仙夺命丹，其核自消，饮食方进。忌鱼腥煎炒。如若不忌，即刻复发。忌百日后，无妨矣。<br />
<br />
　　九仙夺命丹<br />
<br />
　　厚朴一钱豆鼓一钱茯苓一钱山楂一钱陈皮一钱苍朮一钱枳壳三钱草果一枚木香一钱共研末，滚汤送下。<br />
<br />
　　第三十六症 虾瘕<br />
<br />
　　妇人虾瘕，腹中如虾，走动皮上，肿如猪泡。人皆作浮肿治，不效。急服破积丸，其瘕立消矣。<br />
<br />
　　破积丸<br />
<br />
　　青皮一两三棱一两莪朮一两草果三两共研细末，早米糊为丸，空心酒送下。<br />
<br />
　　第三十七症 肿症<br />
<br />
　　妇人浮肿泄泻。此脾弱不能克化饮食，土不制水，不能利于膀恍，皮肤作浮肿。先要理脾消水，此病方可愈。宜用木香调胃丸。<br />
<br />
　　木香调胃丸<br />
<br />
　　木香一两粉猪苓一两草果去壳三两陈皮一两三棱一两葶苈子一两槟榔一两厚朴一两莪朮一两车前子一两砂仁二两白朮二两枳壳二两建泽泻一两共研细末，早米糊为丸。葱五根，白酒煎汤送下，一日三服。<br />
<br />
　　醉公丸<br />
<br />
　　大戟五钱三棱一两黑牵牛五钱芫花一两甘遂五钱莪朮一两江枳壳五钱大黄一两共研细末，早米糊为丸，如桐子大，每服三十丸，空心清水送下。<br />
<br />
　　第三十八症 实浮<br />
<br />
　　妇人肚大，四肢浮肿，青筋出见，大便坚实，人形瘦弱。不思饮食。用醉公丸泻之，三次后，用紧皮丸除根。<br />
<br />
　　紧皮丸<br />
<br />
　　厚朴一两香附一两青皮二两砂仁二两陈皮一两草果去壳，二两共研细末，米糊为丸，每服六十丸，空心清汤送下。<br />
<br />
　　第三十九症<br />
<br />
　　经不通<br />
<br />
　　妇人经水不通，兼寒热，皆无别症，用通经丸破其血立安。若有潮热，形体瘦弱，不可服通经丸。如服无效，且要退去潮热，生其血，方可服通经丸。<br />
<br />
　　通经丸<br />
<br />
　　水蛭五钱□虫炒，五钱牛膝三两炒荆芥一两共研细末，早米糊为丸，每服三十丸，空心酒送下。<br />
<br />
　　第四十症 痰核<br />
<br />
　　妇人血衰，胃中有痰，嗽则气逆，或左或右，头面肿，次结核，或脐上结块如杯大，不入膜，不出皮，人形瘦弱。此症宜运化为先。急用瓦龙丸，然后用铁线草，上敷六七次即消。<br />
<br />
　　瓦龙丸<br />
<br />
　　三棱一两大茴香一两海浮石一两枳壳一两莪朮一两川楝子三两瓦楞子锻五钱红花一两槟榔一两台乌药一两广陈皮一两木香一两共研细末，面糊为丸，空心服二钱。<br />
<br />
　　第四十一症 痰恶<br />
<br />
　　妇人痰恶，饮食即吐。此症皆作翻胃治之，故不效也。宜用乌梅丸除根可也。<br />
<br />
　　乌梅丸 见上三十五症。<br />
<br />
　　第四十二症<br />
<br />
　　胎气不和<br />
<br />
　　妇人胎前，受孕数月，头眩目昏，身体发热，口苦舌干，饮食即吐，此乃胎气不和，宜用和气散二三剂即安。<br />
<br />
　　和气散<br />
<br />
　　陈皮一钱小茴香一钱枳壳一钱苍朮五分砂仁一钱益智仁一钱厚朴五分木香一钱水煎温服。<br />
<br />
　　第四十三症<br />
<br />
　　胎前浮肿<br />
<br />
　　妇人胎前受孕，血气衰弱，遍身发肿，此症宜用鲤鱼汤治之。<br />
<br />
　　鲤鱼汤<br />
<br />
　　当归一钱茯苓一钱陈皮一钱白芍二钱白朮二钱加生姜一片用鲤鱼一尾，不拘大小，煎汤，取汤煎药，不拘时服。<br />
<br />
　　第四十四症<br />
<br />
　　胎前咳嗽<br />
<br />
　　妇人受孕，不拘月数多少，咳嗽气紧，不得伏卧，此症皆因胎气不足，变生此症，宜用白虎汤治之。<br />
<br />
　　△注：白虎汤：应为白虎加人参汤。<br />
<br />
　　白虎汤<br />
<br />
　　石膏甘草知母人参如热伤虚烦者，加米同煎。<br />
<br />
　　第四十五症<br />
<br />
　　胎前吐血<br />
<br />
　　妇人胎前，吐血气紧，日夜不得安卧。宜服紫菀汤治之。<br />
<br />
　　紫菀汤<br />
<br />
　　见上二十七症。<br />
<br />
　　第四十六症<br />
<br />
　　吐血热症<br />
<br />
　　妇人胎前吐血，乃吃热食大多，食火冲伤，胎气大热。急用侧柏丸治之。<br />
<br />
　　侧柏丸<br />
<br />
　　侧柏叶四两黄柏四两共研细末，炼蜜为丸。不拘时服，清汤送下。<br />
<br />
　　第四十七症<br />
<br />
　　胎前衄血<br />
<br />
　　妇人胎前，衄血不止。此症因孕母积热不散。宜用丹皮汤，其鼻红自止矣。<br />
<br />
　　丹皮汤<br />
<br />
　　丹皮三钱黄芩三钱白芍四钱水煎服下。<br />
<br />
　　第四十八症<br />
<br />
　　子悬妇人子悬症，孩儿攻心，其母昏迷，不知人事。急用调中和气丸，泄二三次立苏。<br />
<br />
　　调中和气丸<br />
<br />
　　大黄五钱枳壳四钱槟榔一钱黑丑一钱共研细末，米糊为丸，空心清汤送下。<br />
<br />
　　第四十九症<br />
<br />
　　胎前痢疾<br />
<br />
　　妇人胎前痢疾，小腹作痛，体壮盛，宜服甘连汤。若泄久，形体虚，更加生产，气紧必死。△注：气紧：气急，呼吸困难，喘促急迫。<br />
<br />
　　甘连汤<br />
<br />
　　甘草五分黄连三钱白蛇藤三钱水煎六分，空心服下。<br />
<br />
　　第五十症<br />
<br />
　　胎前跌损动红<br />
<br />
　　妇人胎前跌损，动红乃伤胎元，恶血流来不止，速急安胎止血。宜用人参安胎散治之。<br />
<br />
　　人参安胎散<br />
<br />
　　炒蒲黄五分人参五分川断五分当归一钱炒白芍一钱生地一钱川芍五分苏叶一钱金毛狗脊三钱阿胶二钱水煎七分，温服。<br />
<br />
　　第五十一症<br />
<br />
　　胎前流血<br />
<br />
　　妇人胎前流血不止，此症胎虚，则血流急，服阿胶汤治之。<br />
<br />
　　阿胶汤<br />
<br />
　　阿胶三钱当归三钱熟地一钱茯苓一钱白芍一钱地榆二钱加生姜一片水煎，空心服下。<br />
<br />
　　第五十二症<br />
<br />
　　久病妇人久病漏血，体弱无神，动血漏 胎下血，再兼生产、肚泻、必死，不治。<br />
<br />
　　第五十三症<br />
<br />
　　胎前白带<br />
<br />
　　妇人胎前白带，此症胎虚寒冷，凝涩为白带，倘日久不治，必损胎元：母子两亡。必用闭白丸。<br />
<br />
　　闭白丸<br />
<br />
　　方见上二十一症。<br />
<br />
　　第五十四症<br />
<br />
　　胎前赤带<br />
<br />
　　妇人胎前赤带，皆因吃热食大过，胎元热甚，血燥妄行。此症要凉血安胎，宜用侧柏汤。<br />
<br />
　　侧柏汤<br />
<br />
　　侧柏叶二钱白朮一钱丹皮三钱蒲黄二钱淡黄芩五钱水煎，温服。<br />
<br />
　　第五十五症<br />
<br />
　　胎前气痛<br />
<br />
　　妇人胎前，气痛难忍，此症食冷大多，毒燥气冲，胎疼，宜用和气散，倍加凉剂治之。<br />
<br />
　　和气散<br />
<br />
　　见上四十二症。<br />
<br />
　　第五十六症<br />
<br />
　　胎前泄泻<br />
<br />
　　妇人胎前，饮油腻太过，而脾胃常惯泄泻。此症因脾弱，不能克化油腻，故此作泻。宜服平胃散。<br />
<br />
　　△注：饮：当为食。<br />
<br />
　　平胃散<br />
<br />
　　苍朮二钱陈皮一钱厚朴一钱甘草五分加姜枣，煎服。<br />
<br />
　　第五十七症<br />
<br />
　　胎前感寒<br />
<br />
　　妇人胎前感寒，邪气冲胎，遍体骨痛，潮热头痛。宜用乌药顺气汤，发散寒邪，其气自苏，病即愈。<br />
<br />
　　乌药顺气汤<br />
<br />
　　乌药二钱麻黄五分甘草二分陈皮一钱白芷一钱僵蚕二钱枳壳二钱加葱一根，姜三片，煎服。<br />
<br />
　　通关散<br />
<br />
　　牙皂一钱细辛三分原麝一分共研细末，吹入鼻内。<br />
<br />
　　第五十八症<br />
<br />
　　胎前中风<br />
<br />
　　妇人胎前中风，牙关紧闭，不知人事。先用通关散吹入鼻中，自然苏苏，后用挑风汤治之。<br />
<br />
　　挑风汤<br />
<br />
　　白朮一钱白藓皮二钱麻黄五分杏仁二钱川芎五分云茯苓一钱甘草二分当归二钱独活五分青防风二钱加大枣、生姜，水煎服。<br />
<br />
　　第五十九症<br />
<br />
　　胎前咽痛<br />
<br />
　　妇人胎前咽痛，此症因因胃中积热，兼有痰气。宜防风升麻汤治之。<br />
<br />
　　防风升麻汤<br />
<br />
　　防风二钱升麻二钱桔梗二钱甘草二分水煎服。<br />
<br />
　　第六十症<br />
<br />
　　胎前发疟<br />
<br />
　　妇人胎前，寒热往来，宜用安胎除寒，草果护胎丸治之。<br />
<br />
　　草果护胎丸<br />
<br />
　　草果四两黄芩五两青皮五钱槟榔三两共研细末，米糊为丸，空心开水送下。<br />
<br />
　　第六十一症<br />
<br />
　　胎前漏红<br />
<br />
　　妇人胎前漏红，每月应期似行经，人皆作月水，治之不验。宜服小乌金丸，不一月即效。<br />
<br />
　　小乌金丸<br />
<br />
　　海金砂二两，锻防风二两小茴香二两百草霜一两真川朴一两当归二两苍朮一两侧柏叶一两僵蚕一两川芎一两共研末，面糊为丸，空心开水送下。<br />
<br />
　　第六十二症<br />
<br />
　　胎前发晕<br />
<br />
　　妇人胎前发晕。此症因血荫胎，缺少神气故也。宜用八珍汤，扶养神气为主治之。<br />
<br />
　　△注：荫：护也。<br />
<br />
　　八珍汤<br />
<br />
　　当归二钱白朮一钱人参一钱地黄一钱黄耆二钱甘草三分白芍一钱川芎一钱加大枣一枚，水煎，不拘时服。<br />
<br />
　　△注：黄耆：八珍汤应为茯苓，此另是一方。<br />
<br />
　　第六十三症<br />
<br />
　　胎前作渴<br />
<br />
　　妇人胎前作渴，此症因三焦火旺，血少故也，宜用春泽汤加黄柏，服之见效。<br />
<br />
　　春泽汤<br />
<br />
　　猪苓二钱桂枝一钱泽泻二钱白朮一钱茯苓二钱党参二钱水煎，温服。<br />
<br />
　　第六十四症<br />
<br />
　　胎前损身<br />
<br />
　　妇人胎前，三五个月漏红。起一二日，犹可安胎，如三四日，其胎必损，胎难安矣。用蓝石散打下。<br />
<br />
　　蓝石散<br />
<br />
　　滑石不拘多少，用蜜、麻油、白滚汤各半盅。调服即下。<br />
<br />
　　第六十五症<br />
<br />
　　子痫<br />
<br />
　　妇人胎前大热，不知人事，时发时愈，此名子痫。宜用小紫胡汤，退其潮热，镇其心神，病即全愈。<br />
<br />
　　小柴胡汤<br />
<br />
　　柴胡二钱黄芩二钱半夏二钱甘草五分人参五分加姜枣水煎，温服。<br />
<br />
　　第六十六症<br />
<br />
　　转胞<br />
<br />
　　妇人胎前小便不通，此症名为转胞。别人皆用利法，决不臻效。宜用八味丸，小便即通。<br />
<br />
　　八味丸<br />
<br />
　　淮山药一两茯苓一两萸肉一两泽泻二两制附子一两熟地一两丹皮二两桂心五钱共研细末，用蜜为丸，空心滚水送下。<br />
<br />
　　第六十七症<br />
<br />
　　气闭<br />
<br />
　　妇人胎前小便不通，此症乃因气弱，名为气闭。宜用海金砂丸治之。<br />
<br />
　　海金砂丸<br />
<br />
　　海金砂二两猪苓二两泽泻二两白朮二两潼木通一两萆薢一两共研末，米糊为丸，空心清水送下。此方该用车前子，惟因能堕胎，故不用。<br />
<br />
　　第六十八症<br />
<br />
　　胎前精神困倦<br />
<br />
　　妇人胎前，精神困倦，面青内兼风邪，饮食不思，贪睡，宜用四物汤则安。<br />
<br />
　　四物汤 见第十六症。<br />
<br />
　　第六十九症<br />
<br />
　　胎前虚热<br />
<br />
　　妇人胎前，初受孕时大热，服凉药更甚热，此症胎虚热故也。宜用四物汤，再加人参、附子各一钱，共水煎服。<br />
<br />
　　四物汤<br />
<br />
　　四物汤，再加人参、附子各一钱，共水煎服<br />
<br />
　　第七十症<br />
<br />
　　胎前盗汗<br />
<br />
　　妇人胎前，出盗汗不止，宜服牡蛎散治之。<br />
<br />
　　牡蛎散<br />
<br />
　　牡蛎二钱麦冬一钱甘草二分麻黄根二分共研末，清汤送下。<br />
<br />
　　第七十一症<br />
<br />
　　胎前胁痛<br />
<br />
　　妇人胎前胁痛，昼夜不安，用茴角散。<br />
<br />
　　茴角散<br />
<br />
　　玄胡索三钱茴角三钱，即小茴香共研末。每服酒调一匙，忌食煎炒热物。<br />
<br />
　　第七十二症<br />
<br />
　　胎前痰气多<br />
<br />
　　妇人胎前，痰气多者，此症因三焦火胜，故痰气盛，宜用竹沥汤，火降则痰消矣。<br />
<br />
　　竹沥汤<br />
<br />
　　竹沥水冲，服之能消。<br />
<br />
　　第七十三症<br />
<br />
　　胎前内吹<br />
<br />
　　妇人胎前乳肿，此症名为内吹。初起宜用皂角散，如日久生脓，必用穿方。<br />
<br />
　　△注：穿方：即消蚀排脓之方。<br />
<br />
　　皂角散<br />
<br />
　　皂角刺七钱烧灰，用酒调服，每服一二钱，消，即止。<br />
<br />
　　第七十四症<br />
<br />
　　胎前耳鸣<br />
<br />
　　妇人胎前耳鸣，此症名为肾虚，更兼气闭，宜服麝盐散。<br />
<br />
　　△注：名：当为“多”字，形近而误。<br />
<br />
　　麝盐散<br />
<br />
　　麝壳一钱，即原麝壳青盐二钱共研末，空心烧酒调服。<br />
<br />
　　第七十五症<br />
<br />
　　胎前头风痛<br />
<br />
　　妇人胎前头风痛，不可服药，恐伤其胎，宜用雄黄散吹入鼻内。<br />
<br />
　　雄黄散<br />
<br />
　　细辛五钱蒿本五钱川芎一钱麝香一钱雄黄一钱川乌一钱共研细末，每次吹人鼻中少许，其痛即止。<br />
<br />
　　第七十六症<br />
<br />
　　胎前遍身生疮<br />
<br />
　　妇人胎前，遍身生疮，此症乃因内受风热之故。宜用首乌散。<br />
<br />
　　△注：内：当为"外"。<br />
<br />
　　首乌散<br />
<br />
　　首乌一钱威灵仙一钱苦参一钱荆芥二钱胡麻一钱石直蒲一钱用水煎服。<br />
<br />
　　第七十七症<br />
<br />
　　胎前大便<br />
<br />
　　妇人胎前，大便不定其数，每日或六七次者，此症因大肠经数多 火发燥，宜用枳壳汤见效。<br />
<br />
　　枳壳汤<br />
<br />
　　枳壳二钱煎汤，空心温服，不数次即逾。<br />
<br />
　　第七十八症<br />
<br />
　　胎前腰痛<br />
<br />
　　妇人胎前腰辱、此症乃因风湿所伤。宜用鹿角酒，去湿消风即愈。<br />
<br />
　　鹿角酒<br />
<br />
　　用鹿角一段，火上炙熟，酒浸七次服之。<br />
<br />
　　第七十九症<br />
<br />
　　胎前里急后重<br />
<br />
　　妇人胎前，里急后重，此症因泄久；伤食热物，故得此病。宜用枳连汤，降去大肠火毒即安。<br />
<br />
　　枳连汤<br />
<br />
　　枳壳五钱黄连三钱水煎，空心服下。<br />
<br />
　　第八十症<br />
<br />
　　胎前咳嗽腹中有块<br />
<br />
　　妇人胎前咳嗽，腹内有块作痛，宜用五虎汤，顺气化痰，安胎无事。<br />
<br />
　　五虎汤<br />
<br />
　　方见上二十七症。<br />
<br />
　　第八十一症<br />
<br />
　　胎前脚气<br />
<br />
　　妇人胎前，脚气吊痛不可忍，此症因元气虚，血少兼风邪，宜用乌药顺气散，行气止痛。<br />
<br />
　　乌药顺气散<br />
<br />
　　方见上五十七症。<br />
<br />
　　芎归汤<br />
<br />
　　川芎二钱当归一两生姜三片水煎，温服，临用入酒下更好。<br />
<br />
　　第八十二症<br />
<br />
　　新产昏迷<br />
<br />
　　妇人新产，以至昏迷，不知人事。此症初产，不可妄投药剂。宜用芎归汤，若有汗，宜用归耆汤。<br />

                    <br>
                        <br />
　　归耆汤<br />
<br />
　　当归二两黄耆一两生姜三片水煎服。黄耆恐气逼，用时须当斟酌。<br />
<br />
　　第八十三症<br />
<br />
　　产后胎衣不下<br />
<br />
　　妇人产后，胎衣不下，当审胎衣。在脐下硬痛者，易治，宜用红花散，若在上胸饱满，气凑必死。<br />
<br />
　　红花散<br />
<br />
　　红花一两牛膝一两苏木八钱生白酒煎八分，温服。<br />
<br />
　　第八十四症<br />
<br />
　　产后恶血不尽<br />
<br />
　　妇人产后，恶血不尽，腹中作痛，或潮热，宜用红花全归散。<br />
<br />
　　红花全归散<br />
<br />
　　方见上十四症。<br />
<br />
　　第八十五症<br />
<br />
　　产后血尽虚痛<br />
<br />
　　妇人产后血尽，腹中虚痛，身发潮热，是虚热也。宜用乌药四物汤，治之则愈。<br />
<br />
　　乌药四物汤<br />
<br />
　　乌药乳香没药小茴香当审曾食炒鸡姜椒否，如然，加黄连、枳壳。<br />
<br />
　　第八十六症<br />
<br />
　　产后恶寒发热<br />
<br />
　　妇人产后，恶寒发热，此症外感内伤，宜用补血散，去其风邪，后服五积散。<br />
<br />
　　补血散<br />
<br />
　　当归二钱肉苁蓉二钱附子一钱川芎一钱白芍一钱茯苓一钱甘草五分酒煎，空心服下。<br />
<br />
　　五积散<br />
<br />
　　厚朴姜汁制，一钱枳壳一钱苍朮米柑水浸炒，五分川芎五分肉桂五分桔梗五分干姜五分陈皮一钱甘草五分白芍一钱茯苓一钱半夏制，一钱加生姜三片，水煎七分，温服。<br />
<br />
　　八珍汤<br />
<br />
　　方见上六十二症。<br />
<br />
　　第八十七症<br />
<br />
　　产后潮热<br />
<br />
　　妇人产后潮热，当审虚实。降生之际，血尽发热，乃是虚热，当服八珍汤。若食炒鸡姜椒之物，此虚中有热，加枳壳、黄连。如实热，用红花当归散治之。<br />
<br />
　　红花全归散<br />
<br />
　　见上十四症。<br />
<br />
　　第八十八症<br />
<br />
　　产后泄痢<br />
<br />
　　妇人产后泄痢，腹中作痛。若无气紧，体盛者，宜用甘连汤。若人衰弱，气紧必死。<br />
<br />
　　甘连汤 方见上四十九症。<br />
<br />
　　第八十九症<br />
<br />
　　产后血气痛<br />
<br />
　　妇人产后二三日，血气刺痛，宜用红花散加乳香、没药、五灵脂、小茴香。若吃热物、有热毒，加黄连、枳壳。<br />
<br />
　　红花散 方见上八十三症。<br />
<br />
　　第九十症<br />
<br />
　　产后气紧<br />
<br />
　　妇人产后，气紧泄泻，大热作渴，世无此病，百死一生，不治也。<br />
<br />
　　第九十一症<br />
<br />
　　产后舌黑<br />
<br />
　　妇人产后，舌黑口干。此症用春泽汤后，生津者可治。若服后无津，乃必死之症也，难治矣。<br />
<br />
　　春泽汤 方见上六十二症。<br />
<br />
　　第九十二症<br />
<br />
　　产后浮肿<br />
<br />
　　妇人产后浮肿，气急泄痢必死。若无此症，可进七皮五子饮。<br />
<br />
　　七皮五子饮<br />
<br />
　　姜皮二钱陈皮二钱大腹皮二钱五加皮二钱青皮二钱丹皮二钱茯苓皮二钱五味子一钱苏子一钱杏子一钱车前子一钱葶苈子一钱水煎，温服。<br />
<br />
　　第九十三症<br />
<br />
　　产后泄泻瞻语<br />
<br />
　　妇人产后，泄泻谵语，潮热，恶血攻心。此症上盛下虚，必死，治之不效也。<br />
<br />
　　通关散 方见上五十八症。<br />
<br />
　　第九十四症<br />
<br />
　　产后中风<br />
<br />
　　妇人产后中风，忽然牙关紧闭，不知人事。急用通关散，吹入鼻中，通其关窍。后进乌星汤。<br />
<br />
　　乌星汤<br />
<br />
　　杏仁一钱姜半夏一钱制南星一钱木香一钱甘草三分五味子八粒制川乌一钱茯苓一钱水煎，温服。<br />
<br />
　　第九十五症<br />
<br />
　　产后大便不通<br />
<br />
　　妇人产后，大便不通，皆因气急，治故不效。有痰积，饮食如常，用胜红丸。若泄三次，气消卧安则效矣。<br />
<br />
　　胜红丸<br />
<br />
　　巴豆八粒百草霜一钱共研末，饭为丸，葱汤送下七八丸。<br />
<br />
　　醉公丸 方见上三十八症。<br />
<br />
　　理脾顺气丸<br />
<br />
　　方见上四症。<br />
<br />
　　第九十六、七症<br />
<br />
　　产后蛊肿<br />
<br />
　　妇人产后蛊肿，四肢不浮，肚大青筋，如大便硬，用醉公丸通泄后，进理脾顺气丸。如大便滑泄，宜用木香调胃散。<br />
<br />
　　木香调胃散<br />
<br />
　　方见上三十七症。<br />
<br />
　　第九十八症<br />
<br />
　　产后血来不止<br />
<br />
　　妇人产后血来不止，漏下如牛膜片者，此症虽凶而可治也。<br />
<br />
　　阿胶汤<br />
<br />
　　方见上五十一症。<br />
<br />
　　第九十九症<br />
<br />
　　产后血流不止<br />
<br />
　　妇人产后血流，或一月半月不止，宜用天台散则效。<br />
<br />
　　天台散<br />
<br />
　　乌药研细末好酒，空心服。<br />
<br />
　　△注：乌药：原本无药量。<br />
<br />
　　第一百症<br />
<br />
　　产后子宫突出<br />
<br />
　　妇人产后，子宫突出，此症宜用鲤鱼扬即愈。<br />
<br />
　　鲤鱼汤 方见上四十三症。<br />
<br />
　　第一○一症<br />
<br />
　　产后尿胞突出<br />
<br />
　　妇人产后尿胞突出，宜用黄蜡膏。<br />
<br />
　　黄蜡膏<br />
<br />
　　黄蜡二钱白矾二两清油一两上药溶化，调敷治之。<br />
<br />
　　第一○二症<br />
<br />
　　产后咳嗽气急<br />
<br />
　　妇人产后，咳嗽气急，此症血化成痰，宜用导痰汤治之。<br />
<br />
　　导痰汤<br />
<br />
　　制半夏一钱甘草五分茯苓一钱制南星二钱枳壳二钱用水煎服。<br />
<br />
　　第一○三症<br />
<br />
　　产后漏黄水<br />
<br />
　　妇人产后一月，漏黄水不止，此乃血衰之故，宜服补血汤。补血汤 方见上八十六症。<br />
<br />
　　第一○四症<br />
<br />
　　产后吐血<br />
<br />
　　妇人产后吐血，因食姜椒热物大多之故，宜用地黄汤治之。<br />
<br />
　　地黄汤<br />
<br />
　　生地黄三两捣汁，服之可愈。<br />
<br />
　　第一○五症<br />
<br />
　　产后<br />
<br />
　　吐血不止妇人产后吐血不止，有两症，有冷有热。冷进四物汤，方见上十六症。热进黄连汤。<br />
<br />
　　黄连汤 黄连陈茶用水煎服。<br />
<br />
　　第一○六症<br />
<br />
　　产后自泄<br />
<br />
　　妇人产后自泄，此是脾泄。宜用四物汤加法。<br />
<br />
　　四物汤加法<br />
<br />
　　当归川芎熟地诃子粟壳白朮肉果白芍煎服。<br />
<br />
　　第一○七症<br />
<br />
　　产后小便不利妇人产后，小便闭涩，是血滞水道，须散其应，宜服牛膝汤。<br />
<br />
　　牛膝汤<br />
<br />
　　牛膝浸酒，三两麝香二分乳香一钱煎汤温服。<br />
<br />
　　第一○八症<br />
<br />
　　产后头痛<br />
<br />
　　妇人产后单头痛，此血虚也，宜用十全大补汤。<br />
<br />
　　十全大补汤<br />
<br />
　　方见上二十二症。<br />
<br />
　　第一○九症<br />
<br />
　　产后双脚痛<br />
<br />
　　妇人产后，双脚痛不可忍者，乃下血虚也。下元清冷，寒邪入骨。宜用乌药顺气散加法。<br />
<br />
　　乌药顺气散加法<br />
<br />
　　乌药一钱僵蚕一钱桔梗一钱江枳壳一钱天麻一钱白芷五分川芎五分干姜五分石南藤生，一钱乳香五分陈皮五分麻黄五分甘草二分桑寄生一钱葱头带根，一根加姜三片，用水煎服。<br />
<br />
　　第一一○症<br />
<br />
　　产后咽痛<br />
<br />
　　妇人产后咽痛，此肺经伤寒，且有痰涎攻上，喉中作痛，宜用甘桔汤。<br />
<br />
　　甘桔汤<br />
<br />
　　甘草二钱桔梗一两水煎服<br />
<br />
　　第一一一症<br />
<br />
　　产后肿痛<br />
<br />
　　妇人产后临门肿，是初生伤痛也，宜用莲蓬汤。<br />
<br />
　　△注：临门：产门。<br />
<br />
　　莲蓬汤<br />
<br />
　　莲蓬壳烧灰煎水洗之即消。<br />
<br />
　　第一一二症<br />
<br />
　　产后耳鸣<br />
<br />
　　妇人产后耳鸣，此症因肾虚也，用猪腰丸。<br />
<br />
　　猪腰丸<br />
<br />
　　猪腰二个青盐二钱共捣烂蒸熟，晒干为丸，空心用酒送下五十丸。<br />
<br />
　　第一一三症<br />
<br />
　　产后吐痰血丝<br />
<br />
　　妇人产后吐痰，兼有血丝，此症胃火冲上，宜服五虎汤。<br />
<br />
　　五虎汤 方见上二十七症。<br />
<br />
　　第一一四症<br />
<br />
　　产后脐下结块<br />
<br />
　　妇人产后，脐下结块，如杯大，作痛，不思饮食，此血热也，宜服玄胡散。<br />
<br />
　　玄胡散 方见上二十八症。<br />
<br />
　　第一一五症<br />
<br />
　　产后血从大便<br />
<br />
　　妇人产后，血从大便出者，此因伤食热毒，不能消血，宜用解毒散。<br />
<br />
　　解毒散<br />
<br />
　　黄连黄芩黄柏黑山栀各等分水煎，温服。<br />
<br />
　　第一一六症<br />
<br />
　　产后失音<br />
<br />
　　妇人产后失音，此症因风入肺，又伤热毒，宜用解毒连翘汤。<br />
<br />
　　解毒连翘汤<br />
<br />
　　连翘二钱枳壳二钱牛蒡子一两水煎服。<br />
<br />
　　第一一七症<br />
<br />
　　产后噫语<br />
<br />
　　妇人产后噫语，不能认人，因心虚血少故也，宜用远志汤则安。<br />
<br />
　　远志汤<br />
<br />
　　当归二钱熟地二钱茯神二钱丹参三钱白芍药一钱菖蒲一钱枣仁一钱远志一钱川芎五分水煎服，加珍珠、琥珀、朱砂。<br />
<br />
　　第一一八症<br />
<br />
　　产后盗汗<br />
<br />
　　妇人产后盗汗，此症是大虚也，宜用牡蛎汤。<br />
<br />
　　牡蛎汤<br />
<br />
　　牡蛎一钱黄耆一钱麦冬一钱麻黄根三分研末，白汤送下。<br />
<br />
　　第一一九症<br />
<br />
　　产后夜出冷汗<br />
<br />
　　妇人产后，夜出冷汗，不能合眼，乃血衰体虚故也，宜用十全大补汤。<br />
<br />
　　十全大补汤<br />
<br />
　　方见上二十二症。<br />
<br />
　　第一二○症<br />
<br />
　　难产死胎不下<br />
<br />
　　妇人难症，死胎死在腹中，不能下者，宜用斩烂散打下之。<br />
<br />
　　胎死者，何以知之？如产母面青脚青，其胎死矣。如不青不黑，指甲纯红，胎犹不死也。<br />
<br />
　　斩烂散<br />
<br />
　　肉桂白芍滑石斑螫各等分水煎服。<br />
<br />
　　<br />

                    </div></div><hr><script charset='utf-8' src='../js/footer.js'></script></body></html>