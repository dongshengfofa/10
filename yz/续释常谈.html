<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法续释常谈' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>续释常谈</center></div><div class='fo'><center>经文出处:来自殆知阁</center><br/><br>
                        续释常谈　宋  龚熙正<br />
　　<br />
　　御前<br />
　　<br />
　　后漠蔡邕独断天子所在曰御前<br />
　　<br />
　　面折<br />
　　 <br />
　　汉王陵传陈平曰于面折庭争臣不如君汲黯传黯为人惟倨少礼面折不能容人之过公孙弘传每朝会议开陈其端使入主自择不肯面折庭争<br />
　　<br />
　　下官<br />
　　<br />
　　通典曰宋孝武帝多积忌诸国史人于本国者不得称臣而称下官事在孝武帝纪中也一说者云称臣者通称为梁武帝史改臣为下官<br />
　　<br />
　　陛下<br />
　　<br />
　　汉高祖纪注王者世有执兵陈于阶陛之侧陛下者郡臣尊至严之意也<br />
　　<br />
　　计较<br />
　　<br />
　　三国志孙坚传坚夜驰见袁术画地计较<br />
　　<br />
　　姨夫<br />
　　元氏小叔与侄大渊书云吾时在凤翔每借书与齐仓曹家徒步执陆姨夫师受<br />
　　<br />
　　相门有相<br />
　　 <br />
　　按南史王询召见文德殿上目送之谓来弁曰可为相门有相<br />
　　<br />
　　将门有将<br />
　　<br />
　　王镇恶传宋武帝曰镇恶王猛孙所谓将门有将<br />
　　<br />
　　郎君<br />
　　<br />
　　世说诸葛瑾为豫州遣别驾诣台语云小儿恪知谨卿可以语速连往诣恪恪不与相见后相遇别驾唤恪咄咄郎君云<br />
　　<br />
　　半子<br />
　　<br />
　　唐回纥传咸安公主下嫁可汗上书恭甚其书昔为兄弟今为半子也<br />
　　<br />
　　小姑<br />
　　<br />
　　古乐府焦仲卿妻词云却与小姑别泪落连珠子<br />
　　<br />
　　令弟<br />
　　<br />
　　文选谢灵运从弟惠连云末路值令弟酬问开颜披心<br />
　　<br />
　　姑夫<br />
　　<br />
　　五代史石敬瑭入篡时皇后云姑夫<br />
　　<br />
　　妹婿<br />
　　<br />
　　三辅决录赵岐娶马续女宗姜为妻续兄子融岐曰妹婿之故屈志于融<br />
　　<br />
　　弟妇    <br />
　　    <br />
　　弟谈数王询祖曰唯觉妹夫疏于弟妇<br />
　　<br />
　　先辈<br />
　　<br />
　　世说王子敬问谢公休何如庾公谢殊不受答曰先辈初无论又人有问太傅子敬可是先辈谁比谢曰阿敬近撮王刘之标<br />
　　<br />
　　火伴<br />
　　 <br />
　　古木兰词云出门见火伴<br />
　　<br />
　　家属<br />
　　<br />
　　孔毅父杂说前漠西域传屯田轮台募民壮健累重敢涉者诣田所注累重谓妻子家属也<br />
　　<br />
　　丫头<br />
　　<br />
　　刘宾客寄赠小樊诗云花面丫头十三四春来绰约向人时<br />
　　<br />
　　小家子<br />
　　 <br />
　　殷云小说李膺州县聂季保小家子不敢见膺<br />
　　<br />
　　打草惊蛇<br />
　　<br />
　　主簿贪贿干鲁鲁乃判曰汝虽打草吾已惊蛇<br />
　　<br />
　　乞儿<br />
　　<br />
　　汉官仪曰张衡云明帝临轩雍历二府光观壮丽而太尉府独卑陋显宗东顾叹息曰椎牛纵酒勿令乞儿为宰<br />
　　<br />
　　檀郎<br />
　　  <br />
　　李商隐诗传道门庭旧未行今朝歌管属檀郎李贺诗檀郎眠何处<br />
　　<br />
　　妳妳<br />
　　 <br />
　　焦仲卿妻古诗云阿母曰媒人贫贱有此女始适还家门又云阿母谢媒人女子先有誓又云媒人下床子诺诺复妳妳<br />
　　<br />
　　陪酒陪歌<br />
　　<br />
　　释仲殊花品序每岁禁烟前后置酒馔以待来宾赏花者不问亲疏谓之看花局故俚语云弹琴种花陪酒陪歌<br />
　　<br />
　　暖寒之具<br />
　　<br />
　　开元天宝遗事巨豪王元宝每至冬月大雪之际令仆夫自本坊巷口扫雪为径路躬亲至坊前之巷揖宾客就本家具酒炙宴乐之为暖寒之具<br />
　　<br />
　　书手<br />
　　<br />
　　报应记宋术士淮人应明经举元和至河阴县因疾病废业为盐铁院书手<br />
　　<br />
　　阿妳<br />
　　 <br />
　　李商隐杂纂七不称意内云少阿妳<br />
　　<br />
　　村气<br />
　　<br />
　　刘餗隋唐嘉话薛万彻尚丹阳公主太宗尝谓人曰此乃薛驸马村气也<br />
　　<br />
　　客气<br />
　　<br />
　　左传定公八年阳虎入尽客气也南史宋尚书左丞荀赤松奏颜延之启云高自比拟合客气虚张<br />
　　<br />
　　干事<br />
　　   <br />
　　南史沈文学传宋明帝就褚彦回求一干事人为晋平王之上佐<br />
　　<br />
　　后生子<br />
　　   <br />
　　鲍明远少年时至衰老行篇云寄语后生子作乐当及春今俗少年者呼为后生子士往往笑之不谓此乃古语而人尚用之也<br />
　　<br />
　　<br />

                    </div></div><hr><script charset='utf-8' src='../../js/footer.js'></script></body></html>