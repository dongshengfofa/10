<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法罗氏会约医镜' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>罗氏会约医镜</center></div><div class='fo'><center>经文出处:来自殆知阁</center><br/><br>
                        罗氏会约医镜 清 罗国纲<br />
　　<br />
　　自序<br />
　　<br />
　　凡例<br />
　　<br />
　　卷之一　脉法<br />
　　一、脉法论<br />
　　二、四字脉诀<br />
　　三、二十七种脉象<br />
　　四、二十七种脉证<br />
　　五、胃脉论<br />
　　六、尺脉论<br />
　　七、论脉阴阳真假<br />
　　八、论脉虚实<br />
　　九、胃脉关病吉凶<br />
　　十、脉须辨真<br />
　　十一、脉证真假辨<br />
　　十二、从证从脉辨<br />
　　十三、脉有所忌<br />
　　十四、论脉顺逆<br />
　　十五、论一岁之中脉象不得再见<br />
　　十六、论脱阴脱阳<br />
　　十七、脉有相似宜辨<br />
　　十八、论脉阴阳生死寒热<br />
　　十九、论气血衰微脉<br />
　　二十、痈疽脉<br />
　　二十一、论脉之有神无神<br />
　　二十二、总论脉证四条<br />
　　二十三、虚实凭脉辨<br />
　　二十四、脉宜沉候<br />
　　二十五、脉以沉取为根<br />
　　二十六、老少脉异<br />
　　二十七、胎脉歌括<br />
　　<br />
　　卷之二　治法精要<br />
　　一、论人元气宜早培补<br />
　　二、论事属损伤宜自戒惧<br />
　　三、虚实真假辨<br />
　　四、治宜精一<br />
　　五、补泻有法<br />
　　六、治法从逆<br />
　　七、升阳散火滋阴降火辨<br />
　　八、君火相火论<br />
　　九、用药之法<br />
　　十、先天水火论<br />
　　十一、相火论<br />
　　十二、标本论<br />
　　十三、论内伤外感不同<br />
　　十四、论寒热<br />
　　十五、论寒热脉证有虚实真假内外之异<br />
　　<br />
　　卷之三　伤寒（上）<br />
　　一、伤寒总论<br />
　　二、伤寒脉论<br />
　　三、伤寒六经循序传变<br />
　　四、论治伤寒勿拘古方<br />
　　五、论证分表里<br />
　　六、论表里之虚实<br />
　　七、论汗证<br />
　　八、论忌汗<br />
　　九、感冒伤寒新旧发表诸方<br />
　　十、论吐证<br />
　　十一、论下证<br />
　　十二、论证当下<br />
　　十三、论证忌下<br />
　　十四、伤寒攻里诸方<br />
　　十五、论清理<br />
　　十六、论温<br />
　　十七、论补<br />
　　十八、论三阴<br />
　　十九、论伤寒中寒不同<br />
　　二十、论传经及合病并病<br />
　　二十一、论两感<br />
　　<br />
　　卷之四　伤寒（下）<br />
　　二十二、伤寒变证引言<br />
　　二十三、论伤寒目证<br />
　　二十四、论伤寒舌证<br />
　　二十五、论伤寒衄血<br />
　　二十六、论伤寒发渴<br />
　　二十七、论伤寒口疮喉肿<br />
　　二十八、论伤寒咳嗽<br />
　　二十九、论伤寒呃逆<br />
　　三十、论伤寒呕吐<br />
　　三十一、论伤寒发黄<br />
　　三十二、论伤寒腹痛<br />
　　三十三、论伤寒蓄血<br />
　　三十四、论伤寒热入血室<br />
　　三十五、论伤寒下利<br />
　　三十六、论伤寒协热下利<br />
　　三十七、论伤寒二便不通<br />
　　三十八、论伤寒发狂<br />
　　三十九、论伤寒发斑发疹<br />
　　四十、论伤寒阳厥阴厥<br />
　　四十一、论伤寒囊缩<br />
　　四十二、论伤寒撮空证<br />
　　四十三、论伤寒发喘<br />
　　四十四、论伤寒腹满<br />
　　四十五、论伤寒变温病暑病<br />
　　四十六、论伤寒劳复食复<br />
　　四十七、论伤寒虚证<br />
　　四十八、伤寒论治摘要<br />
　　四十九、论伤寒误药伤人<br />
　　五十、论伤寒用药须得佐使<br />
　　五十一、论伤寒用药须配合得宜<br />
　　五十二、论伤寒有宜从证不从脉<br />
　　五十三、论伤寒有宜从脉不从证<br />
　　五十四、伤寒脉证凶候<br />
　　<br />
　　卷之五　瘟疫<br />
　　一、论瘟疫与伤寒不同治法亦异<br />
　　二、论瘟疫治法<br />
　　三、论汗宜缓<br />
　　四、论下宜急<br />
　　五、论下法权变<br />
　　六、论应下诸症<br />
　　七、论下后脉证变幻<br />
　　八、论瘟疫痞满<br />
　　九、论瘟疫呕吐<br />
　　十、论瘟疫蓄血<br />
　　十一、论瘟疫发黄<br />
　　十二、论瘟疫自汗<br />
　　十三、论瘟疫盗汗<br />
　　十四、论瘟疫发斑<br />
　　十五、论瘟疫解后调理<br />
　　十六、论瘟疫下格上呕<br />
　　十七、论瘟疫大便泄泻闭结二证<br />
　　十八、论疫病小便杂症<br />
　　十九、论瘟疫蛔厥<br />
　　二十、论瘟疫呃逆<br />
　　二十一、论瘟疫饮水<br />
　　二十二、论瘟疫阳证似阴<br />
　　二十三、论瘟疫投凉药之害<br />
　　<br />
　　卷之六　杂证<br />
　　一、论头痛<br />
　　脉候<br />
　　二、论面病<br />
　　三、论眼目<br />
　　四、论鼻证<br />
　　五、论耳病<br />
　　六、论口病<br />
　　附：论舌病<br />
　　<br />
　　卷之七　杂证<br />
　　七、论齿牙<br />
　　八、论咽喉<br />
　　九、论声喑<br />
　　十、论胁痛<br />
　　十一、论腰痛<br />
　　脉息<br />
　　十二、论眩晕<br />
　　十三、论不寐<br />
　　十四、论腹痛<br />
　　腹痛脉理<br />
　　十五、论霍乱<br />
　　脉症吉凶<br />
　　<br />
　　卷之八　杂证<br />
　　十六、论反胃噎膈<br />
　　论脉<br />
　　死症<br />
　　十七、论痞满<br />
　　十八、论恶心<br />
　　十九、论脾胃<br />
　　二十、论痰饮<br />
　　脉候<br />
　　二十一、论积聚<br />
　　脉候<br />
　　二十二、论、瘕、、痞、癖等症<br />
　　<br />
　　卷之九　杂证<br />
　　二十三、论咳嗽<br />
　　脉候<br />
　　二十四、论喘、促、哮三证<br />
　　脉论<br />
　　二十五、论肿胀<br />
　　脉候<br />
　　死证<br />
　　二十六、论失血<br />
　　论脉<br />
　　<br />
　　卷之十　杂证<br />
　　二十七、论痢疾<br />
　　论脉<br />
　　死证<br />
　　二十八、论疟疾<br />
　　脉候<br />
　　二十九、论真中风似中风<br />
　　脉候<br />
　　三十、论怔忡、惊悸、恐惧、健忘<br />
　　脉侯<br />
　　三十一、论泄泻<br />
　　三十二、论呕吐<br />
　　<br />
　　卷十一　杂证<br />
　　三十三、论黄胆<br />
　　三十四、论痹证<br />
　　三十五、论便血<br />
　　三十六、论小便不通<br />
　　附：论小便不禁<br />
　　三十七、论淋癃<br />
　　三十八、论阳痿<br />
　　三十九、论脱肛<br />
　　四十、论瘰<br />
　　<br />
　　卷十二　杂证<br />
　　四十一、论痔漏<br />
　　四十二、论癫狂<br />
　　附：论邪祟<br />
　　四十三、论三消<br />
　　四十四、论汗证<br />
　　治汗备要<br />
　　论汗出凶证<br />
　　四十五、论痉证<br />
　　附：劳风风搐各经兼证<br />
　　四十六、论暑证<br />
　　四十七、论湿证<br />
　　四十八、论燥证<br />
　　四十九、论火证<br />
　　<br />
　　卷十三　杂证<br />
　　五十、论疝<br />
　　脉候<br />
　　疝方分类<br />
　　五十一、论遗精<br />
　　五十二、论痿证<br />
　　五十三、论诸虫<br />
　　五十四、诸毒<br />
　　论蛊毒<br />
　　五十五、论脚病<br />
　　脉理<br />
　　<br />
　　卷十四　妇科（上）<br />
　　经脉门<br />
　　一、月经<br />
　　二、论经先期<br />
　　三、论经后期<br />
　　四、论经乱常<br />
　　五、论经期腹痛<br />
　　六、论经水多少<br />
　　七、论血色<br />
　　八、论经不行<br />
　　九、论崩<br />
　　十、论崩血心痛<br />
　　十一、论漏<br />
　　十二、论热入血室<br />
　　十三、论赤带白带白浊白淫<br />
　　十四、论五色带下<br />
　　十五、论瘕<br />
　　嗣育门<br />
　　十六、子嗣<br />
　　十七、论男女用药<br />
　　十八、论药各有所宜<br />
　　十九、天时地利<br />
　　二十、饮食<br />
　　胎孕门<br />
　　二十一、胎脉<br />
　　二十二、胎前调养免至堕胎<br />
　　二十三、女转男胎<br />
　　二十四、论堕胎<br />
　　二十五、安胎<br />
　　二十六、妊娠伤寒<br />
　　二十七、胎漏<br />
　　二十八、妊妇中风<br />
　　二十九、子痫<br />
　　三十、子烦<br />
　　三十一、子悬<br />
　　三十二、子肿<br />
　　三十三、子气<br />
　　三十四、子满<br />
　　三十五、子淋<br />
　　三十六、孕妇尿闭<br />
　　三十七、子鸣<br />
　　三十八、子喑<br />
　　三十九、尿血<br />
　　四十、妊妇恶阻<br />
　　四十一、妊娠腹痛<br />
　　四十二、妊妇霍乱<br />
　　四十三、妊妇泄泻<br />
　　四十四、妊妇痢疾<br />
　　四十五、妊妇咳嗽<br />
　　四十六、妊妇疟疾<br />
　　四十七、妊妇中暑<br />
　　四十八、妊妇腰痛<br />
　　四十九、妊妇失血<br />
　　五十、妊妇气喘<br />
　　五十一、妊妇悲伤<br />
　　五十二、鬼胎<br />
　　五十三、治邪祟法<br />
　　<br />
　　卷十五　妇科（下）<br />
　　胎产门<br />
　　五十四、胎产神法<br />
　　五十五、弄胎试胎<br />
　　五十六、产听自然<br />
　　五十七、难产源流<br />
　　五十八、稳婆<br />
　　五十九、产候<br />
　　六十、进饮食戒喧闹<br />
　　六十一、论生产凶证<br />
　　六十二、子死腹中<br />
　　六十三、胞衣不出<br />
　　六十四、论产门不开不闭子宫不收<br />
　　产后门<br />
　　六十五、产后脉论<br />
　　六十六、论产后调治<br />
　　六十七、论治产后仍宜因证<br />
　　六十八、产后当知<br />
　　六十九、产后忌药<br />
　　七十、产后血晕<br />
　　七十一、恶露不绝<br />
　　七十二、产后头痛<br />
　　七十三、产后腹痛<br />
　　七十四、产后胁痛<br />
　　七十五、产后腰痛<br />
　　七十六、产后身痛<br />
　　七十七、产后气喘<br />
　　七十八、产后咳嗽<br />
　　七十九、产后心涌<br />
　　八十、产后发热<br />
　　八十一、产后发狂<br />
　　八十二、产后呕逆<br />
　　八十三、产后寒热往来<br />
　　八十四、产后疟疾<br />
　　八十五、产后出汗<br />
　　八十六、产后中风<br />
　　八十七、产后伤寒<br />
　　八十八、产后浮肿<br />
　　八十九、产后不语<br />
　　九十、产后泄泻<br />
　　九十一、产后痢疾<br />
　　九十二、产后大便闭涩<br />
　　九十三、产后小便不通或短少<br />
　　九十四、产后淋证<br />
　　九十五、产后尿血<br />
　　九十六、产后遗尿不禁兼损脬漏尿<br />
　　九十七、产后大便血<br />
　　九十八、产后二便不通<br />
　　九十九、产后崩血<br />
　　一○○、产后霍乱吐泻<br />
　　一○一、产后积聚瘕块<br />
　　一○二、产后呃逆<br />
　　一○三、产后惊悸<br />
　　一○四、产后口渴<br />
　　一○五、产后蓐劳<br />
　　乳病门<br />
　　一○六、乳少<br />
　　一○七、乳病<br />
　　前阴门<br />
　　一○八、阴挺<br />
　　一○九、阴肿<br />
　　一一○、阴疮<br />
　　一一一、阴痒<br />
　　一一二、阴冷<br />
　　一一三、阴吹<br />
　　一一四、下胎断产<br />
　　<br />
　　卷十六　本草（上）<br />
　　凡列<br />
　　草部<br />
　　一、人参<br />
　　二、黄<br />
　　三、当归<br />
　　四、甘草<br />
　　五、白朮<br />
　　六、苍朮<br />
　　七、丹参<br />
　　八、沙参<br />
　　九、元参<br />
　　十、苦参<br />
　　十一、川芎<br />
　　十二、白芍药<br />
　　十三、生地黄<br />
　　十四、熟地黄<br />
　　十五、五味子<br />
　　十六、天门冬<br />
　　十七、麦门冬<br />
　　十八、款冬花<br />
　　十九、远志<br />
　　二十、羌活<br />
　　二十一、独活<br />
　　二十二、防风<br />
　　二十三、细辛<br />
　　二十四、白芷<br />
　　二十五、麻黄<br />
　　二十六、麻黄根<br />
　　二十七、葛根<br />
　　二十八、升麻<br />
　　二十九、柴胡<br />
　　三十、前胡<br />
　　三十一、紫苏<br />
　　三十二、桔梗<br />
　　三十三、大黄<br />
　　三十四、黄芩<br />
　　三十五、黄连<br />
　　三十六、胡黄连<br />
　　三十七、龙胆草<br />
　　三十八、香附<br />
　　三十九、砂仁<br />
　　四十、附子<br />
　　四十一、半夏<br />
　　四十二、南星<br />
　　四十三、贝母<br />
　　四十四、天麻<br />
　　四十五、香薷<br />
　　四十六、荆芥<br />
　　四十七、本<br />
　　四十八、怀牛膝<br />
　　四十九、车前子<br />
　　五十、泽泻<br />
　　五十一、木通<br />
　　五十二、石菖蒲<br />
　　五十三、山药<br />
　　五十四、延胡索<br />
　　五十五、白豆蔻<br />
　　五十六、草豆蔻<br />
　　五十七、草果<br />
　　五十八、肉豆蔻<br />
　　五十九、补骨脂<br />
　　六十、益智仁<br />
　　六十一、使君子<br />
　　六十二、刺蒺藜<br />
　　六十三、沙苑蒺藜<br />
　　六十四、肉苁蓉<br />
　　六十五、锁阳<br />
　　六十六、巴戟天<br />
　　六十七、胡芦巴<br />
　　六十八、菟丝子<br />
　　六十九、覆盆子<br />
　　七十、蛇床子<br />
　　七十一、仙茅<br />
　　七十二、知母<br />
　　七十三、紫菀<br />
　　七十四、葳蕤<br />
　　七十五、广木香<br />
　　七十六、藿香<br />
　　七十七、大茴香<br />
　　七十八、黄精<br />
　　七十九、蒲黄<br />
　　八十、何首乌<br />
　　八十一、牡丹皮<br />
　　八十二、艾叶<br />
　　八十三、红花<br />
　　八十四、菊花<br />
　　八十五、萆<br />
　　八十六、土茯苓<br />
　　八十七、旱莲草<br />
　　八十八、秦艽<br />
　　八十九、青蒿<br />
　　九十、金银花<br />
　　九十一、石斛<br />
　　九十二、薏苡仁<br />
　　九十三、百合<br />
　　九十四、天花粉<br />
　　九十五、栝蒌仁<br />
　　九十六、续断<br />
　　九十七、蓄<br />
　　九十八、灯芯<br />
　　九十九、白鲜皮<br />
　　一○○、益母草<br />
　　一○一、薄荷<br />
　　一○二、郁金<br />
　　一○三、姜黄<br />
　　一○四、三棱<br />
　　一○五、莪朮<br />
　　一○六、白茅根<br />
　　一○七、白前<br />
　　一○八、白薇<br />
　　一○九、白芨<br />
　　一一○、连翘<br />
　　一一一、夏枯草<br />
　　一一二、大蓟、小蓟<br />
　　一一三、旋覆花<br />
　　一一四、三七<br />
　　一一五、地榆<br />
　　一一六、瞿麦<br />
　　一一七、茵陈<br />
　　一一八、海金沙<br />
　　一一九、木贼草<br />
　　一二○、谷精草<br />
　　一二一、决明子<br />
　　一二二、青葙子<br />
　　一二三、牛蒡子<br />
　　一二四、葶苈子<br />
　　一二五、射干<br />
　　一二六、山豆根<br />
　　一二七、冬葵子<br />
　　一二八、贯众<br />
　　一二九、狗脊<br />
　　一三○、荜茇<br />
　　一三一、良姜<br />
　　一三二、紫草<br />
　　一三三、防己<br />
　　一三四、骨碎补<br />
　　一三五、钩藤<br />
　　一三六、淫羊藿<br />
　　一三七、大戟<br />
　　一三八、甘遂<br />
　　一三九、商陆<br />
　　一四○、芫花<br />
　　一四一、青黛<br />
　　一四二、王不留行<br />
　　一四三、蕤草<br />
　　一四四、苍耳子<br />
　　一四五、马兜铃<br />
　　一四六、青木香<br />
　　一四七、白蔹<br />
　　一四八、白头翁<br />
　　一四九、常山<br />
　　一五○、牵牛子<br />
　　一五一、威灵仙<br />
　　一五二、百部<br />
　　一五三、茜草<br />
　　一五四、海藻<br />
　　一五五、海带<br />
　　一五六、昆布<br />
　　一五七、蓖麻子<br />
　　一五八、凤仙花<br />
　　一五九、白附子<br />
　　一六○、天名精<br />
　　一六一、鹤风<br />
　　一六二、藜芦<br />
　　一六三、续随子<br />
　　一六四、泽兰<br />
　　一六五、蒲公英<br />
　　一六六、萱草<br />
　　一六七、山茨菇<br />
　　一六八、漏芦<br />
　　一六九、刘寄奴草<br />
　　一七○、马勃<br />
　　一七一、蕺<br />
　　一七二、孩儿茶<br />

                    <br>
                        　　一七三、败草<br />
　　一七四、蚤休<br />
　　一七五、卫矛<br />
　　一七六、马鞭草<br />
　　一七七、水萍<br />
　　一七八、茵芋<br />
　　一七九、大青<br />
　　一八○、黄药根<br />
　　一八一、荠<br />
　　一八二、山柰<br />
　　一八三、紫花地丁<br />
　　一八四、甘松香<br />
　　一八五、地肤子<br />
　　一八六、石韦<br />
　　一八七、天仙藤<br />
　　一八八、烟草<br />
　　一八九、苎麻根<br />
　　一九○、凌霄花<br />
　　一九一、景天<br />
　　一九二、芦荟<br />
　　一九三、芦茅根<br />
　　一九四、卷柏<br />
　　一九五、兰叶<br />
　　一九六、王瓜<br />
　　<br />
　　卷十七　本草（中）<br />
　　竹木部<br />
　　一九七、淡竹叶<br />
　　一九八、竹茹<br />
　　一九九、竹沥<br />
　　二○○、天竹黄<br />
　　二○一、雷丸<br />
　　二○二、荆苈<br />
　　二○三、肉桂<br />
　　二○四、桂心<br />
　　二○五、桂枝<br />
　　二○六、茯苓<br />
　　二○七、茯神<br />
　　二○八、琥珀<br />
　　二○九、松节<br />
　　二一○、柏子仁<br />
　　二一一、侧柏叶<br />
　　二一二、枸杞子<br />
　　二一三、地骨皮<br />
　　二一四、山栀子<br />
　　二一五、黄柏<br />
　　二一六、山茱萸<br />
　　二一七、杜仲<br />
　　二一八、女贞实<br />
　　二一九、桑白皮<br />
　　二二○、酸枣仁<br />
　　二二一、猪苓<br />
　　二二二、浓朴<br />
　　二二三、槟榔<br />
　　二二四、川椒<br />
　　二二五、椒目<br />
　　二二六、胡椒<br />
　　二二七、吴茱萸<br />
　　二二八、皂角<br />
　　二二九、肥皂<br />
　　二三○、棕榈<br />
　　二三一、枳实<br />
　　二三二、枳壳<br />
　　二三三、槐角<br />
　　二三四、苦楝子<br />
　　二三五、蔓荆子<br />
　　二三六、五加皮<br />
　　二三七、干漆<br />
　　二三八、蜜蒙花<br />
　　二三九、丁香<br />
　　二四○、诃子<br />
　　二四一、乌药<br />
　　二四二、乳香<br />
　　二四三、没药<br />
　　二四四、枫脂香<br />
　　二四五、大枫子<br />
　　二四六、没石子<br />
　　二四七、芜荑<br />
　　二四八、木鳖子<br />
　　二四九、巴豆<br />
　　二五○、五倍子<br />
　　二五一、百药煎<br />
　　二五二、沉香<br />
　　二五三、檀香<br />
　　二五四、降真香<br />
　　二五五、冰片<br />
　　二五六、樟脑<br />
　　二五七、苏合香油<br />
　　二五八、大腹皮<br />
　　二五九、楮实<br />
　　二六○、茶茗<br />
　　二六一、血竭<br />
　　二六二、金樱子<br />
　　二六三、郁李仁<br />
　　二六四、苏木<br />
　　二六五、辛夷<br />
　　二六六、蕤仁<br />
　　二六七、桑寄生<br />
　　二六八、杉木<br />
　　二六九、芙蓉花<br />
　　二七○、海桐皮<br />
　　二七一、樗根白皮<br />
　　二七二、榆白皮<br />
　　二七三、秦皮<br />
　　二七四、阿魏<br />
　　二七五、山茶花<br />
　　二七六、木槿<br />
　　二七七、水杨柳<br />
　　二七八、柞木枝<br />
　　二七九、石南叶<br />
　　二八○、紫荆木皮<br />
　　谷部<br />
　　二八一、粳米<br />
　　二八二、糯米<br />
　　二八三、麦芽<br />
　　二八四、神曲<br />
　　二八五、红曲<br />
　　二八六、酒<br />
　　二八七、醋<br />
　　二八八、小麦<br />
　　二八九、荞麦<br />
　　二九○、粟<br />
　　二九一、罂粟壳<br />
　　二九二、黑豆<br />
　　二九三、赤小豆<br />
　　二九四、绿豆<br />
　　二九五、白扁豆<br />
　　二九六、淡豆豉<br />
　　二九七、刀豆<br />
　　二九八、芝麻<br />
　　二九九、火麻仁<br />
　　果部<br />
　　三○○、陈皮<br />
　　三○一、青皮<br />
　　三○二、桃仁<br />
　　三○三、杏仁<br />
　　三○四、木瓜<br />
　　三○五、山楂<br />
　　三○六、乌梅<br />
　　三○七、芡实<br />
　　三○八、大枣<br />
　　三○九、莲子<br />
　　三一○、石莲子<br />
　　三一一、莲花须<br />
　　三一二、藕<br />
　　三一三、荷叶<br />
　　三一四、龙眼<br />
　　三一五、荔枝<br />
　　三一六、胡桃<br />
　　三一七、榧子<br />
　　三一八、石榴皮<br />
　　三一九、柿<br />
　　三二○、枇杷叶<br />
　　三二一、橄榄<br />
　　三二二、梨<br />
　　三二三、甘蔗<br />
　　三二四、白砂糖<br />
　　三二五、白果<br />
　　三二六、荸荠<br />
　　三二七、海松子<br />
　　菜部<br />
　　三二八、生姜<br />
　　三二九、干姜<br />
　　三三○、黑干姜<br />
　　三三一、葱<br />
　　三三二、大蒜<br />
　　三三三、韭菜<br />
　　三三四、韭子<br />
　　三三五、薤<br />
　　三三六、莱菔<br />
　　三三七、莱菔子<br />
　　三三八、白芥子<br />
　　三三九、甜瓜蒂<br />
　　三四○、芸苔<br />
　　三四一、马齿苋<br />
　　三四二、冬瓜<br />
　　三四三、西瓜<br />
　　三四四、丝瓜<br />
　　三四五、茄根<br />
　　三四六、胡荽<br />
　　三四七、苦菜<br />
　　<br />
　　卷十八　本草（下）<br />
　　金石水土部<br />
　　三四八、金箔<br />
　　三四九、铜绿<br />
　　三五○、自然铜<br />
　　三五一、铅<br />
　　三五二、黄丹<br />
　　三五三、铅粉<br />
　　三五四、雄黄<br />
　　三五五、朱砂<br />
　　三五六、水银<br />
　　三五七、轻粉<br />
　　三五八、银朱<br />
　　三五九、铁<br />
　　三六○、古钱<br />
　　三六一、生赤铜<br />
　　三六二、蜜陀僧<br />
　　三六三、硫黄<br />
　　三六四、白矾<br />
　　三六五、朴硝<br />
　　三六六、元明粉<br />
　　三六七、石膏<br />
　　三六八、滑石<br />
　　三六九、赤石脂<br />
　　三七○、紫石英<br />
　　三七一、炉甘石<br />
　　三七二、浮石<br />
　　三七三、硼砂<br />
　　三七四、砂<br />
　　三七五、瓷石<br />
　　三七六、青礞石<br />
　　三七七、花蕊石<br />
　　三七八、代赭石<br />
　　三七九、阳起石<br />
　　三八○、禹余粮<br />
　　三八一、皂矾<br />
　　三八二、胆矾<br />
　　三八三、砒霜<br />
　　三八四、锻石<br />
　　三八五、食盐<br />
　　三八六、青盐<br />
　　三八七、石蟹<br />
　　三八八、矾石<br />
　　三八九、诸水<br />
　　三九○、诸土<br />
　　三九一、伏龙肝<br />
　　三九二、百草霜<br />
　　三九三、墨<br />
　　禽兽部<br />
　　三九四、鸡<br />
　　三九五、鸭<br />
　　三九六、雁肪<br />
　　三九七、鸽<br />
　　三九八、燕尿<br />
　　三九九、雀卵<br />
　　四○○、苍鹅<br />
　　四○一、雉<br />
　　四○二、猪<br />
　　四○三、犬肉<br />
　　四○四、羊肉<br />
　　四○五、羊角<br />
　　四○六、牛肉<br />
　　四○七、黄明胶<br />
　　四○八、牛黄<br />
　　四○九、阿胶<br />
　　四一○、虎胫骨<br />
　　四一一、犀角<br />
　　四一二、羚羊角<br />
　　四一三、熊胆<br />
　　四一四、望月砂<br />
　　四一五、鹿茸<br />
　　四一六、鹿角胶<br />
　　四一七、麝香<br />
　　四一八、獭肝<br />
　　四一九、象皮<br />
　　四二○、白马溺<br />
　　四二一、驴溺<br />
　　四二二、鼠矢<br />
　　四二三、夜明砂<br />
　　鳞介鱼虫部<br />
　　四二四、龙骨<br />
　　四二五、龙齿<br />
　　四二六、龟版<br />
　　四二七、鳖甲<br />
　　四二八、穿山甲<br />
　　四二九、牡蛎<br />
　　四三○、石决明<br />
　　四三一、蛤粉<br />
　　四三二、田螺<br />
　　四三三、真珠<br />
　　四三四、海螵蛸<br />
　　四三五、蜂蜜<br />
　　四三六、露蜂房<br />
　　四三七、蝉蜕<br />
　　四三八、僵蚕<br />
　　四三九、晚蚕砂<br />
　　四四○、玳瑁<br />
　　四四一、斑蝥<br />
　　四四二、蝎<br />
　　四四三、蜈蚣<br />
　　四四四、白颈蚯蚓<br />
　　四四五、五谷虫<br />
　　四四六、白蜡<br />
　　四四七、五灵脂<br />
　　四四八、白花蛇<br />
　　四四九、蚺蛇胆<br />
　　四五○、蛇蜕<br />
　　四五一、螃蟹<br />
　　四五二、虾<br />
　　四五三、蜗牛<br />
　　四五四、水蛭<br />
　　四五五、虻虫<br />
　　四五六、蟾蜍<br />
　　四五七、蜣螂<br />
　　四五八、桑螵蛸<br />
　　四五九、蜘蛛<br />
　　四六○、虫<br />
　　四六一、蝼蛄<br />
　　四六二、瓦楞子<br />
　　四六三、鲤鱼<br />
　　四六四、鲫鱼<br />
　　四六五、鳗鲡<br />
　　四六六、鳝鱼<br />
　　四六七、蠡鱼<br />
　　四六八、青鱼胆<br />
　　四六九、石首鱼<br />
　　人部<br />
　　四七○、发灰<br />
　　四七一、人牙<br />
　　四七二、人乳<br />
　　四七三、紫河车<br />
　　四七四、脐带<br />
　　四七五、童便<br />
　　四七六、秋石<br />
　　四七七、人中白<br />
　　四七八、人中黄<br />
　　四七九、裤裆灰<br />
　　<br />
　　卷十九　儿科、疮科<br />
　　儿科<br />
　　疮科<br />
　　<br />
　　卷二十　痘科<br />
　　自序<br />
　　昔范文正有云：「不为良相，愿为良医。」诚以良相辅翼圣君，燮变理阴阳，俾群生咸安化宇；良医挽回造化，拯救困危，俾个疾悉登寿域。其权异，其济世安民之心则一也。自轩岐而下，《灵枢》《素问》之书，传于奕世，后医如仲景、河间、东垣、丹溪辈，皆能深究其理，出所心得，成一家言。凡外感内伤，业医者循而用之，每着功效。然其得力处固多，而各持己见偏误者，亦间有之。越人张景岳起而辨论，有以见此道中纯粹以精者之难其人也。（纲）何人斯，敢著书立说以误人哉？然有不容已于心者。忆自少治举子业，即好读医书，朝夕研求，意欲于世稍效一得于病患者。又思古人座右语：「绵世泽莫如为善，振家声还是读书。」余家世处湘邑，不失敦笃，而吾父孤立，昆季多人，佐家政以司课读者，纲居长，厥任尤重。因督率群弟，奋志芸窗，不数年而皆入庠序。己卯科，四弟国俊得膺多荐。已丑科，幸捷南宫，叨馆选。荷蒙皇上特恩，敕封三代。父母均享寿八旬余。生逢覃恩，邀锡封者十余年。<br />
　　<br />
　　乙巳岁，复晋赠为承德郎，而（纲）亦与焉。一门之内，恩荣四代，愧元以报，惟午夜抱惭而已。<br />
　　<br />
　　（纲）今者七旬有余，优游杖履，披览医书，随境施方，其治痼疾以登寿域者，难以数记。恐后失传，将平日所考脉法治法，得诸心而皮之手者，会约为一集。质诸高明，佥云明析简确。<br />
　　<br />
　　在深于医者，不得视为陈言；即初学人，开卷亦可朗然。其于医道，不无小补。纲是以付之梓，不数月而告成。<br />
　　<br />
　　缙绅先生，俯赐弁言，褒荣华衰。倘摘其瑕而明教之，是尤（纲）之所浓望也夫！<br />
　　<br />
　　时乾隆五十四年己酉岁孟冬月，敕封承德郎翰林院检讨加三级楚南上湘罗国纲振占氏自序<br />
　　<br />
　　凡例<br />
　　一、是书之作，因古来医书最多，且有用诗词歌赋体者，在初学固难遍阅，而浅学亦难会悟。（纲）本《内经》，兼集名言，着为是书，名之曰《会约医镜》，差去群籍之精蕴，约千百言为一二言云。<br />
　　<br />
　　一、是书各症叙论之内，必明是病属风、属寒，属表、属里，属虚、属实，属何经、何脏之类。以后照前论各方治之，不敢贻漏。<br />
　　<br />
　　一、是书本生平之心得者以立言，不敢捃摭以竞繁多，隐晦以彰深远；务令一见能解，以便取用。<br />
　　<br />
　　一、是书所载某汤某丸，必详明其症之与脉若何，未敢孟浪。汤散下有书一新字者，是（纲）照脉照症制之，屡试屡验者。<br />
　　<br />
　　一、是书所载古方新方之后，详明加减，不得谓病必无兼症。绪方之上标题数字，以便披阅，令人见是方治是病，不致误月。<br />
　　<br />
　　一、是书立论方略，必取其中正平稳，切于病症之治法者为要。诡僻之方，怪险之法，毫不敢登。<br />
　　<br />
　　一、是书于浅易之症，必虑及深远，不得仿本以贻后患。即有难措处者，亦必多方设法以救之，不忍轻置之也。<br />
　　<br />
　　一、是书于每症之后，备拣古来调治单方，详细广集。恐地分南北，有无各异；又恐荒村僻野，难以办药，势急事迫，即拣是症单方用之，取效最捷。<br />
　　<br />
　　一、是书所载单方，细为揣摩，必于脉之虚突，病之表里，俱无妨焉，方敢摘录，阅者详之。<br />
　　<br />
　　一、是书于症之宜参者，或有未便，酌以他药代之，亦不得已而变化之耳。至于牛黄、天竹黄、珊瑚、琥珀之类，虽或有之，而不甚真，用之无益，故方内不轻载焉。<br />
　　<br />
　　一、是书词句篇章，不能工雅，（纲）学浅故也。然亦只求明达，不尚虚文，阅者期我谅焉。<br />
　　<br />
　　一、是书于脉法、治法、伤寒、瘟疫、杂症、妇科、本草似为详尽；至于儿科、痘科、外科，备拣古来切要方论，无一不验者，录之以备取用。<br />
　　卷之一　脉法<br />
　　一、脉法论<br />
　　凡古今之论脉者不一，有深远而不明者，有繁多而无用者，有简略而不该者，有臆撰而背谬者，令人阅之，不惟不能朗然，且有用之而贻害者。余于此道，已阅历五十年矣，稍有所会。故自生平诊脉以来，或势危断生，或身旺断死，或断三年死，或五月、或百日、或即日死，无一之不验者。此余之心得，初非可以言传也。余于后尺脉条勉强言之，亦不过明其概耳。但规矩准绳须当明析，庶不致有误。今余备拣《内经》及历代名贤最显最约、决不可少之脉诀，录之于后，以便人取用，是由浅入深之道也。人能细意会之，亦可以无遗蕴矣。<br />
　　<br />
　　二、四字脉诀<br />
　　（四字脉诀从来久矣，兹于缺者补之，讹者正之，复加注释；文简义该，实学人之医镜也。）<br />
　　<br />
　　脉为血脉，百骸贯通。大会之地，寸口朝宗。<br />
　　<br />
　　脉者，血脉也。血脉之中，气道行焉。而经曰：「肺朝百脉，为脉之大会」。盖肺如华差，各经皆处其下也。<br />
　　<br />
　　上部为寸，中关下尺，三部九分，因人下指。<br />
　　<br />
　　上属阳，下属阴，三部九分。人长，下指稍疏；人短，下指稍密。<br />
　　<br />
　　心与胞络，左寸之中，膻中与肺，右寸所应。（膻即胸也。）<br />
　　<br />
　　二寸居上，所谓上以候上也。故凡头面、咽喉、口齿、颈项、肩背之病，皆候于此。<br />
　　<br />
　　惟胆与肝，左关脉定；胃与脾脉，属在右关。<br />
　　<br />
　　二关居中，所谓中以候中也。故凡胁肋、腹背之疾，皆候于此。<br />
　　<br />
　　膀胱及肾，左尺所认，小肠相火，属在右肾。<br />
　　<br />
　　二尺居下，所谓下以候下也。故凡腰膝、小腹、阴道、胫中之病，皆候于此。按《本经》曰：「脉之上者应上，下者应下。」自叔和云：「心与小肠合于左寸，肺与大肠合于右寸」，其谬甚矣。二肠皆下部之腑，小肠属火，火居火位，故当配于下之右，以右肾乃元阳之本也；大肠属金，金水相从，故当配于下之左，以左臂乃真阴之舍也。欲察下部之水火者，端在二尺。但二肠连胃气，故《内经》亦不言其定处。但曰大肠、小肠，皆属于胃，是又可于胃察二肠之气也。<br />

                    <br>
                        　　<br />
　　关前一分，内外所重。左为人迎，以候外因；右为气口，可辨食症。<br />
　　<br />
　　上中下，一部三分。今曰关前一分，仍在关上，但前一分耳。左谓人迎，仍在肝胆脉内。紧甚则伤风，（风中有寒。）宜发表。右谓气口，仍在脾胃脉内。紧甚则伤食，宜消导。<br />
　　<br />
　　（伤食脉于此辨。）<br />
　　<br />
　　神门属肾，而在关后；人无二脉，有死不二。<br />
　　<br />
　　经曰：「上中无脉，下部有脉，虽困无害。」以两尺属水火，为人之根本，所以称神门也。余生平断人之生死亦在于是。上二部不论，于两尺脉按之，至于将止未止之间，能滑而过指，复有和缓之意，此人虽势危，亦可以生。若两头虽动，全无神力，下不滑而过指者，两尺败矣。或即日死，或即刻死，所必然者。若两头动而无神，而指下犹有一线之滑而欲过者，或三年、或二年而止。若两头动而无神，而指下稍有一毫之滑而欲过又不能过者，或半年、或旬日而危。此古今脉诀，无有明言之者。余能会之，有欲言而不能言者，姑言其概，以俟人之神而明之也。（两头即尺之两头也。）<br />
　　<br />
　　五脏不同，各有本脉。左寸之心，浮大而散。右寸之肺，浮涩而短。肝在左中，沉而弦长。<br />
　　<br />
　　肾在左尺，沉石而濡。右关属脾，脉象和缓。右尺相火，与心同断。<br />
　　<br />
　　此言五脏平脉。必知平脉，而后知病脉也。<br />
　　<br />
　　若夫四时，亦有平脉，春弦、夏钩，（即洪。）秋毛、冬、石。脾在四季，和缓不忒。<br />
　　<br />
　　春属肝木，木性弦。夏属心火，火性洪。秋属肺金，金性轻。（故曰毛。）冬属肾水，水凝如石。土旺于四季之末，各十八日。脾土居中，其性和缓。<br />
　　<br />
　　凡诊病脉，平旦为准，虚静凝神，调息细审。<br />
　　<br />
　　经曰：「诊法常以平旦，饮食未进，气血未乱，乃可诊有过（过即病也。）之脉。」虚静其心，凝神于指，稠匀自己气息，细审病者之源，言不可忽也。<br />
　　<br />
　　一呼（气出）。一吸，（气入）。合为一息。脉来四至，平和无疑。闰以太息，五至亦宜。<br />
　　<br />
　　三至为迟，迟则为冷。六至为数，数则为热。<br />
　　<br />
　　医者一呼脉再至，一吸脉再至，一息四至。而五至亦曰宜者，何也？盖以人之气息，三息中有一息之长，名为太息，如历家三岁一闰也。至于性急之人，脉亦急，常有五至，不足异也。若一息三至为迟，主冷病。一息六至为数，主热病。倘再迟再数，皆死脉也。<br />
　　<br />
　　迟数既明，浮沉须别。浮沉迟数，辨内外因。外因于天，内因于人。太过不及，脉中可分。<br />
　　<br />
　　外因风、寒、暑、湿、燥、火六气之邪，脉多洪大、紧数、弦长、滑实，而太过矣。内因喜伤心，怒伤肝，忧思伤脾，恐伤肾，惊伤心，七情之过，脉必虚微、细弱、短涩、濡芤，而不及矣。<br />
　　<br />
　　一脉一形，各有主病。脉有相兼，须当细论。<br />
　　<br />
　　三、二十七种脉象<br />
　　浮脉：轻手即见，泛泛在上，如水之漂木，全在水面也。<br />
　　<br />
　　洪脉：如洪水之洪，有波涛汹涌之象，即大脉也，即钩脉也。<br />
　　<br />
　　虚脉：浮而无力，且大且迟也。<br />
　　<br />
　　散脉：亦浮而无力，按之如无，比虚更甚。<br />
　　<br />
　　芤脉：状如葱管，浮沉二候易见，中取正在空处，非绝无也；但比之浮沉，则无力耳。<br />
　　<br />
　　濡脉：浮而小且软也。<br />
　　<br />
　　微脉：似濡，则更甚矣。欲绝非绝、似有若无八字传神。<br />
　　<br />
　　革脉：浮而且弦且芤，外急内虚，状如鼓革。<br />
　　<br />
　　以上七脉，兼乎浮者，宜于浮脉中察而辨之。<br />
　　<br />
　　沉脉：在下，重按乃得，与筋骨相应，如石之坠于水底也。<br />
　　<br />
　　伏脉：沉之极也。沉脉在筋骨之间，伏脉则推筋着骨而后可见。<br />
　　<br />
　　牢脉：沉而有力，且大且长也。（与革脉之浮取而得者不同。）<br />
　　<br />
　　实脉：浮中沉三候，皆有力，更甚于牢脉也。<br />
　　<br />
　　弱脉：沉而极细软也。<br />
　　<br />
　　细脉：沉细而直且软也。（弱细二脉与上虚脉、濡脉、微脉相似，但上三者见于浮部，此二者见于沉部。）<br />
　　<br />
　　以上五脉，兼乎沉者，宜于沉脉中察而辨之。<br />
　　<br />
　　迟脉：一息三至，往来迟漫，为不及之象。<br />
　　<br />
　　缓脉：即平脉之有胃气也，一息四至，往来和匀也。<br />
　　<br />
　　涩脉：迟滞不利，如雨落沙上，来有形去无踪也。<br />
　　<br />
　　结脉：迟来，而时有一止也。<br />
　　<br />
　　代脉：迟而中止，且有定数，如四时禅代，不愆其期也。<br />
　　<br />
　　以上四脉，兼乎迟者，宜于迟脉中察而辨之。<br />
　　<br />
　　数脉：一息六至，往来急数，为太过之象。<br />
　　<br />
　　滑脉：滑而溜利，如珠走盘，如泥鳅在手。<br />
　　<br />
　　紧脉：紧急有力，切绳极似。<br />
　　<br />
　　促脉：数而时有一止，如疾行而蹶也。<br />
　　<br />
　　动脉：形如豆粒，厥厥动摇，两头俱俯，中间高起，故短如豆。（仲景云：「阳动则汗出，阴动则发热。」由是则尺寸皆有动脉，谓独见于关者。误矣。）<br />
　　<br />
　　以上四脉，兼乎数者，宜于数脉中察而辨之。<br />
　　<br />
　　短脉：短缩之象，不及本位。<br />
　　<br />
　　长脉：相引之象，过于本位。<br />
　　<br />
　　弦脉：长而端直，状类弓弦。<br />
　　○（戴同父曰：关不诊短，若短脉见于关上，是上不通于寸为阳绝，下不通于尺为阴绝，死亡之脉也。）<br />
　　<br />
　　以上三脉，非浮沉迟数可括，故别列于此。<br />
　　<br />
　　四、二十七种脉证<br />
　　浮脉主表，腑病所居。有力为风，无力血虚。浮迟表冷，浮数风热。浮紧风寒，浮缓风湿。<br />
　　<br />
　　六腑属阳，其应在表。浮而有力，风邪盛也；无力，阴血亏也。浮主表，迟主冷；浮而迟，为表冷也。浮主风，数主热；浮而数，为风热也。紧为寒，浮而紧，为风寒也。缓主湿，浮而缓，为风湿也。<br />
　　<br />
　　浮虚伤暑，浮芤失血，浮洪虚火，浮微劳极，浮濡阴虚，浮散虚剧，浮弦痰饮，浮滑痰热。<br />
　　<br />
　　暑伤气，气虚则脉虚。芤属失血，如吐血、下血之类。洪主火，洪而浮，为虚火。微为气血俱虚，故主劳极。血属阴，浮而濡为阴虚。虚极，故如散亡。弦为风木之象，浮而弦，乃风痰也。滑主痰，滑而浮为热痰也。<br />
　　○虽曰浮为在表，然亦有风寒外感者，脉见紧数，而略兼乎浮，便是表邪。上文中亦有非是表症，若一概因浮而表之，则大害矣。其有浮大弦硬之极至四倍以上者，《内经》谓之关格，此非有神之谓，乃真阴虚极，而阳亢无根，大凶之兆也，不可不知。<br />
　　<br />
　　沉脉主里，为寒为积。有力痰食，无力气郁。沉迟虚寒，沉数伏热，沉紧冷痛，沉缓水蓄。<br />
　　<br />
　　五脏属阴，其应在里。沉者阴象也，积者脏病也，故为寒积。沉而有力，有形之物凝滞于内；沉而无力，无形之气郁结干中。沉迟皆属阴，所以虚寒，凡身冷、厥逆、洞泄、精寒等症见焉。沉而数，自热伏也。紧主诸痈，亦主冷，得之沉分，非冷痛乎！湿脉缓，今沉而缓，当水蓄矣。<br />
　　<br />
　　沉牢痼冷，沉实极热，沉弱阴亏，沉细虚湿，沉弦饮痛，沉滑食滞，沉伏吐利，阴毒积聚。<br />
　　<br />
　　寒脉牢固。实脉三部皆强，故为极热。沉弱无力，阴亏也。细为不足，亦主湿浸。弦主饮，亦主诸痛。滑虽主痰，若在脾部沉分，为食滞也。寸伏则吐，尺伏则利。在阴症伤寒则为阴毒积聚。<br />
　　○沉脉属里，然必察其有力无力，以辨虚实。沉而实者，多气停积滞，宜消宜攻。沉而虚者，因阳不达，因气不舒，阳虚气陷者，宜温宜补。其有寒邪外感，阳为阴蔽，脉见沉紧而数，骯脏头痛身热等症者，正属外邪，亦不可表；以沉为里，或用温散可也。（迟脉兼症以下新补）迟脉主脏，阴盛阳亏。沉迟里虚，浮迟表寒。气寒不行，血寒凝滞。迟兼滑大，风痰顽痹。迟而细小，泄痛拘挛。<br />
　　<br />
　　迟脉主脏，有阴而少阳也。迟见于表里，可见内外虚寒。阳分迟，则气滞则痛；阴分（统论迟脉治法）<br />
　　<br />
　　迟，则血凝而闭。滑大而迟，风痰流于身体。迟而细小，虚寒见于泄泻。<br />
　　○脉来迟慢者，总由元气不充，只可补养，不可妄旋攻击。<br />
　　<br />
　　（数脉兼症）数脉属腑，或吐或狂。紧数外感，细数内伤，弦数疟疾，空数虚疮，滑数多热，涩数多寒，动数胎孕，浮数胃亡。<br />
　　<br />
　　六腑属阳，数亦属阳。数而有力，阳气亢逆主吐；热邪傅里主狂。紧属寒，数属热；外感者憎寒壮热。阴虚内热，火不归元，脉自细数。疟脉多弦，弦数多热；脉数无热而反恶寒，必发痈也。脉数而滑，属实热；脉数而涩，属虚寒。胎孕脉，数而活动，多在两寸。胃（统论数脉原有虚实）脉和缓，若数而浮，胃气绝矣。<br />
　　○数脉有阴有阳，何人皆以数为热？及详考《内经》则曰：诸急者多寒，缓者多热，滑者阳气盛，微有热；曰：粗大者阴不足，阳有余，为热中也；曰：缓而滑者曰热。并未有以数言热者。而迟冷、数热之说，始自《内经》；若遵此说，不分虚实，而概用寒凉，其害多矣。盖人之内热实火，脉反不数，而惟洪滑有力，如经文所言者是也。凡于数脉，止在有力无力分寒热也。数而洪滑有力者，当以热治；数而空虚细微者，或补阴、或兼补阳。此际顾本之不暇，何得复用苦寒以伤脾胃！滑司痰饮，右关主食。尺为蓄血，寸必吐逆。滑数滑大，上下皆热。妇人滑数，经断有孕。平人滑缓，气血充足。若滑而弦，虚损泻痢。<br />
　　<br />
　　滑为痰饮。右关沉滑，知有停食。两尺见之，必有蓄血。两寸见之，吐逆难免。若滑而大，滑而数，上热见于心肺、头目、咽喉之间；下热见于膀胱、小肠、大肠之间。妇人脉滑数而经断者为有孕。若平人脉滑而和缓，为气血充实之佳兆。至于滑而浮弦，属阴血亏损；而泻痢亦多弦滑之脉，此脾胃受伤也，不得通以火论。<br />
　　<br />
　　涩为阴脉，气血两亏。左寸脉涩，心虚而痛。右寸复然，自汗可商。关涩脾败，反胃结肠。<br />
　　<br />
　　两尺见之，精血大伤。<br />
　　<br />
　　气血两虚，故脉来艰涩。左寸见涩，心虚而痛，必对胸口。右寸复涩，则为自汗。盖汗乃心之液，而肺主皮毛也。右关见涩，脾虚湿胜，而血液枯竭，所以上为反胃，下为结肠。两尺脉涩，精血伤矣。<br />
　　○凡脉见涩滞，多是七情所伤，血无以养，气无以充，上下内外，皆随所在而见不足之症。男子为伤精，女子为失血，为不孕，为经脉不调。诸家言气多血少，岂以脉之不利，犹有气多者乎？弦为木旺，脾伤泄泻。肺弦而浮，支饮外溢。弦而沉下，悬饮内痛。弦数多热，弦迟虚寒，弦大主弱，弦细拘急。寸弦头病，尺弦腹疼；肝弦　瘕。疟脉定弦。<br />
　　<br />
　　木旺者脉必弦。木旺伤土，土虚不能制湿，或痰欲，或泄泻之症生焉。此际宜平肝以补土，惟肉桂为妙。支饮者咳逆外肿，以土虚不能保肺也。悬饮者水留胁下，咳唾引痛，以土虚不能燥湿也。数热迟寒，内外皆然。弦大者脾亏少食，所以主虚；弦细者阳亏无气，所以拘急。寸主上焦，故头痛；尺主下焦，故腹痛。肝气郁结，而血　、食　、气瘕难免。<br />
　　<br />
　　至于疟疾之脉，本自弦也。<br />
　　○弦从木化，气通乎肝。人有和缓之胃脉，则五脏俱安；肝邪所侵，则五脏俱病，何也？盖木之滋生在水，培养在土；若木气过强，则水因食耗，土为克伤。水耗则肾亏，土伤则胃损。肾为精血之本，胃为水谷之本，根本受伤，生气败矣，所以木不宜强也。矧人无胃气曰死；若肝邪与胃气不和，宜缓者与弦强相反，此脉总非佳兆。<br />
　　<br />
　　洪脉似实，重按则无。阳盛阴虚，相火燔灼。浮洪表热，沉洪里热。烦渴狂躁，咽干便结。关洪胃虚，尺洪肾竭。心洪火炎，肺洪燥咳。升阳散火，滋阴亦合。若作实治，病源未得。<br />
　　<br />
　　洪脉，来盛去衰，主阳旺阴虚之病。浮洪，身热自汗。沉洪，自有烦渴诸热症。右关洪，脾胃虚躁。左尺洪，肾亏水竭。心属火，洪则上炎。脉属金，洪则燥咳。治宜升阳散火，兼之滋阴乃妙；若作实火，以硝黄下之，则大谬矣。<br />
　　○洪而有力为实，大而无力为洪，此气实血虚之候，治以滋阴清火为主。若洪大至极，至四倍以上者，是即阴阳离绝，关格之脉也，不可治。<br />
　　<br />
　　实属邪实，举按皆强。表邪实者，浮大有力，风寒暑湿，外感于经；里邪实者，沉按有力，饮食七情，内伤于脏。洪滑有力，火邪实热。沉弦有力，寒邪诸痛。<br />
　　<br />
　　凡实者，邪气实也。如外因伤经，内因伤脏之类。表热里热，亦在于是。火邪盛，脉洪滑，寒邪盛，脉沉弦。此处不明，害在反掌。<br />
　　○此三焦壅滞之候。表里寒热，皆有实邪。<br />
　　<br />
　　但实脉有真假，真实者易知，假实者易误。故必问其所因，而兼察形症，必得其神，方可司命。<br />
　　<br />
　　芤脉中空，大虚之候，失血血脱，孤阳无根。寸芤积血，脾芤肠痈；尺芤下血，淋痢崩中。<br />
　　<br />
　　芤脉属阳。浮大中空，脱血之象，而阳实无根也。六脉中有一如是，定是此经之血。寸芤火犯阳经，胸有积血，或血上溢。脾芤有肠痈，或不能统血。尺芤则热侵阴络，故赤淋、血痢、崩中之病生焉。<br />
　　○荣行脉中，脉以血为形，今中空无血，则气无所归，阳无所附，而一切阴虚、发热、惊悸、怔忡、喘急、盗汗等症形焉。长病得之，或可以生，急病得之，似为难治。<br />
　　<br />
　　紧属寒邪，诸痛之根。紧数在表，外感风寒。沉紧在里，逆冷吐泄。关紧腹病，尺紧疝疼。妇人得之，气逆经滞。小儿得之，抽搐惊风。<br />

                    <br>
                        　　<br />
　　紧脉来往有力，热为寒束，寒主诸痛。浮紧表寒，宜于发散。沉紧里寒，宜以温散。关紧心腹冷痛。尺紧阴冷，定有奔豚、疝疼之症。妇人小儿得之，皆有阴寒病症，不得误用苦凉之剂。<br />
　　○紧脉有阴无阳，为阴邪搏激之候，主为寒为痛。在表、散之，在里、温之。凡喘咳、风痫、吐逆、　癖、泻痢、胁痛、胸胀等症皆是。至于人迎气口紧甚之病，详见上文。<br />
　　<br />
　　革属血虚，浮紧中空，如按鼓皮，其象为真。男子得之，亡血遗精；妇人得之，半产崩中。<br />
　　<br />
　　仲景曰：「弦则为寒，芤则为虚。虚寒相搏，其名曰革。」此即芤弦二脉相合，故为失血之候。有谓革即牢也，不知革浮牢沉，革虚牢实，形症皆异，不得混看。<br />
　　<br />
　　牢脉坚固，因寒凝形，肝实乘脾，心腹冷痛。尺牢阴冷，疝　多症。失血阴虚，见之必凶。<br />
　　<br />
　　牢为寒痼之病。木实则为痛，臂冷则为疝。失血者脉宜沉细，反浮大而牢者死，以虚病见实脉也。沈氏曰：「似沉似伏，牢之位也，实大弦长，牢之体也。」软为虚，牢为实。实者，寒邪实也。<br />
　　<br />
　　虚脉所属，正气不足，无力无神，阴阳各别。浮而无力，是为血虚。沉而无力，是为气怯。<br />
　　<br />
　　洪大无神，阴虚之症。细小无神，阳虚之象。阴虚救阴，壮水为主。阳虚救阳，益火之源。<br />
　　<br />
　　渐长则生，渐消则亡。<br />
　　<br />
　　虚者阴亏阳衰之候。经曰：「按之不鼓」，即此之谓也。<br />
　　○凡微、濡、迟之脉，皆为虚类。然而脉亦不一，不论浮沉大小，但见指下无力，总是虚症。此医之一大关键也。血虚、气虚，分于浮沉之无力。洪大无神属阴虚，金水伤残，则龙雷之火自炽，或咳喘、劳热，或遗精、失血等症生焉。细小无神属阳虚，火土受伤则元阳之气日损，或头目昏眩，或膈寒胀满，或呕恶亡阳，或泄痢疼痛等症生焉。壮水益火，救虚之道，此生死之大关也。医不识此，尚何望其它焉！缓脉四至，疾徐调匀，为有胃气，谓之平人。缓滑有力，多属实热，迟缓脉小，定是虚寒。浮缓为风，沉缓为湿。缓大风虚，缓细湿痹，缓弱气衰，缓滑湿痰。<br />
　　<br />
　　平人之脉，从容和缓，不浮不沉，不疾不徐，一息四至，为有胃气，此无患也。若缓而滑大者，多实热，宜下宜清，因其微甚而治之。迟缓而小为虚寒，多有不足之症，内外昭然。至于为风为湿，为痹为虚，脉与症自必相应。细心详察，不可孟浪。大凡病者脉得和缓，皆为易愈，不必虞也。<br />
　　<br />
　　结脉忽止，止而复来。精力不继，气血失培，久病虚劳、不足之害。缓结阳虚，数结阴衰，元气消长，于此可剖。若有滞郁，形强气倍，举按有力，可以外揣。<br />
　　<br />
　　结脉多由气血渐衰，精力不继，所以断而复续，续而复断。常见久病者、虚劳者多有之。缓结为阳虚，数结为阴虚，阴虚甚于阳虚；于此察元气之消长，最显最切者也。至于留滞、郁结等病，本亦此脉之症，然必形强气实，而举按有力，方是此病。若首尾不继，速宜培本，不得妄认为留滞。<br />
　　<br />
　　伏脉本有，一时蔽塞，寒闭气闭，不得发越，推筋着骨，其脉乃得。寸伏食滞，关伏老痰，尺伏疝病，大便或结。<br />
　　<br />
　　伏脉为阴阳潜伏，阻塞闭隔之候。有火闭、寒闭、气闭而伏者。或为霍乱、疝瘕，或为气逆、食滞，或为疝气、痰蓄。因脉合症，细揣自得。此必暴病暴逆者或有之，随症调治，而脉自复矣。若有积困延绵，脉本细微，而渐至隐伏者，此是残烬将绝之兆。而人谓之脉伏，犹复破气导痰，其欲生也得乎！微脉浮见，按之欲绝。气血两虚，淋汗寒热。寸微心惊，关微胀满，尺微精弱，消瘅常疼。<br />
　　<br />
　　男为劳极，女为带崩。<br />
　　○（濡脉似微，病症相同，不必过分。）<br />
　　<br />
　　微脉似濡，其小而软则更甚焉。轻诊可见，重按若无。气血微，故脉亦微，主久虚、血弱之病。淋为肾虚，汗为气虚。阳微恶寒，阴微发热。寸关尺脉微，各部自有各部之病。男女脉微，亦各有分。<br />
　　<br />
　　散脉涣漫，有表无里，至数不齐，去来不一。气血两虚，根本脱离。心散怔忡，肺散汗洗，肝散溢饮，脾散　肿。散见两尺，生息无几。<br />
　　<br />
　　散脉浮大而散，气血俱虚，根本脱离之脉。心、肺、肝、脾虽各有病，犹可调治；至于两尺见之，恐难补益。产妇得之，当生之兆；孕妇见之，堕胎无疑。至于久病脉散，不必医也。<br />
　　<br />
　　弱脉沉细，按之乃得。气虚之病，阴血亦衰。寸弱阳虚，尺弱阴竭，关弱脾亏，少年莫得。<br />
　　<br />
　　弱乃濡之沉者。阴虚阴衰，故恶寒发热。仲景曰：「弱主筋，沉主骨。」阳浮阴弱，血虚筋急。寸关尺弱，自有各部病症。<br />
　　<br />
　　细脉沉小，应指如线。湿侵腰肾，气衰血亏。寸细呕吐，胃细胀逆，尺细阴脱，遗精泻痢。<br />
　　<br />
　　细为血少气衰之脉，有此症则顺，否则逆。故吐衄脉得沉细者生。忧劳过度者脉亦细，春夏少年俱不利，秋冬老弱却相宜。<br />
　　○浮细如绵曰濡，沉细如绵曰弱，浮而极细欲绝曰微，沉而极细不断曰细。<br />
　　<br />
　　促属郁火，数来一止，止而复来，不无留滞源有五因，宜详察之。病为阳极，阴将亡矣。<br />
　　<br />
　　促为疾走一蹶之状。经言数而一止为促，三焦郁火也；缓而一止为结，气血衰弱也。<br />
　　<br />
　　此为阳极，阴将消亡之候。或因气、血、饮、食与痰五者，一有留滞，脉必见止。其病或喘咳，或发狂、发斑，或毒疽，宜作火医。火退则生，进则死。<br />
　　<br />
　　动乃数脉，见关上下，无头无尾，形如豆摇。阳动则汗，阴动则热，司痛司惊，拘挛痢泄。男子亡精，女人崩血。两寸滑动，妇人胎结。<br />
　　<br />
　　关前三分为阳，关后三分为阴，关位半阳半阴，故动随虚见。阳虚则汗，阴虚则热。凡痛惊、拘挛、痢泄，皆属虚症。至于亡精，尺虚也；崩血，阴虚阳搏也。妇人两寸脉独活而滑动，为有孕矣。此言的确。<br />
　　<br />
　　长如本位，气治最良。见于心脉，身壮神强。见于尺部，蒂固根藏。若兼滑实，反常多恙。阳明深热，火毒癫狂。<br />
　　<br />
　　长脉，不大不小，迢迢自若。经曰：「长为气治」，原属平脉。有一部之长，有三部之长，俱为有余之脉。若兼滑、实、弦、紧，反为有病，所以有胃热、火毒等症。<br />
　　<br />
　　短歉本位，两头不长。浮为血涩，沉患痞伤。寸见头痛，尺主腹疼。左关忌见，秋季不妨。<br />
　　<br />
　　短脉，不满本位，只见尺寸。若关中见之，上不通寸，为阳绝；下不通尺，为阴绝，为死脉也，故关不诊短。长脉属肝，宜于春；短脉属肺，宜于秋。短则气病，属不及也。<br />
　　<br />
　　代脉中止，不能复来，良久方还，元气大哀。中代吐泻，下代痢泄。病者可疗，平人难回。孕妇见之，胎怀三月。<br />
　　<br />
　　数脉一止为促，缓脉一止为结。止无定数，或二动，三动，一止即来。代脉之止有常数，依数而上，良久方来，死脉也；两动一止三四日，三四动止应六七，五六一止七八朝，次弟推之自无失。此有可信，再参之以余之前论两尺脉，更无疑矣。<br />
　　<br />
　　五、胃脉论<br />
　　《玉机真藏说》曰：」脉弱以滑，是有胃气，命曰易治。」○《终始篇》曰：」邪气来也，紧而急；谷气来也，徐而和。」<br />
　　<br />
　　六、尺脉论<br />
　　叔和曰：「寸关虽无，尺犹不绝，如此之流，何忧殒灭。」盖以人之有尺，犹树之有根也。<br />
　　<br />
　　水为天元之一，先天命之根也。（于尺脉按之，至于将止之间，指下犹有一线之滑而欲过者，虽危无伤。此余之心得也，有论在脉法神门条下。）若尺脉两头虽动，按之即伏，指下又不见滑而欲过者，必死之兆。但日之远近，在人心会，不可以言传也。<br />
　　<br />
　　七、论脉阴阳真假<br />
　　《至真要大论》：「帝曰：脉从而病反者，其诊若何？岐伯曰：脉至而从，按之不鼓，诸阳皆然。帝曰：诸阴之反，其脉若何？曰：脉至而从，按之鼓甚而盛也。」曰脉至而从者，如阳症见阳脉，阴症见阴脉，是皆谓之从也。若阳症见阳脉，但按之不鼓，而指下无力，则脉虽浮大，便非真阳之候，不可误认为阳症。凡诸脉之似阳非阳者皆然也。或阴症虽见阴脉，但按之鼓甚而盛者，亦不得认为阴症。<br />
　　<br />
　　八、论脉虚实<br />
　　景岳曰：「脉者血气之神，邪正之鉴也。有诸中必形诸外，故血气盛者脉必盛，血气衰者脉必衰。无病者脉必正，有病者脉必乖。矧人之疾病，无过表里、寒热、虚实，只此六字业已尽之，然六者之中又惟虚实二字为最要。」盖以四症，无不皆有虚实，能以二字决之，则千病可以一贯矣。且治病之法，无逾攻补。用攻用补，无逾虚实。欲察虚实，惟凭脉息。<br />
　　<br />
　　虽脉有二十七种，皆有虚实。能辨虚实，则阴阳、标本，万无一失。其或脉有疑似，又必兼症兼理，以察其孰客孰主，孰缓孰急。能知本末先后，是即神之至也矣。<br />
　　<br />
　　九、胃脉关病吉凶<br />
　　欲察病之进退吉凶者，当以胃气为主。察之之法，如今日尚和缓，明日更弦急，知邪气之愈进，则病愈甚矣。如今日甚弦急，明日稍和缓，知胃气之渐至，则病渐轻矣。即如顷刻之间，初急后缓者，胃气之来也。初缓后急者，胃气之去也。胃气来或不药而愈，胃气去大非佳兆。<br />
　　<br />
　　十、脉须辨真<br />
　　据脉法所言，凡浮为在表，沉为在里；数为热，迟为寒；弦强为实，微细为虚，是固然矣。然多疑似，必须辨真。如浮虽属表，而凡阴虚气亏者，必浮而无力，是浮不可以概言表；沉虽属里，而凡感邪之深者，寒束皮毛，脉不能达，其必沉紧，是沉不可以概言里；数为热，而真热者，脉只滑大而实，凡阴阳亏损，虚甚者数必甚，是数不可以概言热；迟为寒，凡伤寒初退，余热未清，脉多迟滑，是迟不可以概言寒；弦强类实，而真阴胃气大亏，及阴阳关格等症，脉必豁大而弦健：是强不可以概言实；微细类虚，而凡痛极气闭，荣卫壅滞不通者，脉必伏而微，是细不可以概言虚。由此推之，则不止是也。凡诸脉中皆有疑似，诊能辨真及此，则为司命良工。<br />
　　<br />
　　十一、脉证真假辨<br />
　　脉有真假，症亦有真假。病而遇此，最难明析。症实脉虚者，必其症为假实也；脉实症虚者，必其脉为假实也。何以见之？如外虽烦热，而脉见微弱者，必火虚也；（火即阳也。）<br />
　　<br />
　　腹虽胀满，而脉见微弱者，必胃虚也。虚火虚胀，其堪攻乎！宜从脉之虚，不从症之实也。<br />
　　<br />
　　其有本无烦热，而脉见洪数者，非火邪也；本无胀满，而脉见弦强者，非内实也。无热无胀，其堪泻乎！此宜从症之虚，不从脉之实也。凡此之类，但言假实，不言假虚，果何意也？盖实有假实，虚无假虚。假实者，病多变幻，此其所以有假也；假虚者，亏损即露，此其所以无假也。大凡脉症不合者，中必有奸。必先察共虚以求根本，庶乎无误。此不易之要法也。<br />
　　<br />
　　十二、从证从脉辨<br />
　　古有从证从脉之说，为病之轻重言也。如病本轻浅，别无危候者，但因见在以治其标，自无不可，此从症也。若病关脏气，稍有疑难，则必详辨虚实，凭脉下药，方为切当。所以轻者从症，十惟一二；重者从脉，十当八九，此脉之关系非浅也。虽云脉有真假，而实由人见之不真耳，脉亦何从有假哉！<br />
　　<br />
　　十三、脉有所忌<br />
　　凡内出不足之症，脉宜和缓柔软，忌见阳脉，如洪大浮数之类是也。外入有余之病，脉宜有力有神，忌见阴脉，如微涩细弱之类是也。<br />
　　<br />
　　十四、论脉顺逆<br />
　　凡暴病，脉以浮、洪、数、实者为顺；久病，脉以微、缓、虚、弱者为顺。反此者为逆。<br />
　　<br />
　　盖脉症贵乎相合，若症有余而脉不足，脉有余而症不足，轻者亦必延绵，重者即至危亡。<br />
　　<br />
　　十五、论一岁之中脉象不得再见<br />
　　如春弦、夏洪、秋涩、冬石，脉随时令，此为平也。如春宜弦，而得洪脉者，至夏必死；得涩脉者，至秋必死；得石脉者，至冬必死，为真脏之气先泄也。其象先见于非时，当其时不能再见也。<br />
　　<br />
　　十六、论脱阴脱阳<br />
　　六脉有表无里，如濡脉之类，此名脱阴。六脉有里无表，调之陷下，如弱脉之类，此名脱阳。六脉暴绝，此阴阳俱脱也。经曰：「脱阴者目盲，脱阳者见鬼，阴阳俱脱者危。」<br />
　　<br />
　　十七、脉有相似宜辨<br />
　　洪与虚，皆浮也。浮而有力为洪；浮而无力为虚。<br />
　　○沉与伏，皆沉也。沉脉行于筋间，重按即见；伏脉行于骨间，必推筋至骨，乃可见也。<br />
　　○数与紧，皆急也数脉以六至得名，而紧则不必六至，惟弦紧而左右弹然，如切紧绳也。<br />
　　○迟与缓、皆慢也。迟则三至，极其迟慢；缓则四至，徐而不迫。<br />
　　○实与牢，皆兼弦、大、实、长之四脉也。实则浮中沉，三按皆有力；牢则但于沉候取也。<br />
　　○洪与实，皆有力也。洪则重按小衰；实则按之亦强也。<br />
　　○革与牢，皆大而弦也。革则浮取而得；牢则沉取而见也。<br />
　　○濡与弱，皆细小也。<br />
　　<br />
　　濡在浮分，重按即不见也；弱主沉分，轻取不可见也。<br />
　　○细与微，皆无力也。细则指下分明；微则似有若无，模糊难见也。<br />
　　○促、结、涩、代，皆有止者也。数时一止为促；缓时一止为结；往来迟滞，似止非止为涩；动而中止，不能自还，止有定数为代。<br />
　　<br />

                    <br>
                        　　十八、论脉阴阳生死寒热<br />
　　凡脉浮、大、数、动、滑为阳，沉、涩、弱、弦、微为阴。阴病见阳脉者生；阳病见阴脉者死。<br />
　　○寸口脉微，为阳不足，阴气上入阳中，则恶寒也；尺脉弱，为阴不足，阳气下陷阴中，则发热也。<br />
　　<br />
　　十九、论气血衰微脉<br />
　　其脉沉者，荣血之微也。其脉浮，而汗出如流珠者，卫气之衰也。<br />
　　○阳脉浮，阴脉弱，为血虚，为病筋急。<br />
　　<br />
　　二十、痈疽脉<br />
　　诸脉浮数，当发热，而反恶寒，若有痛处，饮食如常者，当发其痈。<br />
　　○脉数不时，则生恶疮。<br />
　　<br />
　　二十一、论脉之有神无神<br />
　　有病之脉，则当求其神之有无。如六数、七极，热也，脉中有力，即有神矣，当泄其热；三迟、二败，寒也，脉中有力，即有神矣，当去其寒。若数、极、迟、败中，不复有力，为无神也。苟不知此而泄之、去之，神将何依为主？故经曰：」脉者，血气之充。血气者，人之神也。」善夫！<br />
　　<br />
　　二十二、总论脉证四条<br />
　　脾胃属土，脉本和缓。土惟畏木，脉则弦强。凡脉见弦急者，此为土败木贼。六脉皆然，俱无胃气，（不仅论脾脉也。）大非佳兆，若弦急之微者，尚可救疗；弦急之甚者，胃气其穷矣。<br />
　　<br />
　　脉微弱而恶寒者，此阴阳俱虚，不可发汗更吐下也。<br />
　　<br />
　　阴症无脉，温之用附子理中、四逆、回阳之类，而脉微续者生，暴出者死。<br />
　　<br />
　　寸关尺三部，浮沉、大小、迟数同等，虽有寒热不解者，然阴阳和平，虽剧必解。（又宜参诊尺脉过指与否。）故经言：」独小、独大、独疾、独迟、独热、独寒、独陷下者，病。」诊在何经，便知是此经之病。<br />
　　<br />
　　二十三、虚实凭脉辨<br />
　　治病须以虚实为主。虚实者，有余不足也。有表里之虚实，有气血之虚实，有脏腑之虚实，有阴阳（先天水火）之虚实。凡外入之病多有余，内出之病多不足。实，言邪气实，则当泻；虚，言正气虚，则当补。夫疾病之实，固为可虑，而元气之虚，虑尤甚焉。故凡诊疾者，必先察其元气，而后察疾病。若实而误补，随可解救；虚而误攻，不可生矣。欲辨虚实，莫逃乎脉。如脉之真有力有神者，方是真实症；脉之似有力有神者，便是假实症，矧脉之无力无神者哉！临症者万毋忽此。<br />
　　<br />
　　二十四、脉宜沉候<br />
　　凡症既难凭，当参之脉理。脉若难凭，当取之沉候。彼假症之发见，皆在表也。故浮取脉，而脉亦假焉。真症之隐伏，皆在里也。故沉候脉，而脉可辨耳。脉辨已真，犹未敢恃，更察禀之浓薄，症之新久，医之误否，夫然后济以汤丸，可以十全。<br />
　　<br />
　　二十五、脉以沉取为根<br />
　　经曰：「脉浮无根者，死。」是谓有表无里，阴即绝矣，孤阳岂能独存乎！又须参诊两尺绝否，（尺脉论见第六条。）生死昭然。<br />
　　<br />
　　二十六、老少脉异<br />
　　老者，脉宜衰弱，若过旺者，病也；倘旺而不躁，此禀之浓，寿之征也；如其躁疾，有表无里，此名孤阳，死期近矣。少者，脉宜充实，若衰弱者，病也，倘细而和缓，三部同等，此禀之静，福之征也；若细而弦数，木强乘土，死期至矣。<br />
　　<br />
　　二十七、胎脉歌括<br />
　　（在妇科第二十条）<br />
　　卷之二　治法精要<br />
　　一、论人元气宜早培补<br />
　　上古之时，气运浑浓，人心醇朴，故人之享寿，或耄耋、或期颐，且有百余岁者。而其后则不然，气运不同：浑噩之风日远。而人之生也，或数月而嬉笑，或童稚而灵慧，迨十余岁后，知识日开，六淫七情，无往而非斫丧之事，所以壮者日衰，少者易老，牙落发秃，腰膝疼痛，内伤咳嗽，喉烂身热，饮食不思，由是形容枯槁，坐以待毙。虽有良医，不可救援，而欲以寿终也难矣。人皆归之于数，而不知所以自致者不少也。譬之烛然，将一枝燃于静室无风之所，一枝燃于门外多风之地，而外者之易烬，不及内者之可以久延也。余年二十以前，体弱多病，二十以后，知看药书，至生病陨身之处，至再至三，谆谆恳恳，读之痛心，不觉毛骨悚然。凡一切损身耗神之事，毫不敢犯。并调养药饵，年常服之，所以目今七旬，未有老迈光景，大约得于保养之力者居多。夫人得于气运之薄，及先天之不足者，固无可如何；若能惜身重命，凡一切损身者戒之，益身者遵之，早为培补，后天人功，可以挽回造化，体旺而寿长也。尚其知之。<br />
　　<br />
　　培补保元丸<br />
　　<br />
　　（新）　治一切体弱，脉虚肾亏，神倦，及失血，咳嗽，梦遗火炎，小便短赤，喉舌干燥等症。人于少年时，每年制服一料，可免内伤阴虚之病。若有是症，更宜多服，不可忽视延捱。至嘱！本支地（八两。拣六七钱重一支者，有小直纹而无横纹，其色不纯黑，内有菊花黄心为佳，略洗，用元砂仁四钱微炒研末，同米酒入砂锅内，以纸湿封数层，久蒸，取出晒干，加酒再蒸。<br />
　　<br />
　　如是者九次。切勿用砂锅煮熟，以真汁耗也。最忌铁气。有谓用姜汁蒸者，姜入脾经，切不可依。）<br />
　　<br />
　　枣皮（四两，下部滑遗者加一两，酒蒸）　淮山药（炒，四两）　白云苓（四两，去皮）　粉丹皮（一两六钱，酒浸。如血虚热燥者加五六钱。）　建泽泻（一两二钱，淡盐水浸。如小便短涩加五六钱）<br />
　　<br />
　　当归（三两，酒蒸）　白芍（二两半，煨，酒炒）　杜仲（三两，盐水炒）　甘枸杞（三两，酒蒸）<br />
　　<br />
　　菟丝子（淘净泥沙，四两，酒蒸，晒干研末）　北五味（两半，微炒）<br />
　　<br />
　　先将地黄、枣皮、枸杞、当归共捣成膏，然后将余药研末，加炼蜜斤多，共杵为丸，梧桐子大。每早用淡盐水送百丸。立夏便服，交秋忌用。如血虚发热者，加上阿胶三两（蛤粉炒成珠），即失血者亦用，或多用。如咳嗽有痰者，加川只母四两（糯米拌炒），麦冬三两（去心酒蒸）。如下部虚滑，加莲须三两，牡蛎（　，净粉，醋炒）四两。如肾中之阳虚，加补骨脂（盐炒）三两。如乏嗣者，加胡桃肉四两。此方或少加熟附子一两以助各药之力。少年体弱者宜服。如中年右尺脉虚，属命门火衰，及肾中之阳不足而乏嗣者，俱宜加肉桂三两，制附子（制法载本草）三四两，补骨脂、胡桃肉各四两，更效。<br />
　　<br />
　　温脾汤<br />
　　<br />
　　（新）此平补脾胃之药。早服上方丸者，中时服此方一剂，庶脾肾两补，则先天后天俱培，自精神健旺无虞也。（方见失血症。）<br />
　　<br />
　　平补虚弱汤<br />
　　<br />
　　（新）　治气血两虚，脾肾悉亏，身倦神晕，一切不足等症。<br />
　　<br />
　　人参（少者以时下生条参三五钱代之）　白朮　茯苓　炙草（各钱半）　当归（二钱）<br />
　　<br />
　　白芍（酒炒，钱半）　杜仲　黄　（蜜炒。各二钱）　甘枸杞　山药（各二三钱）　五味（十五粒）<br />
　　<br />
　　附子（一钱或多用）<br />
　　<br />
　　姜枣引。如不思饮食，加藿香、元砂仁各一钱。如气滞作胀，加陈皮八分，广木香三分。如脾虚下泄者，加炮干姜八分，肉豆蔻一钱。如血虚发热，加熟地三五钱，或兼用生地亦可。男妇俱效。<br />
　　<br />
　　备拣古来治虚损百病至稳神方于后，以便取用。<br />
　　<br />
　　还少丹<br />
　　<br />
　　治脾肾虚寒，欲食少思，发热遗精，气亏体瘦等症。<br />
　　<br />
　　熟地（六两）　山药　枣皮　杜仲（姜水炒）　甘枸杞（各三两）　五味　牛膝（酒浸）　远志肉（姜汁浸炒）<br />
　　<br />
　　肉苁蓉（酒浸）　菟丝子（制）　川续断　楮实子　船茴香　巴戟肉（各两半）<br />
　　<br />
　　为末，蜜丸，盐汤下。<br />
　　<br />
　　无比山药丸<br />
　　<br />
　　治诸虚损伤。常服壮筋骨，益肾水，令人不老。<br />
　　<br />
　　山药（四两）　菟丝子（酒蒸六两）　五味（二两半）　肉苁蓉（酒浸焙，五两）　杜仲（酒炒，三两）<br />
　　<br />
　　牛膝（酒蒸，二两）　熟地（三四两）　泽泻（七八钱）　巴戟肉　枣皮　茯苓　赤石脂（各二两）<br />
　　<br />
　　为末，蜜丸，温酒米汤任下。<br />
　　<br />
　　十全大补汤<br />
　　<br />
　　治气血两虚，体倦头眩，神昏自汗，一切不足。<br />
　　<br />
　　人参（少者，或山药、或沙参、条参多用代之）　白朮　茯苓（各二钱）　炙甘草（一钱）<br />
　　<br />
　　熟地　当归（各二钱）　白芍（酒炒，钱半）　川芎（一钱）　黄　（蜜炒，二钱）　肉桂（钱半）<br />
　　<br />
　　温服。或虚寒者，加附子一二钱。<br />
　　<br />
　　人参养荣汤<br />
　　<br />
　　治脾肺俱虚，寒热自汗，心悸食少，身倦神昏等症。<br />
　　<br />
　　人参　黄　当归　白朮　炙草　桂心　熟地　白芍　茯苓（各钱半）　五味　远志（各七分）<br />
　　<br />
　　陈皮（一钱姜枣引。<br />
　　<br />
　　仙传班龙丸<br />
　　<br />
　　壮精神，除百病，养气血，补百损。常服延年轻身。<br />
　　<br />
　　鹿角胶　鹿角霜　菟丝子（制）　熟地（各八两）　茯苓　柏子仁（微炒去油）　补骨脂（盐水炒。<br />
　　<br />
　　各四两）<br />
　　<br />
　　将胶溶化，加酒为丸，盐水酒任下。<br />
　　<br />
　　打老儿丸<br />
　　<br />
　　治诸虚百损，补精生血，益气力，健筋骨。多服延寿。<br />
　　<br />
　　熟地　山药（炒）　肉苁蓉（酒洗。各五两）　牛膝（酒蒸）　巴戟（枸杞汤炒）　楮实子（去浮者）　枸杞　茯苓　杜仲（盐水炒）　枣皮（各四两）　北五味（蜜水蒸）　远志肉（甘草汤制）<br />
　　<br />
　　小茴香（盐水炒。各二两）　石菖蒲（两半）　川续断（酒浸，三两）<br />
　　<br />
　　先将熟地、苁蓉、枣皮捣化，后入药末，蜜丸，早夜或酒或盐水服百丸。<br />
　　<br />
　　源泉汤<br />
　　<br />
　　（新）　治血虚，劳热，骨蒸，五心热，大便干燥，小便黄涩等症。<br />
　　<br />
　　当归（钱半）　生地（二钱，用大本支摘碎，酒浸一时）　熟地（三钱）　白芍（钱半，酒炒）<br />
　　<br />
　　阿胶（蛤粉炒成珠，钱半）　枸杞（钱二分）　青蒿（七分）　丹参（二钱半）　干姜（炒黑过心，五七分）<br />
　　<br />
　　淮药（钱半）　元参（一钱）　陈皮（七分）　地骨皮（一钱）<br />
　　<br />
　　水煎。日服一剂，或多服。如尺脉弱，血虚有寒者，加肉桂一钱。如妇人产后，加益母草三钱。此方更宜妇人。若五心不热，减元参。如骨不蒸热，去地骨皮。如胃寒作呕者，去生地。<br />
　　<br />
　　济阴浚泉丸<br />
　　<br />
　　（新）　治阴虚劳热，骨蒸喉痛，尿赤夜燥等症。<br />
　　<br />
　　熟地（八两，制法详载本草）　枣皮（四两，去核酒蒸）　淮药（四两，微炒）　丹皮（二两五钱）<br />
　　<br />
　　茯苓（四两）　泽泻（两半）　枸杞（三两酒蒸）　上肉桂（二三两）　真龟板胶（三四两，水酒蒸化，合炼蜜为丸）<br />
　　<br />
　　如精滑白遗者，加杜仲（盐炒）三两，补骨脂（酒炒）二两，胡桃肉三两。如火炎肺咳，加麦冬三两，款冬花三两。如火烁肺而痰臭者，再加白芨三两。多服自效，但须远房室，调饮食。一切损神耗力之事，务宜切戒。<br />
　　<br />
　　随补羊肉羹<br />
　　<br />
　　（新）　治一切体弱神昏，不爱饮食，倦怠无力。大小男女同治，须当随体加药引导。至简至易神方，不可忽视。但有毒者忌之，以羊食百草，能发百毒也。<br />
　　<br />
　　羊肉不拘多少，或半斤，或四两，照常加盐加酱烹调。如命门火衰，或脚膝冷，或身体冷，或腹冷腹痛，大便溏泄，不思饮食，或食而不化等症，每两羊肉用熟附子一钱同煮，或食、或拣去不食。若以附子研末同煮更妙。虚弱之症须多用数会，其效如神。<br />
　　○如气虚者，四肢无力，神气短少，用蜜制黄　煎水煮羊肉。<br />
　　○如血虚者，唇白肤枯，或失血之后，或妇人生产之后，或月水瘥后，而色淡血少，用当归煎水煮羊肉。<br />
　　○如脾土亏弱，不能多食，或泄泻，或削瘦，此等症候：小儿最多，大人亦不少，用淮山药炒黄，或少加熟附子，共研细末，敷羊肉服。<br />
　　○以上所载方法，宜因体活用，不得拘泥。至于羊肉，与人参同为大补之物，但人参犹属草根，不及羊肉为气血之俱盛也。且易办于参，味高于参，天下人所乐食。不得引导之药，虽日食之，而于不足之处，终无有益。养生者宜知之。<br />
　　<br />
　　金髓煎<br />
　　<br />
　　用枸杞，不拘多少，以酒浸之，固封两月，取出擂烂，同浸酒入砂锅内熬成膏，净瓶密收。每早温酒调服几匙，夜亦再服。百日，身轻气壮。积年不辍，可以羽化也。<br />
　　<br />
　　二、论事属损伤宜自戒惧<br />
　　夫人之受气于天以成形，其生死本有全局，奈人自有知识以来，恃其少壮，凡伤身捐神之事，无所不为，而得全其生之常度者无几。此非天命，皆由自作，不得不详言之，以为保身者戒。一曰酒：盖酒之味甘，其引人嗜也，日夜无度，而不知害人也，有甚于砒霜者矣。<br />
　　<br />
　　酣醉日久，病变百出，或湿邪伤脾，痰膈呕吐，或肌肉鼓胀，肠风泻痢；或耽湎不知，水淹跌伤，斗殴伤生者，不知其几何人矣！一曰色：因娇媚可爱，不知伐命之说为何！倘贪之恋之，其伤败也，或致劳瘵，或染秽恶，或惊吓丧胆，争夺致殃。及至亡身败家，而悔之无及者，又不知其几何人矣！一曰财：人知财能养命，岂知财能杀人。贪得者罔顾义理，争夺者不惜性命。而究之悻入者亦悖出。积一生之图谋，一旦化为乌有……而明知明味者，又不知其几何人矣！一曰气：恃血气之勇，逞好胜之私，事无大小，每不自平。岂虞忿怒最捐肝脾，膈食、气蛊、胁痛、厥逆等症，胥由是生也。甚至恃强争竞，不伤他人，必伤自己。<br />

                    <br>
                        　　<br />
　　身受刑罚，骨肉分离，荡尽莫救。而自愚自毙者，又不知其几何人矣！夫人，生之自天，成之自己，乃人不知自成，而扰于酒色财气之中，终身昏迷，不能出其藩篱，而祸患无极者，此皆聪明之误，而愚拙者或不至此也。广成子曰：」毋劳尔形，毋摇尔精，乃可以长生。」盖形言其外，精言其内，内外俱全，斯得我生之常度，而可以寿终矣。此古圣人垂念苍生，至真至极之良方也，可不佩之以为终身之戒乎！以下治酒病：<br />
　　<br />
　　葛花解酲汤<br />
　　<br />
　　治酒过痰逆，呕吐痞塞，心烦食少，昏沉尿涩等症。<br />
　　<br />
　　人参（少者山药三钱，炒黄，或时下条参三钱代之）　白朮　茯苓　砂仁　葛花　白豆蔻肉（各一钱）<br />
　　<br />
　　青皮　陈皮　猪苓　泽泻（各七分）　神曲　木香（各五分）<br />
　　<br />
　　姜引，热服，取微汗，酒病去矣。<br />
　　<br />
　　节斋化痰汤<br />
　　<br />
　　治酒痰结于肺胃，或吐咯难出，因火邪炎上凝滞也。<br />
　　<br />
　　天冬（去心）　黄芩（酒炒）　海石（另研）　栝蒌仁（去油）　橘红（各一两）　连翘香附（淡盐水炒）　桔梗（各五钱）　青黛（另研）　芒硝（另研。各三钱）<br />
　　<br />
　　共研末，炼蜜，加姜汁少许，捣丸，绿豆大，淡姜汤下五六十丸。<br />
　　<br />
　　酒过肿胀<br />
　　<br />
　　用香附二两，艾叶（醋煮，焙为末）一两，醋糊丸。久服，败水从小便出。嗣后宜戒酒。<br />
　　<br />
　　止嗜酒方<br />
　　<br />
　　用苍耳子七枚，烧灰存性，投酒中欲之，即不嗜酒。又方：以酒二碗，渍毡袜底一宿，平旦饮之，勿令彼知，得吐即止。<br />
　　<br />
　　救火酒醉伤<br />
　　<br />
　　用水豆腐重敷遍身，可苏。轻者用冷水涂湿脑后、项后。醉醒后，心中无主，用鸡蛋三四个煮汤，加醋少许食之，可以补体定神。<br />
　　<br />
　　戒酒良方：凡酒之伤人，不能自知。宜以醒眼观醉人，小则失仪，大则伤身，令人胆战心寒，何酷好乃尔！嗣后贪之者，须及早回头。后来者，适可而止。由是身安行端，其乐何如！以下治色病：<br />
　　<br />
　　拯肾汤<br />
　　<br />
　　（新）　治肾经损伤，神昏身倦，或遗精白浊，玉茎隐痛等症。<br />
　　<br />
　　熟地（四钱）　枣皮　山药　枸杞　杜仲（盐水炒）　巴戟（去心。各钱半）　茯苓（一钱）<br />
　　<br />
　　五味（三分）　补骨脂（盐水炒，一钱）<br />
　　<br />
　　空心服。服之而效，可照分量加二十倍，再加菟丝子（酒蒸）四两，青盐五钱，炼蜜为丸。每用淡盐汤、空心下七八钱。<br />
　　<br />
　　济阴丸<br />
　　<br />
　　（新）　治肾经阴阳两亏，两尺脉空虚无神，将成劳瘵等症。<br />
　　<br />
　　熟地（八两）　枣皮（四五两）　山药（四两）　茯苓（三两）　龟板胶（三两，酒蒸）　肉桂（三两）<br />
　　<br />
　　附子（三四两）　杜仲（淡盐水炒，三两）　菟丝子（淘净泥沙，酒蒸，四两）　五味（二两）<br />
　　<br />
　　先将地黄、枣皮捣成膏，余药研末，加龟胶炼蜜为丸。空心服七八钱，淡盐汤送下。至于修制加减，与上保元丸可以参用。<br />
　　<br />
　　青娥丸<br />
　　<br />
　　治肾虚、腰痛、膝软，补精益髓，诸损悉效。<br />
　　<br />
　　补骨脂（炒，四两）　杜仲（八两，姜水炒）　胡桃肉（去黑皮，十两）<br />
　　<br />
　　加巴戟肉四两，胡芦巴（炒）四两，肉苁蓉（酒洗）三两；或加大茴香（盐水炒）二两，青盐五钱，共研末，炼蜜为丸。空心温酒或盐汤送下五十丸。<br />
　　<br />
　　戒色良方：凡病多由自致，而色伤则不然……未病者致病，已病者加病。一身之精液尽枯，虽有妙药，不偿所出也。……治财病（文略）<br />
　　<br />
　　以下治气病：<br />
　　<br />
　　逍遥散<br />
　　<br />
　　治忿怒损伤肝脾，胁痛、发热等症。<br />
　　<br />
　　当归　白芍　白朮　茯苓（各二钱）　甘草（一钱）　柴胡（八分）<br />
　　<br />
　　姜引，或加薄荷叶三分。<br />
　　<br />
　　排气饮<br />
　　<br />
　　治内伤肝胆，气逆胀满。<br />
　　<br />
　　陈皮（去白，钱半）　木香（七分）　藿香（钱半）　香附（二钱）　枳壳　泽泻　乌药（各钱半）<br />
　　<br />
　　浓朴（一钱）<br />
　　<br />
　　热服。如气逆之甚者加白芥子、沉香、青皮、槟榔之属。<br />
　　<br />
　　解肝煎<br />
　　<br />
　　治暴怒伤肝，阴滞气胀。<br />
　　<br />
　　陈皮　半夏　浓朴　茯苓（各钱半）　苏叶　白芍（各一钱）　砂仁（七分）<br />
　　<br />
　　姜引。如气胀痛，加枳壳、香附、藿香之属。<br />
　　<br />
　　化肝煎<br />
　　<br />
　　治怒气伤肝，因而气逆动火，致为烦热胁痛，胀满动血等症。<br />
　　<br />
　　青皮　陈皮　白芍（各钱半）　丹皮　栀子（各一钱）　泽泻（一钱，如血见下部者以甘草代之）<br />
　　<br />
　　土贝母（二三钱）<br />
　　<br />
　　温服。如大便下血者，加地榆；小便下血者，加木通各钱半。如兼寒热，加柴胡一钱。如火盛，加黄芩一二钱。如胁腹胀痛，加白芥子一钱，如胀滞多者，勿用白芍。<br />
　　<br />
　　戒气妙法（文略）<br />
　　<br />
　　三、虚实真假辨<br />
　　虚者宜补，实者宜泻，此易知也。而不知实中复有虚，虚中复有实。故每有至虚之病。<br />
　　<br />
　　反见盛势；大实之病，反见羸状，此不可不辨也。如病起七情，或饥饱劳倦，或酒色所伤，或先天不足；及其既病，则每多身热便闭，戴阳胀满，虚狂假斑等症，似为有余之病，而其因突由不足。医不察而泻之，必枉死矣。又如外感之邪未除，而留伏于经络，饮食之滞不消，而积聚于脏腑；或郁结逆气，有不可散；或顽痰瘀血，有所留藏。病久致羸，似乎不足，不知病根未除，还当治本。若误用扑，必益其病。此所谓无实实，无虚虚，损不足，而益有余，如此死者，医杀之耳。余有虚实凭脉辨一条，在后十五，参阅自明。<br />
　　<br />
　　四、治宜精一<br />
　　精一者，圣道之本。而医道，亦须精一以为之本，故《内经》曰：」治病必求其本」。盖以病之变态虽多，其本则一。或寒或热，或虚或实，既得其要，但得一味二味，便可拔除。即或多味，亦不过于此而辅佐之，而其意则一。此余之数数然也。若医之不精者，必不能一。<br />
　　<br />
　　凡遇一症，毫无定见，欲用热而复制之以寒，恐热之为害；欲用补而复制之以消，恐补之为害。若此者，其何以拨乱而反正乎！即使偶愈，亦不知其热之之功，寒之之功也；若其不愈，亦不知其热之为害，寒之为害也。彼病浅者，或无大害；若安危所系，即用药虽善，而不敢猛用，则药不及病，尚恐弗济，矧执两端而妄投者，其害更将何如！为医者先求其精，乃知其本，而能一之，不可以人而试药也。<br />
　　<br />
　　五、补泻有法<br />
　　凡新病而少壮者，乃可攻之、泻之，此但可用于暂；若久病而虚弱者，理宜温之、补之，此乃可用于常。然犹有要：凡临症治病，但无实症可据而为病者，便当兼补，以调荣卫、精血之气；亦无热症可据而为病者，便当兼温，以培命门脾胃之气。此治法要领，有不可稍忽以贻害者。<br />
　　<br />
　　六、治法从逆<br />
　　凡治法有从逆，以寒热有真假，此《内经》之旨也。经曰：「逆者正治，从者反治。」夫以热治寒，以寒治热，此正治也，正即逆也。以热治热，以寒治寒，此反治也，反即从也。如以热药治寒病，而寒不退者，是无火也，当补命门，如参地桂附之类。此王太朴所谓「益火之源，以消阴翳」，是亦正治之法也。又有假寒真热者，脉必不紧，反用寒凉而愈，以寒从治之法也。又如以寒药治热病，而热不除者，是无水也，治当在肾，用六味丸之类。此王太朴所谓」壮水之主，以镇阳光」，是亦正治之法也。又有假热真寒者，脉必无力，反用桂附参姜而愈，以热从治之法，亦所谓甘温能除大热也。此外治假寒假热，复有权宜之妙。如以热药治寒，而假热相拒，则以热药冷服；如以寒药治热，而假寒相拒，则以寒药热服。掣过上焦，则本性乃发。情既相协，而获效自奇。<br />
　　<br />
　　七、升阳散火滋阴降火辨<br />
　　凡治火之法，有曰升阳散火者，有曰滋阴降火者。而或升或降，不可混用。夫火之为用，有发于阴者，火自内生，为五内之火，宜清宜降也；有发于阳者，火自外致，为风热之火，宜散宜升也。何人一见火症，无分表里，辄称风热，多用升阳散火之法。是不知风热之义，其说有二：有因风而生热者，有因热而生风者。因风生热者，以风寒外闭，而火郁于中，此外感阳分之火，风为本而火为标也。因热生风者，以热极伤阴，而火达于外，此内伤阴分之火，火为本而风为标也。经曰：」治病必求其本」，可见外感之火，当先治风，风散而火自息，宜升散，不宜清降，以外感之邪得清降而闭固愈甚；内生之火，当先治火，火灭而风自清，宜清降，不宜升散，以内生之火得升散而燔燎难当。此其内因外因，自有脉症可辨，须为分别。经曰：「病生于内者，先治其阴，后治其阳，反者益甚；病生于阳者，先治其外，后治其内。反者益甚。」观此，愈知散火、降火毫不可混用也。<br />
　　<br />
　　八、君火相火论<br />
　　经曰：「君火以明，相火以位」，此但表其大义，原无分属之条。惟《刺禁论》曰：「七节之傍，中有小心」，此固隐然有相火所居之意。故后世诸家，咸为相火寄在命门，是固然矣。<br />
　　<br />
　　而其为明、为位之义，未之详也。盖君道惟神，其用在虚；相道惟力，其用在实。故君之能神者，以其明也；相之能力者，以其位也。是明，即位之神；无明，则神用无由以着。位，即明之本；无位，则光焰何从而生！所以君火之变化于无穷，总赖此相火之栽根于有地。<br />
　　<br />
　　有此君不可无此相也明矣。君相之义，岂泛言哉！何东垣云：「相火者，下焦包络之火，元气之贼也」，丹溪亦述而证之。此俱误认火之面目者也。或曰，彼之指为贼者，不为无意。<br />
　　<br />
　　盖谓人之情欲，多有妄动，动则起火；火盛，致伤元气，即谓元气之贼，亦何不可！不知情欲之火为邪气，君相之火为正气。是命门为元气之根，水火之宅，精血之海。五脏之阴气非此不能滋，五脏之阳气非此不能发。而脾胃之土，非火不能生。盖以春气始于下，则三阳从地起，而后万物得以化生。岂非命阴之阳气在下，正为脾土之母，而诸脏之源乎！夫既以相称之，而竟以贼名之，其失圣人之意也远矣！且凡火之贼伤人者，非君相之真火，无论在外在内，皆邪火耳。邪火可言贼，相火不可言贼也。二子有知，其以余言为何如？<br />
　　<br />
　　九、用药之法<br />
　　经曰：「塞因塞用，通因通用，寒因热用，热因寒用，用热远热，用寒远寒」，不无义理，宜明析之。脾虚作胀，治以参术。脾得补而能运化，则胀自消，所谓塞因塞用也。伤寒挟热下利，中有燥屎，用承气汤下之乃安，所谓通因通用也。寒因热用者，药本寒也，而反佐之以热药一二味，或寒药热服；热因寒用者，药本热也，而反佐之以寒药一二味，或热药冷服，俾无拒格之患。所谓必先其所主，而伏其所因也。用热远热，用寒远寒者，如寒病宜投热药，热病宜投寒药，仅使中病即止，勿过用焉。过用则反为药伤矣。如前诸法，前贤既已指示，后人宜为会悟。<br />
　　<br />
　　十、先天水火论<br />
　　人之两肾，左阴右阳，左肾属水，先天之元精也；右臂属火，先天之元阳也。一水一火，同禀生初，原无胜负之分。奈人自有知觉以来，恃其少壮，日加斫丧。不知精气之生息有限，而人之耗损无穷。由是水亏不能配火，而虚火上炎。其咳嗽喘急，骨蒸劳热，咽痛烦渴等症见焉。此际宜用甘凉滋阴，补水以配火也。丸药，水药，如六味之类，久服多服，或可挽回。若徒用知柏苦寒以泻火，此水中之火固不能泻，而脾胃大伤，减食发泄之症又生矣。斯时脾肾两亏，纵有良医，恐难为力。经又曰：」滋阴之药多湿脾，补脾之药又燥肾。」<br />
　　<br />
　　古未有脾肾同补妙方，余因经言而悟之。早夜补肾，中时补脾，二方同进。或肾亏之甚，以补肾为主，而补脾之药，亦不可少。或脾亏之甚，以补脾为主，而补肾之药，亦不可间。余于失血门，有滋阴汤、温脾汤，可参阅而酌用之。及至中年老年，有无病而体弱者，宜补阳以生阴。经言无阳则阴无以生，犹釜底加薪，而饮食易化；游溢精气，灌注脏腑，则精神自旺，而年寿自益，如八味丸之类是也。但古方只用桂、附各一两，今当各用三四两不等，乃为有益。若徒知滋阴，而抑知春夏阳和，草木易荣，秋冬肃杀，花卉善萎也乎！<br />
　　<br />
　　十一、相火论<br />
　　命门相火，乃先天真一之气藏于坎中，自下而上，与后天胃气相接而化，此实生生之本也。是以花萼之荣在根柢，灶釜之用在柴薪，使真阳不发于渊源，则总属无根之火矣。火而无根，即病气也。故易以雷在地下为复。可见火之标在上，而火之本则在下。且火之就燥，性极畏寒，若使命门阴胜，则元阳畏避，而龙火无藏身之地，故致游散不归，而为烦热格阳等病。凡善治此者，惟从其性。但使阳和之气直入坎中，据其窟宅，而招之诱之，则相求同气，而虚阳无不归原矣。若太阳一照，则雷电潜藏。所调甘温能除大热，如参、地、桂、附之类，正此之谓也。若夫昧者，以虚阳而作实热，不思温养此火，而但知寒凉可以灭火，安望其尚留生意，而不使之速毙耶！倘系客热邪火，皆凡火耳，固不得不除；而除火何难，是本非正气火候之谓也。人能明邪正二字，则得治生之旨矣。<br />

                    <br>
                        　　<br />
　　十二、标本论<br />
　　经曰：」治病必求其本」；又曰：」先病而后热者治其本，先病而后泄者治其本」之类，约十余条。由此观之，诸病皆当治本。而惟中满与大小便不利两症，当治标耳。盖中满则上焦不通，小大便不利则下焦不通，此不得不治标以开通道路，而为升降之所由。是则虽曰治标，而亦所以治本也。盖以急则治标，缓则治本。缓急二字，诚所当辨。不知标本，则但见其形，不见其情。不知缓急，则所急在病，而不知所急在命。故每致认标作本，认缓作急。而颠倒错乱，全失四者之大义。重命君子，尚其慎察于此。<br />
　　<br />
　　十三、论内伤外感不同<br />
　　外感、内伤，症候相似，治法悬绝，不可不辨。伤于饮食、劳役、情欲为内伤；伤于风、寒、暑、湿为外感。内伤发热，时热时止；外感发热，热甚不休。内伤恶寒，得暖便解；外感恶寒，虽浓衣烈火不除。内伤恶风，不畏甚风，反恶隙风；外感恶风，见风便恶。内伤头痛，乍痛乍止；外感头痛，连痛不止，直待表邪传里方休。（凡外感至十日半月，有头痛，表犹未解，仍当走表。）内伤有湿，或不作渴，或心火乘肺，亦作燥渴，但饮茶汤不多；外感须三四日外，表热传里，口方作渴，饮茶汤由少而多。内伤则热伤气，四肢沉困无力，倦怠嗜卧；外感则风伤筋，寒伤骨，一身疼痛。内伤则短气不足以息；外感则喘壅气盛有余。内伤则手心热；外感则手背热。天气通于肺，鼻者肺之外候，外感寒则鼻寒，伤风则流涕，然能饮食，口知味，腹中和，二便如常，此表邪未入里也。地气通于脾，口者脾之外候，内伤则懒言恶食，口不知味，（能食者，病虽重，胃气未绝，犹为可治。）小便短黄，大便或秘或溏，此里虚当知温补也。左人迎脉（在左关之上，寸之下。）主表外感则人迎脉或大或紧，甚于气口。右气口脉（在右关之上，寸之下。）主里，内伤则气口脉或大或数，甚于人迎。内伤症属不足，或温或补或和，不得误作外感，妄发其表。外感症属有余，或汗或吐或下，不得误作内伤，妄用清凉。又有内伤兼外感者，若内伤重，补养为先；外感重，发散为急，但不得偏废也。伤寒门有补中益气汤，随症加入于后，可以参阅。至于脉息，亦须辨别。内伤脉，或大或数，久按重按即软而无力。数大为虚火，无力为气虚血虚。若误作有余之火，一用寒凉，则虚者愈虚，不但火之转甚，而脾气亦绝矣。又有以气口紧盛，作食滞者，然脉之有力无力，已相迥别，况食滞者必恶心饱闷，神壮不倦；内伤者心不痞不饱，倦怠无力，更可验也。<br />
　　<br />
　　十四、论寒热<br />
　　寒热之病，有外感风寒暑湿之客邪，有内伤欲食劳苦情欲之元气。症候不一，治各不同。外感者，自表入里，当用发散。其论其治，已详伤寒门，兹不复赘。至于内伤发为寒热，须逐症分析，庶不误治。但内伤外感，二症相似，恐人误认，余有内伤外感辨，所当参阅。经曰：「有所劳倦，形气衰少，谷气不胜，（言胃虚谷少，不能胜任其劳倦也。）<br />
　　<br />
　　上焦不行，（清气不升。）下腕不通，（浊阴不降。）胃气热，（浊阴不降，故胃气热。）<br />
　　<br />
　　热气熏胸中，故内热。（少火皆成壮火而上炎。）」此则真阳下陷，内生虚热，宜用补中益气甘温之药，而提其下陷也。房劳太过，内伤真阴，不能配火，则火旺而发为劳热，有夜热骨蒸，五心热，咽喉痛等症，宜用六味、八味之类，（详明失血门。）滋阴以降火也。倘气血两虚，但用甘温（如参　之类。）之剂，以补气为先，兼补其血，盖气旺则能生血也。若血虚而气不虚，忌甘温补气，盖气旺则血愈消矣。虚热固禁发汗，退热不可过用寒凉，以伤脾胃，斯为善治。经曰：」阴气不足则内热，乃真不足也。阳气有余则外热，乃假有余也。」凡元气伤，而一切热症，皆是无根虚火，但服十全大补之类，或气虚补气，血虚补血，根本固，而诸症自息。<br />
　　<br />
　　若往来潮热，在外感，属少阳，宜小柴胡汤和解之。时寒时热，在内伤，属阴阳俱虚。阳虚则寒，宜补脾以生肺，如四君归脾之属，中时服之。阴虚则热，宜补肾以壮水，如熟地龟胶之类，早夜服之。<br />
　　<br />
　　庶阴阳交补而寒热自退矣。<br />
　　<br />
　　十五、论寒热脉证有虚实真假内外之异<br />
　　凡真寒之脉，必迟弱无神；假寒之脉，必浮洪有力。真热之脉，必滑实有力；假热之脉，必紧数无神。其症其治，详伤寒门阴症似阳、阳症似阴条内，所当参阅。身大热，反欲得近衣者，热在皮肤，寒在骨髓也；身大寒，反不欲近衣者，寒在皮肤，热在骨髓也。人迎脉大于气口为外感；气口脉大于人迎为内伤。浮紧为表寒，沉紧为里寒，浮数为外热，沉数为内热。浮大无力为虚，沉细有力为实。脉紧恶寒，谓之伤寒，脉缓恶风，谓之伤风。<br />
　　<br />
　　脉盛壮热，谓之伤热。脉虚身热，谓之伤暑。热而精力不倦者为实，倦者为虚。初按则热，久按不热者，是里阳浮表也，为虚；初按则热，久按愈热者，是里热彻表也，为实。壮热不减，遍体如火者为实；乍热乍减，头热足冷者，此无根之火，浮越在表在上也，为虚。口干饮冷而多者为实；口渴饮汤，喜热而少者为虚。身壮热，而脉沉细，及大极数极，按之乍大乍小者为虚；身微热，而脉洪数不改者为实。身热无汗，二便闭涩者为实；身热有汗，二便通调者为虚。发热恶寒者，寒伤表也，阳也；无热恶寒者，寒中里也，阴也。总之，病之热也，求外邪感伤，扰动清阳；或内滞郁蒸，酿成壮火。舍此二实之候，非气虚不能收摄元阳，即阴虚不能镇约雷火。气虚者，自寅至申，热在阳分，肺气主之，惟参、　、熟附，所谓甘温能除大热也。阴虚者，自申至寅，热在阴分，肾气主之，惟归、芍、熟地，所谓养阴退阳也。能因此而详求其理，则可尽悉其源，而治之自无难也。<br />
　　卷之三　伤寒（上）<br />
　　一、伤寒总论<br />
　　冬气严寒，保身不密，杀厉之气，乘于肌体，若伏而不发，至春变温，至夏变热；（温热病另有调治。）<br />
　　<br />
　　实时发者，名正伤寒。以寒伤表，发热憎寒，邪闭皮毛，病在卫也。（卫者气也。）由浅而深，遍身疼痛，邪入经络，病在荣也。（荣者血也。）夫人之卫行脉外，荣行脉中，今以寒邪居之，则气血混乱，经络壅滞，故外症若此。自此而渐至呕吐不食、胀满等症，则由经入腑，病益深矣。<br />
　　<br />
　　自仲景以来，名贤代起，有言其病而不言其阴阳者，有立其方而未详其增减者，支离繁碎，令人难用。<br />
　　<br />
　　惟约以汗、吐、下、温、清、补六法，（六法详后。）更以虚实二字为提纲，凭症察脉，变化治之，易于拾芥。虽伤寒变症不一，有循序传经者，有不循序传经者，有始终止在一经者，有不由表入，直中阴经者，有三阳同病，三阴俱病，阴阳齐病者，有二经并病，前后合病者，及杂症互见，阴症似阳，阳症似阴者。能明虚实，则宜表宜里，宜攻宜补，而立方用药，无不曲中，又何虑乎！若执方书，以某方治某病，因某病用某药；恐病合而人之虚实不合，以及孰宜急、宜缓、宜重、宜轻，不能神明变通，亦非上工。余虽详言调治，逐条分注于后，亦要在人之善用耳。惟观其某条治法，即不恰中，亦不甚远，不致误枉，或寿世之一端也。<br />
　　<br />
　　二、伤寒脉论<br />
　　（观此可知症之表里虚实。）<br />
　　<br />
　　经脉十二，六阳属腑为表，六阴属脏为里。经脉分手足者，以足经之脉，长而且远，自上及下，遍络四体，按之可知周身之病；手经之脉，短而且近，皆出入足经之同，故凡诊伤寒外感者，但言足经，而不言手经也。然足之六经，又以三阳为表。而太阳一经，为阳中之表，以脉行于背，背为阳也，且包复周身，故凡风寒伤人，自太阳经始。阳明经，为阳中之里，以脉行于腹，腹为阴也。少阳经，为半表半里，以脉行于侧也。至于足之三阴主里，其脉自足上腹，虽亦在肌表之间，而其风寒未有不由阳经而入阴分也。若不由阳经入者，即为直中阴经，必连脏矣，故阴经无表症。凡浮脉，固属表也，然有感寒邪之甚者，拘束卫气，脉不能达，亦沉而兼紧，但以发热头痛等表症，参合自可辨也，切不可概以浮为表论。如血虚动血者，阴虚水亏者，内火炽盛者，关阴格阳者，脉俱浮大，宜知之也。至于脉浮而紧者，邪气有余也；按之无力者，元气不足也。元气不足，何以逐邪！必使元气渐充，自虚而实，自数而缓，则阳气渐达，胃气渐至，即为将解之兆。若日见紧数无力，则凶矣。<br />
　　<br />
　　杂病以弦为阳，以缓为弱。伤寒以弦为阴，以缓为和。寸为阳，或沉细而无力者，为阳中伏阴。尺为阴，或见沉数者，为阴中伏阳。寸口数大有力，为重阳。尺部沉细无力，为重阴。寸脉浮而有力，主寒邪，表实宜汗；浮而无力，主风邪，表虚宜实。尺脉沉而有力，主阳邪在里，为实，宜下；无力，主阴邪在里，为虚，宜温。寸弱无力，忌吐；尺弱无力，忌汗，忌下。汗下后脉静者生，正气复也；躁热者死，邪气胜也。温之后，脉来歇至者，正气脱也。纯弦者名曰负；按之如解索者名曰阴阳离，皆死。阴病见阳脉者生，正气在也。<br />
　　<br />
　　阳病见阴脉者死，正气绝也。（其余杂症脉理俱载杂症条下。）<br />
　　<br />
　　三、伤寒六经循序传变<br />
　　心：为手少阴，与手太阳小肠经相表里。<br />
　　<br />
　　肝：为足厥阴，与足少阳胆经相表里。<br />
　　<br />
　　肾：为足太阴，与足太阳膀胱经相表里。<br />
　　<br />
　　脾：为足大阴，与足阳明胃经相表里。<br />
　　<br />
　　肺：为手太阴，与手阳明大肠经相表里。<br />
　　<br />
　　心包络：为手厥阴，与三焦手少阳相表里。<br />
　　<br />
　　凡感冒伤寒，初入在足太阳膀胱经，次传足阳明胃经，三传足少阳胆经，四传足太阴脾经，五传足少阴肾经，六传足厥阴肝经。以上所言六经传变，是其理之常也。亦有越经传者，有不拘日数传者，有二经三经同病者，宜见病治病，不可拘泥。其脉其症，俱于谓治各经方下明之。<br />
　　<br />
　　四、论治伤寒勿拘古方<br />
　　凡治伤寒，历祖仲景。但仲景所制之麻、桂、硝、黄等剂，峻猛已极。原因当时人气禀强壮，且为冬月感冒重邪而设，自然适中。第流传既久，天气人气，日薄一日，不必尽同。<br />
　　<br />
　　凡寒热感冒，及伤食房劳等候，皆有头病、发热、口渴等症，若即谓太阳、阳明之症，泥执古方，通治今人弱质，必被夭枉者多矣。故存古人传经之论者，俾人知伤寒局方之原，立法之所以自始也；遵列古方次第汗下者，俾人知立方用药之体，而易于仿也；集诸贤之说者，俾人知古今变化之理，而慎于用也。后之治此症者，当因时因人而权衡之，勿以生死大关轻徇旧方。庶几人登寿域，乃为司命上工。幸勿以余言为妄也。<br />
　　<br />
　　五、论证分表里<br />
　　凡阳邪在表则表热；阴邪在表则表寒。阳邪在里则里热，阴邪在里则里寒。邪在半表半里，无有定处，则往来寒热。邪在表则腹不满，邪在里则腹胀满。邪在表则呻吟不安，不烦不呕，邪在里则烦躁闷乱，并作呕逆。邪在表则能食，邪在里则不能食。若在表里之间，纵不欲食，未至于不能食也。有胸痞闷，而初见心烦喜呕者，表邪方入里，不可攻下。凡表症悉具，而脉沉微者，以元气不足，不能外达也，但当救里，以助阳散寒为主；若不知温中以固根本，而再用发散之剂，则危亡立至。<br />
　　<br />
　　六、论表里之虚实<br />
　　凡表实者，无汗恶寒，或发热恶热。走注红肿，知荣卫有热。身痛拘急，知经络有寒。<br />
　　<br />
　　凡表虚者，有汗恶寒；或多麻木，难举动；或毛槁肉削，颜色憔　。凡里实者，或胀痛痞坚，或闭结喘满，或懊　不宁，烦躁不眠；或气血积聚，腹中不散；或寒邪热毒，深留脏腑之间。<br />
　　<br />
　　凡里虚者，为心神怯跳，津液不足；或饥不能食，渴不喜冷。上虚则食不化，呕恶中满；下虚则二便不禁，肛门脱出，泄泻遗精。<br />
　　<br />
　　七、论汗证<br />
　　凡太阳、阳明、少阳，或三阳合病，或并病，但头痛、身痛、发热、恶寒及喘而胸满等候，虽为日已久，内有一症，即表邪犹在。脉浮紧而数，无汗者，用麻黄汤或羌活汤汗之；若脉浮缓而弱，自汗者，用桂枝汤微汗之。总之，表邪散，便不传经入里，否则为变不一矣。<br />
　　<br />
　　凡各经邪症，汗之不彻，犹未汗也。共人仍身热烦躁，坐卧不安，脉紧无汗，干燥错语者，是表邪未散也。其故有三：邪在经络筋骨，而汗仅出皮毛，此邪深汗浅，卫解而荣不解，一也；或以十分之邪，而出五分之汗，此邪重汗轻，二也；或汗后遽起露风，而因腠疏复感者，三也。凡遇此者，当辨微甚以再汗之。如汗透而身热愈甚，此阴阳交而魂魄离，大凶之兆也。又有邪本不甚，而年衰体弱，发散太重，或屡散被害者，或邪去而胃伤，不能饮食而羸惫者，此过汗之患也。倘汗过亡阳，气脱昏沉等候，以四味回阳饮救之；若得煎参三五钱饮之更妙。<br />
　　<br />
　　八、论忌汗<br />
　　凡脉微、弱、弦、沉，及尺迟、无力者，以上六脉，俱忌汗。再有下利清谷者，小便失禁者，咽喉干燥、身重心悸者，及阳虚、衄血、吐血、淋家、疮家、腹中上下左右动气者，悉不可发汗。<br />
　　<br />
　　九、感冒伤寒新旧发表诸方<br />
　　（古方分量最重，今酌而减之。）<br />

                    <br>
                        　　<br />
　　麻黄汤<br />
　　<br />
　　治太阳经病，头项痛、腰脊强、发热恶寒、身痛无汗、脉浮紧者，以太阳经脉由脊背连风府故也。亦治太阳阳明合病。<br />
　　<br />
　　麻黄（去节一钱，或多用）　桂枝（钱半）　甘草（八分）　杏仁（去皮尖，十五粒）<br />
　　<br />
　　水煎，热服，复取微汗，汗出勿再服，总要有汗方止。若汗已出，渐次解所复者，勿得顿减贪凉，以防表疏复感也。<br />
　　<br />
　　桂枝汤<br />
　　<br />
　　治太阳中风，发热恶寒、头痛干呕、自汗脉浮缓者。<br />
　　<br />
　　桂枝　白芍　生姜（各二三钱）　甘草（一钱）　大枣（五枚，去核）<br />
　　<br />
　　水煎，热服，复取微汗，不得太过。以汗者血之液也，汗多则卫气疏，不能内以护荣，故用桂枝和荣散邪，用白芍护荣固理。姜能散寒止呕，枣以甘温能和，此不专于发散，而兼和荣卫者也。邪出而卫自密，汗亦止矣，岂桂枝能塞汗乎！以上二方，皆治寒邪初感，温散之妙法也。至于桂枝汤，则凡四时阴胜之邪皆所宜用。但浮脉而紧，发热无汗者总之。以脉紧为伤寒，服之则表益实，而汗愈难出故也。<br />
　　<br />
　　升麻葛根汤<br />
　　<br />
　　太阳病，次传阳明胃经，身热、目痛、鼻干、不寐、脉洪而长，以阳明主肌肉，其脉挟鼻，络于目故也。<br />
　　<br />
　　升麻　葛根　白芍（各二钱）　甘草（炙，一钱）<br />
　　<br />
　　加姜煎服。如头痛，加白芷、川芎。如身痛，加羌活、防风。如热不退，加黄芩，或加石膏。胃虚不食，加白尤。腹痛，倍白芍。若伤寒未入阳明者勿服，恐引表邪入阳明也。（此经多气多血，寒邪入，则血气壅滞。辛能达表，轻可去实，故用升葛辛轻之品，发散阳明表邪。邪盛则阴虚，故用白芍也。）<br />
　　<br />
　　小柴胡汤<br />
　　<br />
　　阳明病，又传少阳胆经，胸胁痛、耳聋、寒热往来、呕而口苦、咽干目眩、脉弦而数，以少阳之脉，循胁络耳故也。<br />
　　<br />
　　柴胡（二钱）　半夏（钱半）　人参　甘草　黄芩　生姜（各一钱）　枣（三枚）<br />
　　<br />
　　水煎服。如呕逆，加陈皮，倍生姜。烦者，去半夏，加栝蒌。渴者，去半夏，加花粉。<br />
　　<br />
　　若不渴，外有热，去人参，加桂枝，覆取微汗。咳嗽，去参枣，加干姜、五味。（咳为肺寒，干姜散寒，少加五味以敛肺。肺脉不虚者不用。少阳症，有嗽无喘；阳明症，有喘无嗽。）虚烦，加竹叶、粳米。腹痛，去黄芩，加白芍。胁下痞硬，去大枣，加牡蛎。胁痛，加青皮、白芍。心下悸，小便不利，去黄芩、加茯苓。（太阳病，或饮水多，停心下，故悸；水蓄不行，故小便不利。茯苓能利水。）本经头痛，加川芎。发黄，加茵陈。<br />
　　<br />
　　加减羌活五积散<br />
　　<br />
　　（新）　治四时感冒，发热、恶寒、头痛、身疼、咳嗽、声重，脉浮紧无汗者，以代发表古方，不论大小皆治。<br />
　　<br />
　　当归（钱半）　白芍（一钱）　陈皮（八分）　半夏（钱半）　茯苓（一钱三分）　甘草（一钱）<br />
　　<br />
　　桔梗　枳壳　川芎　白芷　防风（各一钱）　羌活（八分）　桂枝（一钱）　紫苏叶（五分）　北细辛（三分）<br />
　　<br />
　　姜三片，葱白五寸，水煎，热服，取微汗。如冬春寒甚，加麻黄五六分。夏秋，加苍朮钱半。<br />
　　<br />
　　加减羌活汤<br />
　　<br />
　　（新）　治伤风寒，头痛、身痛、憎寒、壮热、脉浮紧无汗，及四时不正之气。<br />
　　<br />
　　凡男女大小同治。以代麻、桂、青龙等汤也。<br />
　　<br />
　　羌活（一钱）　防风（一钱二分）　苍朮　川芎　白芷　甘草（各一钱）　陈皮（八分）　北细辛（二、三分）<br />
　　<br />
　　生姜（一钱）　葱白（五寸）<br />
　　<br />
　　热服，取微汗。如自汗者，去苍朮，加白朮，或加黄　。胸满，加枳壳、桔梗。呕逆，加半夏。喘促，加杏仁。可随症加入。此方不犯三阳禁忌，为解表稳方，可以便用。<br />
　　<br />
　　补中益气汤<br />
　　<br />
　　治虚弱不足。年衰脉微之人，外受风寒，难用表剂，补中即以除蔻，亦可随症照后加入。善用者最效。<br />
　　<br />
　　人参（无者用淮山药三、四钱炒黄代之）　黄　（蜜炒）　白朮（各钱半）　陈皮（五分）<br />
　　<br />
　　当归　甘草（炙。各一钱）　升麻（用蜜水炒，或用淡盐水炒）　柴胡（酒炒。各三分）<br />
　　<br />
　　生姜（五分）　红枣（三枚）<br />
　　<br />
　　水煎服。病属太阳，无汗寒热者，加羌活、防风。头痛，加白芷、川芎，或加北细辛二、三分。汗不出者，再加苍朮。自汗者，加桂枝、白芍。寒甚者，加苏叶。热甚者，加黄芩。<br />
　　○此方惟上焦痰呕、中焦湿热、伤食、膈满者忌服。<br />
　　<br />
　　益元散邪汤<br />
　　<br />
　　（新）　治元气太虚，脉大无力，外感寒邪，憎寒壮热，身痛头痛，或呕恶泄泻等症。邪气不能外达，惟温中自可散寒；即素禀薄弱之辈，或连进二三服，自必阳回而解。<br />
　　<br />
　　当归（二三钱）　白芍（煨，钱半）　陈皮（一钱）　白朮　熟地（各三四钱）　山药（二钱）<br />
　　<br />
　　甘草（炙，一钱）　黄　（蜜炒，钱半）　麻黄（去节，八分）　桂枝（一钱）　生姜（煨，钱半）<br />
　　<br />
　　水煎，热服，略盖以取微汗。如头痛，加川芎、白芷各一钱，北细辛二分。如泄泻者，去当归，加荜　四钱，茯苓一钱，木香（煨）三分。若三阳并病者，加柴胡二钱。<br />
　　○仲景治伤寒，如麻、桂等汤以温散，固为千古妙方；至于阳根于阴，从补血而散者，惟此乃得云腾致雨之妙，为今时之所宜。勿得疑为骤补无用，而徒以散邪为主，致为夭枉之失。<br />
　　○上方补气以散邪，此方补血以散邪。<br />
　　<br />
　　十、论吐证<br />
　　经曰：「其高者，因而越之」；又曰：「在上者涌之」，谓吐之也。邪结中焦，胸满而痞硬，气上冲咽喉，不得息者；或饥不能食，或食入即吐，并有欲吐不能吐者；手足厥冷，脉弦迟，或寸脉微浮而紧，此为胸中有寒，当吐之。丹溪曰：「吐中有发散之义」，此治伤寒一大关键也。今何人惟知汗、下二法，而吐法不用，使邪气结而不散，轻病致重，其害无穷。<br />
　　<br />
　　但胸中之寒，亦有虚实之分，仲景曰：「膈上有寒饮，干呕者，不可吐也，急温之，宜四逆汤。」（方载三十内。）前言寒者，言寒邪之实；后言寒者，言胃气之虚。当吐当温，此等要处，最宜详察。<br />
　　<br />
　　凡胸中郁郁而痛不能食，欲人按之，而反有涎唾，下利甚，其脉迟，而寸脉微滑，吐之则利自止。<br />
　　<br />
　　凡宿食在上脘者宜吐；虚烦在胸中者，宜吐、下分治之。<br />
　　<br />
　　凡寸脉弱而无力者忌吐。寒邪在表，宜汗；在中下宜下，不宜吐。<br />
　　<br />
　　瓜蒂散<br />
　　<br />
　　治胸中痞硬，寒邪滞中，寸脉微浮。吐之以散中寒。<br />
　　<br />
　　甜瓜蒂（炒黄）　赤小豆（等分）<br />
　　<br />
　　为末。即瓜蒂一味亦可。熟水调服二三钱，以指按喉必吐。吐时须令闭目，紧束肚皮，若吐不止者，葱白汤解之。凡亡血及老人产妇血虚脉弱者勿服。<br />
　　<br />
　　栀子豆豉汤<br />
　　<br />
　　治伤寒烦躁。亦用作吐药，以肺肾之邪在上焦，吐以散之也。<br />
　　<br />
　　栀子（十四枚）　淡豆豉（四合）<br />
　　<br />
　　先煎栀子，后入豆豉，分二服。温进一服，得吐，止后服。<br />
　　○烦者气也，出于肺，栀子治肺烦；躁者血也，出于肾，豆豉治肾躁；以心火旺，则金躁而水亏，肺肾合而为烦躁。<br />
　　<br />
　　上方吐有形之实邪，此方吐无形之虚烦。若大便溏泄者，虚寒在下，不可服。至于宿食而烦躁者，用栀子大黄汤下之。<br />
　　<br />
　　外附治结胸法<br />
　　<br />
　　凡伤寒结胸，有气虚不堪攻吐者，以葱白、生姜各四两，生萝卜半斤，（此味若无，以子三两代之。）共捣，炒热，以布包安脓处。须分两包，冷则易之，实时汗出而愈。<br />
　　○又法，以大蒜十余枚，捣摊绢上，贴一切胀痛处，神妙。<br />
　　<br />
　　十一、论下证<br />
　　邪在表，宜汗；邪入里，宜下。（此里者，非三阴之里，乃阳明胃府也。三阴亦有转入阳明者，须因症因脉，酌宜下之。）然下症不一，有痞、满、燥、实、坚五者之异。痞者，胸闷不食；满者，胸腹膨胀；燥者，大便枯少；实者，腹满而痛日久不大便；坚者，按之鞭硬。如五症悉具，三焦俱伤，宜大承气汤急下之。但见痞、燥、实、三症，邪在中焦，宜调胃承气汤，不用枳朴，恐伤上焦之气也。但见痞实二症，邪在上焦，宜小承气汤，不用芒硝，恐伤下焦之血也。<br />
　　<br />
　　夫以人之一身，元气周流，一有邪滞，则壅塞经络而为病矣；轻则导而去之，重则攻而下之，使垢瘀去，而后正气可复。然攻下之剂，须适症为宜，若邪盛而药轻，则根株仍留；邪轻而药重，则正气必伤。能以症合脉，庶得万全。<br />
　　<br />
　　十二、论证当下<br />
　　脉沉实，尺脉更旺者，邪热入府也，宜下之。其症：腹中鞭硬，大便闭，谵语，腹痛，不恶寒，反恶热，口渴，咽燥，腹满，潮热（日晡热，属实症。）及五六日不大便，绕脐痛，烦躁发作有时者，此有燥屎也，俱宜下之。<br />
　　<br />
　　十三、论证忌下<br />
　　脉虚弱，寸脉浮大，右关细涩及迟缓微弦者，皆不宜下。又有脉久数者，非外邪也；细数者，非实邪也，下之则危。其症：腹鸣自利，无热恶寒，唇青舌卷，口不渴，身痛，大便先硬后溏，喘而胸满，止心下硬满，不食，恶寒，小便清利，咽中闭塞，汗多亡阳而谵语，阴虚水亏，虚烦虚躁，四逆恶水等症，俱忌下之。<br />
　　<br />
　　十四、伤寒攻里诸方<br />
　　大承气汤<br />
　　<br />
　　治伤寒阳邪入腑，五六日不大便，痞、满、燥、实、坚五症全具，发热，谵语，口干，舌涩，三焦大热，脉沉实者。<br />
　　<br />
　　大黄（五钱）　芒硝（四钱）　浓朴（二钱，炒）　枳实（一钱，炒）<br />
　　<br />
　　或加甘草一钱，水两钟，先煎浓朴、枳实至钟半，投大黄，煎至一钟，去渣，纳芒硝一沸，热服。（大黄泻热，芒硝润燥，枳朴破痞满，攻内邪之峻剂也。然非大实大满，不可轻投，恐有寒中之变。）<br />
　　<br />
　　小承气汤<br />
　　<br />
　　治邪在上焦，痞满谵语，便难而硬，或六七日不大便，潮热，气喘脉实者。<br />
　　<br />
　　大黄（四钱）　浓朴（二钱）　枳实（一钱，炒）<br />
　　<br />
　　水煎，热服。（除芒硝者，恐伤下焦真阴也。）<br />
　　<br />
　　谓胃承气汤<br />
　　<br />
　　治邪在中焦，燥实、腹胀、恶热、口渴、便秘、谵语及吐后腹胀，与未吐未下而心烦脉实者。<br />
　　<br />
　　大黄（六钱，酒浸）　芒硝（四钱）　甘草（钱半）<br />
　　<br />
　　水煎去渣，入芒硝一沸服。（除朴、实者、恐伤上焦之气也；加甘草者，不致伤胃也。<br />
　　○吐后为内烦，下后为虚烦，不吐不下而心烦者，胃有郁热也。）<br />
　　<br />
　　六一顺气汤<br />
　　<br />
　　治伤寒邪热传里，便实、口燥、潮热、斑黄、狂走、阳厥、胸胁满硬、脐腹胀痛，及老人、产妇，血气两虚者，有下症，或下后未解诸病，用此以代大小承气、大陷胸等汤之神剂也。<br />
　　<br />
　　大黄（四五钱）　枳实（钱半）　黄芩（二钱）　甘草（一钱）　浓朴（姜炒，一钱半）　白芍（二钱）<br />
　　<br />
　　水煎服。欲峻者，大黄后入。如表症未除者，加柴胡钱半。古方原有芒硝，去之，以性峻急，伤人故也。若概用之，在死者多矣。<br />
　　○仲景云：荡涤热积，宜用汤液，切禁丸药。<br />
　　<br />
　　大柴胡汤<br />
　　<br />
　　治表症未除，里症又急，汗下兼行。<br />
　　<br />
　　柴胡（三钱）　半夏（二钱）　黄芩　白芍（各钱半）　生姜（二钱半）　大黄（二三钱）　枳实（一钱）<br />
　　<br />
　　大枣（三枚）<br />
　　<br />
　　水煎服。<br />
　　<br />
　　十五、论清理<br />
　　凡伤寒吐下后，多有余热未除，脉犹洪数，以致口渴咽燥，身热便赤，日夜不宁等症，此际宜清理之，则热退而诸症瘥矣。但清热必须滋阴，或补先天之水，或养后天之血，庶阴长而阳自消。若徒用苦寒之剂，不惟热不能退，而且热从火化，损脾伤胃，是治病而适以益病，可不畏乎！业医者宜知也。<br />
　　<br />
　　益阴清热汤<br />
　　<br />
　　（新）　治伤寒余热，口渴、便赤、烦躁、便实、脉洪等症。<br />
　　<br />
　　当归（一钱）　白芍　生地　麦冬（各钱半）　黄芩（二钱）　甘草（一钱）　元参（一钱）<br />
　　<br />
　　泽泻（八分）　木通（八分）　栀仁（炒黑，八分）　陈皮（八分）　石膏（生用，二钱）　黄柏（炒焦，一钱）<br />
　　<br />
　　扁豆（炒研，二钱）<br />
　　<br />
　　水煎服。如舌黄，加黄连一钱。目赤，加胆草八分。大便燥，加酒炒大黄钱半。如妇人血热，加青蒿二钱。如胁痛，加青皮八分。如口渴，加花粉一钱。<br />
　　<br />
　　黄莲解毒汤<br />
　　<br />
　　治伤寒吐下后，火盛烦躁，喘急，口渴脉洪者。<br />
　　<br />
　　黄连　黄芩　黄柏　栀子（各一钱）<br />
　　<br />
　　水煎服。<br />
　　<br />
　　白虎汤<br />
　　<br />
　　治伤寒脉浮滑，表里俱热，及便结斑黄，狂躁大渴等症。<br />
　　<br />
　　石膏（五钱）　知母（二钱）　甘草（一钱）　糯米（一撮）<br />
　　<br />
　　水煎服。如汗渴者，加人参。<br />
　　<br />
　　竹叶石膏汤<br />
　　<br />
　　治阳明汗多而渴，鼻衄，喜水而吐，及烦躁等症。<br />
　　<br />
　　石膏（生研，三钱）　淡竹叶（十三片　半夏　甘草（各钱二分）　麦冬（钱半）　人参（无者，或以蜜　代之）<br />
　　<br />
　　米（一撮）<br />
　　<br />
　　生姜三片，煎服。<br />
　　<br />
　　以上所录诸方，是折火之标，而非退热之本，惟直探其真阴而补之，如亢旱而得甘霖，土木皆濡，顷刻为清凉矣，岂不妙哉！如左尺脉无力，以六味地黄大剂投之，自水旺而火退。如右尺脉弱，上部渴甚燥热，饮冷反吐，下部足冷者，是火不归源，即以六味汤中加肉桂二钱，五味五分，甚则加附子二、三钱，冷冻饮料即愈。若先用苦寒之药，而热不退，再用芩连之类，安得生乎！<br />

                    <br>
                        　　<br />
　　十六、论温<br />
　　温者，温其中也。气为阳，气虚则寒；脏有寒邪，不温即死。经曰：「阳气者，若天与日，失其所则折寿而不彰。」以寒者阴惨肃杀之气也，阴盛则阳衰，所以昔贤皆重救里，宜及时而用温也。但温有大温、次温之殊：大温者，以真阳将脱，须回阳以固中元；次温者，正气犹在，宜扶阳以顾将来，庶转凶为吉，而生机勃然矣。又有一种阴虚火盛，内热不宜用温者，凡姜、桂、附子之类勿用，当用温和之味，不犯一毫寒凉，则脾肾无伤，斯为高明。<br />
　　<br />
　　和阴益阳汤<br />
　　<br />
　　（新）　治伤寒吐下后，元气不足，以致饮食不思，腹满而呕，口吐冷涎，大便溏泄，小便不禁，六脉虚弱，四肢无力等症。<br />
　　<br />
　　当归（二三钱）　白芍（酒炒，钱半）　白朮（二钱）　茯苓（钱半）　人参（少者以淮山药炒用，三钱）<br />
　　<br />
　　甘草（炙，一钱）　陈皮（一钱）　半夏（钱半）　砂仁（炒研，八分）　藿香（一钱）　生姜（煨，一钱）<br />
　　<br />
　　大枣（三枚）<br />
　　<br />
　　水煎，温服。如四肢寒冷，加附子一钱。小腹痛喜按者，加吴茱萸六分。（开水泡一次用。）<br />
　　<br />
　　泄甚者，加肉豆蔻五、七分，但当归减半，须用土炒。汗出，加蜜炒黄　钱半；甚者，加蜜炒麻黄根钱半。若气下陷，亦加黄　钱半，升麻三分如小便不禁，加盐炒补骨脂一钱，益智仁一钱。如心虚不宁，加枣仁（炒研）钱半。<br />
　　<br />
　　理中汤<br />
　　<br />
　　治病后中气虚寒，自利不渴、腹痛、呕吐、脉弱等症。<br />
　　<br />
　　人参（若无人参，属气虚者，以蜜炒黄　二钱代之；脾虚者以灌山药三钱代之）<br />
　　<br />
　　白朮（二三钱）　甘草（炙，一钱）　干姜（炒，钱半）<br />
　　<br />
　　水煎服。如病重者，日进二服。如四肢厥逆，加附子一、二钱。其有寒甚势急者，附子生用或煨熟用。如腹痛而小便不利者，加茯苓二钱，白芍钱半。呕者，加生姜二钱，去附子。<br />
　　<br />
　　八味回阳饮<br />
　　<br />
　　治脉虚将绝，阴阳将脱。<br />
　　<br />
　　人参（无者以蜜炒黄　一两代之）　附子（二三钱）　干姜（炒，二三钱）　当归身（三钱，如泄泻者，或血热而动者去之。）　熟地（数钱或一二两）　甘草（炙，一钱）　白朮（三四钱）　黄　（蜜炒，三钱）<br />
　　<br />
　　水煎，温服。如泄泻者，加乌梅二个。虚火上浮者，加茯苓二钱，麦冬一钱。如肝滞而胁胀痛者，加肉桂钱半。<br />
　　<br />
　　理阴煎<br />
　　<br />
　　此治真阴不足，左尺无神，阳浮假热者。<br />
　　<br />
　　熟地（五七钱或加倍）　当归身（三五钱）　甘草（炙，一二钱）　干姜（炒，一二钱）<br />
　　<br />
　　一或加肉桂（一二钱）<br />
　　<br />
　　水煎服。如阴中无阳，加附子。若脾肾两虚，水泛为痰，或呕或胀者，加茯苓钱半，或加白芥子五分。若泄者，去当归，加山药、扁豆、吴茱萸、肉豆蔻、补骨脂之属。如腰痛，加杜仲、枸杞。如腹胀痛，加木香、砂仁、陈皮之属。<br />
　　<br />
　　十七、论补<br />
　　补者，济其虚也，古人言之已详，今人畏而不用，且曰，伤寒无补法，谬亦甚矣！使患虚者坐以待毙，不大可憾乎！观仲景立三百九十七法，而治虚寒者一百有奇，垂一百一十三方，而用人参桂附者八十有奇。即东垣、丹溪、节庵亦有补中益气、回阳返本、温经益元等汤，未尝不补也。夫实者不药可愈，虚者非治弗痊；能察其虚而补济之，即握伤寒之要矣。<br />
　　<br />
　　二补汤<br />
　　<br />
　　（新）　治阴阳两虚，六脉俱弱，夜热肢冷，失血便泄等症。<br />
　　<br />
　　熟地（三五钱）　当归（土炒，二钱。泄者或不用亦可）　黄　（蜜炒，二钱）　枸杞（二钱）　甘草（炙，钱半）<br />
　　<br />
　　杜仲（盐炒，二钱）　枣皮（一钱）　白朮（钱半）　淮山药（二钱）　肉桂（一钱）　五味子（十三粒，微炒）<br />
　　<br />
　　水煎服。如寒甚者，加附子钱半。腹痛喜按者，加补骨脂（炒）一钱。泄者，加乌梅二个、肉豆蔻八分。呕恶，加生姜一二钱。<br />
　　<br />
　　小营煎<br />
　　<br />
　　治血少阴虚，咽干舌燥，上下失血，脉细数者。<br />
　　<br />
　　当归（二三钱）　熟地（二三钱）　白芍（酒炒，二钱）　山药（炒，二钱）　川续断（钱半）<br />
　　<br />
　　枸杞（二钱）<br />
　　<br />
　　水煎服。如火盛烦躁，加真龟胶二钱，化服。或加麦冬、生地。骨蒸，加地骨皮钱半。<br />
　　<br />
　　如身热，加青蒿一钱。<br />
　　<br />
　　八味回阳饮<br />
　　<br />
　　治阴阳大虚，元气将脱者，非此不治。（方载十六内）<br />
　　<br />
　　十全大补汤<br />
　　<br />
　　治气血两虚，恶寒发热，眩最自汗，诸虚等症。<br />
　　<br />
　　人参（无者，以山药三五钱代之）　白朮（二钱）　茯苓（钱半）　甘草（炙，一钱）　白芍（酒炒，二钱）<br />
　　<br />
　　熟地　当归（各三钱）　川芎（一钱）　黄　（蜜炒，二钱）　肉桂（钱半）<br />
　　<br />
　　水煎服。<br />
　　<br />
　　八味大建中汤<br />
　　<br />
　　治中气不足，厥冷、呕吐、阴缩、多汗，腹中寒痛，胀满不食，唇干、精出、寒热烦冤等症。<br />
　　<br />
　　人参　甘草（炙。各一钱）　黄　（蜜炒）　当归　白芍（酒炒。各二钱）　肉桂（二钱）<br />
　　<br />
　　半夏（钱半）　附子（一钱或二钱）　红枣（二枚）　生姜（六分）<br />
　　<br />
　　水煎服。<br />
　　<br />
　　十八、论三阴<br />
　　三阳传入阳明胃府者为里，非三阴之里也。三阴亦有转于阳明者，寒郁为热，亦有虚实之异。实热者，脉必沉实有力，恶热谵语，大渴便秘，是肠胃燥实，宜下之。若不转入胃府，而尤症实脉实者，宜因经因脉调理之，不得一概论下也。<br />
　　<br />
　　加味平胃散<br />
　　<br />
　　（新）　治太阴脾经病，腹满而吐，食不下，嗌干，手足自温，或自利，腹痛，不渴，脉沉而细；以太阴之脉，布胃络嗌故也。<br />
　　<br />
　　苍朮（钱半）　浓朴（姜炒，一钱）　陈皮（八分）　甘草（炙，八分）　扁豆（炒研，二钱）<br />
　　<br />
　　白芍（钱半）　半夏（钱半）　大腹皮（去黑皮及粗，洗净，一钱）　砂仁（一钱，炒研）　生姜（一钱三分）<br />
　　<br />
　　大枣（三枚，去核）<br />
　　<br />
　　水煎服。如泄，加肉豆蔻八分，白朮钱半，或再加煨木香三分。如腹痛拒按者，去生姜，加葛根钱半。如嗌干，加元参、桔梗。<br />
　　<br />
　　八味地黄丸<br />
　　<br />
　　治少阴肾经病，舌干、口燥，或自利而渴，或欲吐心烦，引衣倦卧；其豚沉。以少阴之脉，贯肾，络肺，系舌本故也。<br />
　　<br />
　　熟地（八两）　山药　枣皮　茯苓（各四两）　丹皮（二两）　泽泻（两半）　肉桂（三两）<br />
　　<br />
　　附子（三两）<br />
　　<br />
　　共研末，炼蜜为丸。病急即减两为钱，水煎，早服。<br />
　　<br />
　　养肝抑邪汤<br />
　　<br />
　　（新）　治厥阴肝经病，或气上撞心，心中疼，烦热消渴，饥不欲食，食即呕蛔，下利不止。脉沉而弦，以厥阴之脉循阴器而络于肝故也。<br />
　　<br />
　　当归（二钱）　白芍（酒炒，钱半）　柴胡（酒炒，钱半）　熟地（二钱）　川椒（炒，七分）<br />
　　<br />
　　麦冬（一钱）　乌梅（二、三钱）　木香（煨，三、五分）　白朮（钱半）　茯苓（二钱）<br />
　　<br />
　　水煎服。如消渴甚者，加黄柏、知母各钱半，肉桂五分。<br />
　　○阳邪自太阳传至太阴，则嗌干未成渴也。传至少阴，则口渴未成消也。传至厥阴而成消渴者，热甚能消水也。若脉症皆实，宜用承气等汤下之。然又有说：以肝居下部，而邪乱之，则邪上撞心；木邪乘土，则脾气受伤，所以饥不欲食。脾土既伤，而复下之，则脾愈伤，而利不止，此所以宜养肝补土也。<br />
　　<br />
　　麻黄附子细辛汤<br />
　　<br />
　　治少阴伤寒（以无头痛也）。始得之，脉沉而反发热者，此阴分表邪也。用熟附配麻黄者，发中亦有补焉。<br />
　　<br />
　　麻黄（去节，钱半）　附子（钱半）　细辛（七分）<br />
　　<br />
　　水煎服。或去细辛，加甘草。<br />
　　<br />
　　真武汤<br />
　　<br />
　　治少阴伤寒，腹痛，或呕或利或咳，小便不利，四肢重痛。<br />
　　<br />
　　茯苓　白芍　生姜（各三钱）　白朮（二钱）　附子（钱半）<br />
　　<br />
　　水煎服。若咳者，加五味子三分，细辛六分，干姜一钱。小便利者，去茯苓。下利，去白芍，加干姜钱半。呕者，去附子，加生姜二钱。<br />
　　<br />
　　十九、论伤寒中寒不同<br />
　　凡六腑属阳，一受寒邪，先发太阳，发热恶寒，治宜疏散。五脏属阴，一受寒邪，必发太阴，恶寒不热，治宜温托；以腠理素虚，而阳微最忌发表。其外寒所受虽同，而里则以有火为伤，无火为中之异，此犹人所共知；至于阳极而症似阴，阴极而症似阳，治若稍混，杀人反掌。详明于下，以便取用。<br />
　　<br />
　　凡阳症似阴者，手足冷，大便闭，小便赤，烦闷昏迷，身寒却不欲衣，口渴，指甲红，脉必沉滑，或四肢厥冶。此阳极于内，真阴失守也。轻则调胃承气汤，重则大承气汤下之，以救一线之阴，不至为阳所劫。此时不知诊脉，疑以为寒，用一毫温热之药，则立毙矣。<br />
　　<br />
　　凡阴症似阳者，烦躁面赤，咽干，大便泄，小便清，指甲黑，或身热反欲得衣，口渴，不喜冷水，脉必浮微。若认为阳证，投以寒药，死者多矣。总之，阴证不分热与不热，不论脉之浮沉大小，但指下无力，重按全无，便是伏阴，急与五积散，通解表里之寒。若内有沉寒，必须姜附温之。如附子理中汤（方载上十六内。）之属，乃为妙剂。<br />
　　<br />
　　五积散<br />
　　<br />
　　治内外阴寒，并治感冒食积，呕吐，背项拘急等症。<br />
　　<br />
　　当归（一钱）　白芍　陈皮（各八分）　川芎　白芷　桔梗（各一钱）　苍朮（钱半）　枳壳肉桂（各一钱）　半夏　浓朴　茯苓（各一钱三）　干姜（一钱）　麻黄（去节，五、八分）<br />
　　<br />
　　人参（少者亦服）　甘草（七分）　生姜（一钱）　葱白（三茎）<br />
　　<br />
　　水煎，热服。<br />
　　<br />
　　太阳汤<br />
　　<br />
　　（新）　治寒中三阴，战栗厥逆，呕吐昏迷，唇青囊缩等症。<br />
　　<br />
　　白朮（三钱）　干姜（炒，一二钱）　当归（钱半，泄者不用　山药（炒，二钱）　附子（二三钱，势危者用生附子，湿纸包煨热用）　甘草（炙，一钱）　白芍（煨，钱半）　生姜（一钱）　红枣（三枚）<br />
　　<br />
　　水煎服。或假热，拒格不纳，冰冷服。<br />
　　○此方用白芍，恐阳药之僭越也，可代理中、四逆、回阳等汤。如冬月，寒伤太阳经，有表证者，加麻黄八分。头痛，加北细辛二、三分。<br />
　　<br />
　　如肉振汗多者，加制黄　二、三钱。如泄泻者，加乌梅二个，去当归。如肝脉紧而郁滞者，加肉桂二钱。如小腹痛而喜按者，加吴茱萸七分，汤泡一次用，又须兼下方外治，乃妙。<br />
　　<br />
　　华佗救脱阳法<br />
　　<br />
　　治寒中三阴，阳脱无脉，昏倒强直等症。<br />
　　<br />
　　用葱白一、二斤捣碎，炒热，绢绸包熨脐下，以二包更替熨之。脉渐出，手足温者、生。<br />
　　<br />
　　内服上方，但药小及少缓者，俱不能济。<br />
　　<br />
　　二十、论传经及合病并病<br />
　　凡风寒中人，入阴入阳，原无定体；及已中之后，或传或不传，或初入太阳，即入少阴，而成真阴症者有之，不必尽如经言日传一经者之说也。所以凡治伤寒，宜见证治证，如在表者疏之，在中者和之，在里者攻之，不必拘泥，此活法也。<br />
　　○合病者，或两经同病，或三经齐病是也。治之者，必以一经病重为主，各经病亦须兼之。因证察脉，自必适中。如方书所载白虎汤治三阳同病之类，似难恰合，宜变通因心。<br />
　　○并病者，一经先病未尽，又过一经者是也。但过经不尽循序，或越一经越二经者有之。治之者，宜以后过之经为主治，勿使未尽，而又过经也。能因机察变，原始要终，乃为高明。<br />
　　○仲景曰：伤寒先在太阳，脉静者不传，若烦躁脉数者为传也。<br />
　　○伤寒二三日，阳明少阳证不见者，为不传。<br />
　　○伤寒数日，无热而烦躁者，为阳去入阴也。若能食，不呕，阴受邪也。<br />
　　<br />
　　二十一、论两感<br />
　　凡病两感者，内外皆感于寒者有之。亦有纵欲、劳力、七情先伤于内，而后寒邪复伤于外者，是表里俱病，本危症也。然细察之，亦有缓急可辨。彼三阳之头痛、身热、耳聋、胁痛、恶寒而呕者，外邪也。其三阴之腹满、口渴、囊缩、谵语者，此内邪也。若外甚于内，当以外为主治，而兼调其内；内甚于外，当以内为主治，而兼理其外。外甚者疏之、解之，内甚者，和之、攻之，以言内外伤寒者也。若元气素虚，脉息无神，而内伤复兼外感者，此宜单顾根本，不可攻邪；一得元气不败，则强寇自退，或可望其生矣。此症变态非常，不可凿言方治。姑举古方，以治两感伤寒，为临此症者之法。<br />
　　<br />
　　大羌活汤<br />
　　<br />
　　治内外两感伤寒。若内伤，不系外寒传里者，忌用。<br />
　　<br />
　　羌活　独活　防风　防己　黄芩　黄连　白朮（各二钱）　苍朮（二钱）　甘草　北细辛（各一钱）<br />
　　<br />
　　知母　生地（各七钱）　川芎（七分）<br />
　　<br />
　　水煎，热服。此阴阳两解也。盖表里俱病，欲汗之则有里症，欲下之则有表症。洁古制此方者，意以传经为阳邪，故以羌、独、苍、防、芎、细祛风发表，升散传经之阳邪；芩、连、知、地黄、己清热利湿，滋培受伤之阴血；又用朮、草以回中州而和表里，或可救治。<br />
　　<br />
　　冲和灵宝饮<br />
　　<br />
　　治症同前。<br />

                    <br>
                        　　<br />
　　羌活　防风（各钱半）　细辛（五分）　川芎　白芷　生地　黄芩（各一钱二分）　甘草　柴胡干葛　石膏（各一钱二分）　黑豆（一撮）<br />
　　<br />
　　加生姜、葱白煎服。如自汗，加白朮、黄　。如胸满，加枳壳、桔梗，去生地。喘，加杏仁。若要汗下兼行，加大黄。当随症加减，不可执滞。<br />
　　<br />
　　卷之四　伤寒（下）<br />
　　二十二、伤寒变证引言<br />
　　凡伤寒变证不一，然内有是病，外方有是证。非病自病，证自证也。治者能于表里寒热虚实六者，精以辨之，而因证制方，不但证愈，而病亦愈矣。若浅近者，不能会此六者，而第拘方书，恐其人其脉，未必尽合。是治病而反以加病，乌乎可！且方书虽多，未尽周全，有言其病而不垂其方者，有录其方而未明其理者，俾人不能应用。余故将各证条析于前，各方分列于后。高明者可由此而妙心裁，迟钝者亦用是而不失其准绳也。<br />
　　<br />
　　二十三、论伤寒目证<br />
　　凡治伤寒，须观两目，或赤或黄，是为阳证。若六脉洪大有力，或兼躁渴，其热必甚。<br />
　　<br />
　　轻则三黄石膏汤，重则大承气汤。目白者非热症，不用寒凉。眵者（即眼粪也。）火也，液干而结，当用清凉。至于目睛上视，谓之戴眼。此由肾亏血少，其筋脉燥急，牵引而上；治以培阴养血为主。若误以为风而用风药，则阴益虚而血益燥，其危也必矣。<br />
　　<br />
　　三黄石膏汤<br />
　　<br />
　　治目赤、目黄属热者，并治瘟疫、躁渴等症。<br />
　　<br />
　　黄芩（三钱）　黄柏（三钱）　黄建（二钱）　生石膏（三四钱，研）　栀子（五枚）　麻黄（无表症者不用）<br />
　　<br />
　　水煎，热服。<br />
　　<br />
　　清凉汤<br />
　　<br />
　　（新）　治目热多眵，羞光而涩。<br />
　　<br />
　　赤芍（一钱）　生地（半钱）　白芷　川芎（各八分）　荆芥　薄荷（各六分）　羌活（五分）　黄芩（一钱）<br />
　　<br />
　　栀仁（炒，六分）　甘草（七分）　蔓荆子（八分，捣碎）<br />
　　<br />
　　水煎服。如血虚，加当归、白芍。<br />
　　<br />
　　归芍地黄汤<br />
　　<br />
　　（新）　治戴眼。<br />
　　<br />
　　当归（三钱）　白芍（酒炒，二钱）　熟地（四五钱）　枣皮（钱半）　丹皮（一钱）　茯苓（钱半）<br />
　　<br />
　　泽泻（七分）　山药（钱半）　秦艽（一钱）　肉桂（一钱）<br />
　　<br />
　　水煎，速速多服。<br />
　　<br />
　　二十四、论伤寒舌证<br />
　　舌为心之苗，本红而泽。若邪热传里，则津液干燥，而舌苔生矣。苔白者，邪未入腑，半表半里，宜和解之，如小柴胡汤之属。（方载第八内。）黄苔者，热入渐深，则燥而涩，胃府有邪热也，宜下之，但不得遽用峻剂。至于黑苔，所属有二：黑燥有芒刺，脉数有力者，此火极似水，为热已极，宜大承气汤之类（方载十四内。）下之；若黑而滑润，脉迟无力者，此水极似火，为虚寒已盛，宜附子理中汤及八味地黄汤，重加桂附可也。（方载十六内。）<br />
　　<br />
　　倘误认为火，稍用寒凉，无生理矣。<br />
　　<br />
　　二十五、论伤寒衄血<br />
　　杂病衄血，责热在里；伤寒衄血，责热在表。以寒入于皮毛，皮毛通于肺，肺气受伤不能卫血，故衄血也。脉浮紧无汗者，宜汗之自解。古用麻桂，似属太刚，宜易以柴葛之类。<br />
　　<br />
　　若衄后而热退，是邪从衄解矣。至于阴虚火动者，不宜汗以亡阴也。又有伤寒至三、四日间，邪热乘肝，肝不藏血也。太阴脉布胃中，胃气攻冲，脾不能统血也。然则鼻衄岂尽由于肺乎！治者当因内外详察治之。<br />
　　<br />
　　柴葛解肌汤<br />
　　<br />
　　治太阳阳明合病，衄血，脉浮洪而紧者，宜外发表，内清热。<br />
　　<br />
　　柴胡（钱半）　干葛（二钱）　甘草（一钱）　黄芩　生石膏（各二钱）　白芍　栀子（炒黑。各二钱）<br />
　　<br />
　　羌活（八分）　白芷　桔梗（各一钱）<br />
　　<br />
　　水煎服。<br />
　　<br />
　　加减小柴胡汤<br />
　　<br />
　　（新）　治邪热乘肝鼻衄。<br />
　　<br />
　　柴胡（钱半）　半夏　人参（弱者用之）　甘草　白芍（各一钱）　当归　黄芩（各钱半）<br />
　　<br />
　　水煎。百草霜（松柴烧者不用）　血余（即头发，烧灰存性）　蒲黄（炒黑）　各三分，上三味，再研细末，药调服。以红见黑即止。或加阿胶。<br />
　　<br />
　　平胃敛阴汤<br />
　　<br />
　　（新）　治胃气上冲，脾不统血，致鼻衄而血多者。<br />
　　<br />
　　扁豆（炒研，三钱）　甘草（一钱）　麦冬（一钱）　牛膝（一钱）　白朮（八分）　山药（钱半）<br />
　　<br />
　　葛根（一钱）　三七（七分）　白芍（一钱）　五味子（微炒捣碎，三四分）　当归（一钱）<br />
　　<br />
　　加百草霜、发余、蒲黄（炒黑）各三分，药调服。如胃热，加石膏三五钱。<br />
　　<br />
　　二十六、论伤寒发渴<br />
　　渴者，邪热入脏。在五六日之间，舌黄便结，酌宜清之，或下之，如竹叶石膏汤，或加酒炒大黄一二钱。舌黑芒刺，面赤，便秘，用调胃承气汤，以热甚也。阴虚口渴，得水而不咽，或咽而不多，是精竭而滋水润之，宜滋阴，如六味之类。细察命门火衰，用八味冷服，以干者为渴，不得误认为热。伤寒思水为欲愈，不可不与，不可过与；过则水停，为变不一。若阴盛格阳之症，非所宜也。至若素不渴者，药后变渴，是阳复里温，阴阳均平，病将愈矣。<br />
　　<br />
　　以上诸方，俱载在上。<br />
　　<br />
　　二十七、论伤寒口疮喉肿<br />
　　口疮者，心脾郁热，治宜清凉。更有脾气不足，不能按纳下焦阴火，治宜附子理中汤（方载十六内。）之属，冷服。至于喉肿，有阴毒、阳毒：阳毒者，是火上冲，面赤脉洪，或有浓血，治宜清肺化毒；阴毒者，四肢冷而脉沉细，以寒积于肺，极而生热，宜引火归源。<br />
　　<br />
　　清心理脾汤<br />
　　<br />
　　（新）　治实火上炎，口舌糜烂，便燥尿赤，脉洪有力。<br />
　　<br />
　　黄连（一钱）　黄芩（钱半）　黄柏　甘草　干葛（各一钱）　栀子（八分）　连翘（一钱）　生地（钱半）<br />
　　<br />
　　大黄（酒炒二钱）<br />
　　<br />
　　水煎服。或加升麻八分。<br />
　　<br />
　　清肺化毒汤<br />
　　<br />
　　（新）　治阳毒喉肿，或疮痈脓血，便结脉实。<br />
　　<br />
　　甘草（钱半）　桔梗　苦参　大黄（各二钱）　黄连（钱半）　黄柏（一钱）　连翘（去心）　知母（各钱半）<br />
　　<br />
　　麦冬（钱二分）　牛蒡子（一钱）　荆芥（八分）　白芷（一钱）　山豆根（一钱）<br />
　　<br />
　　水煎服。如大便实者，加芒硝一、二钱，或加升麻八分。<br />
　　<br />
　　附子理中汤<br />
　　<br />
　　治阴毒喉肿，四肢冷，六脉细，寒极生热。但便溏尿清，知非热也，速宜救阳，用此方冷服。（方载十六内。）即八味亦可。<br />
　　<br />
　　二十八、论伤寒咳嗽<br />
　　咳嗽有三：初受寒而即咳嗽者，治宜发散。至表症除而咳嗽者，是寒变热，治宜清凉。<br />
　　<br />
　　若口干古燥，火气上升，六脉洪大而咳嗽者，是火乘肺也，始以清凉；不效，继以苦寒降火，则肺宁而咳嗽止矣。<br />
　　<br />
　　散寒清金汤<br />
　　<br />
　　（新）　治伤寒发热畏寒，脉浮紧而咳嗽者。<br />
　　<br />
　　麻黄（去节，七分）　桂枝（一钱）　甘草（八分）　白芍（一钱）　杏仁（去皮，八分）　陈皮（一钱）<br />
　　<br />
　　茯苓（一钱）　半夏（一钱二分）　生姜（五分）　葱白（三茎）<br />
　　<br />
　　水煎，热服，覆取微汗。即夏月亦可用，以内有白芍敛阴，但麻黄留节止用四五分。<br />
　　<br />
　　若此际用一味清热凉药，则肺邪愈蔽，咳久莫止。<br />
　　<br />
　　清热宁肺汤<br />
　　<br />
　　（新）　治寒郁变热，肺燥喉痒，咳嗽不宁。<br />
　　<br />
　　桔梗（钱半）　麦冬　黄芩　甘草　半夏　陈皮（去白。各一钱）　麻黄（留节，四分）<br />
　　<br />
　　连翘（去心，八分）　栝蒌仁（去油八分）　桑白皮（蜜炙，一钱）　枳壳（一钱）<br />
　　<br />
　　水煎服。<br />
　　○肺为清静之腑，不容外邪，用清凉者须加麻黄，庶不致阴药寒肺也。即夏月可用，可加马兜铃三分。<br />
　　<br />
　　降火安金汤<br />
　　<br />
　　（新）　治实火上炎，肺受火烁，咳嗽烦甚，脉洪大者。<br />
　　<br />
　　知母（二钱）　麦冬　生地（各钱半）　桔梗　牛膝　甘草（各一钱）　桑皮　陈皮（各一钱）<br />
　　<br />
　　水煎服。有痰易来，加半夏二钱。如咳甚而痰难来者，加只母钱半。如大便秘结，加酒炒大黄钱半。<br />
　　<br />
　　逍遥散<br />
　　<br />
　　治干咳，连声而痰不来，或全无痰者，此火郁于中也。<br />
　　<br />
　　茯苓　柴胡　当归（酒拌）　白芍（酒炒）　白朮（各一钱）　甘草（五分）　薄荷叶（三分）<br />
　　<br />
　　煨姜（六分）<br />
　　<br />
　　水煎服。愈后，宜用六味，加归、芍以养肝，则不发。<br />
　　<br />
　　二十九、论伤寒呃逆<br />
　　（即哕症也。）<br />
　　<br />
　　呕为火气上冲，呃为寒气阻塞。而然亦有伏阴在内。或误用寒凉，遂至冷极于下，迫火上冲，自脐下直冲于胸嗌间者，此阴症也。故外虽烦躁，自觉发热，他人以手按之则冷，属阴症似阳；无根之火，散乱于外，若误用凉药，下咽则死，不得仅用柿蒂汤也。<br />
　　<br />
　　丁香柿蒂汤<br />
　　<br />
　　治呃逆因于寒者。<br />
　　<br />
　　丁香　柿蒂（各钱半）　生姜（一钱）<br />
　　<br />
　　水煎服。加甘草、良姜更妙。<br />
　　<br />
　　羌活附子汤<br />
　　<br />
　　治阴症呃逆，回真阳以降阴火，而呃自止。<br />
　　<br />
　　羌活（八分）　附子（钱半）　陈皮　半夏（各一分）　砂仁（炒研，一钱）　木香（三钱）　肉桂（二钱）<br />
　　<br />
　　加参更妙。水煎服。<br />
　　<br />
　　加味理中汤<br />
　　<br />
　　（新）　治胃寒呃逆。<br />
　　<br />
　　人参（少者，用山药三钱炒黄代之）　白朮（钱半）　干姜（炒，一钱）　甘草（炙，一钱）<br />
　　<br />
　　附子（五分）　丁香（三分）　木香（三分）　半夏（一钱）　草豆蔻（煨，八分）　生姜（一钱）<br />
　　<br />
　　水煎服。<br />
　　<br />
　　（呃在中焦，谷气不运，其声短小，得食乃发；呃在下焦，真气不足，其声长大，不食亦然。临症者不可不辨也。）<br />
　　<br />
　　安胃饮<br />
　　<br />
　　治胃火上冲，呃逆，脉实，胸滞，便结，口渴等症。<br />
　　<br />
　　陈皮　山楂　麦芽　木通　泽泻（各一钱）　黄芩（钱半）　石斛（二钱）<br />
　　<br />
　　水煎服。如胃火热甚，脉滑实者，加生石膏三五钱。<br />
　　<br />
　　三十、论伤寒呕吐<br />
　　呕者有声有物，吐者无声有物。若有声无物，谓之干呕。邪在表不呕，邪将传入则欲呕，属半表半里，宜和以小柴胡汤，（方载第八内。）加陈皮，倍生姜。过此入里而呕者，有热有寒。热者清之，寒者温之。吐则因胃寒也。至于饮水即呕者，水停心下也。吐蛔者，胃中虚冷也。<br />
　　<br />
　　总之，诊脉察症，自得适中。<br />
　　<br />
　　加味黄芩汤<br />
　　<br />
　　（新）　治胃热作呕，烦躁不宁，脉洪实者。<br />
　　<br />
　　黄芩（二钱半）　白芍（钱半）　甘草（一钱）　半夏（钱半）　生姜（二钱）<br />
　　<br />
　　水煎服。如热甚，加石膏或加黄连。大便燥结，加酒炒大黄。<br />
　　<br />
　　羊夏生姜汤<br />
　　<br />
　　治一切呕逆。<br />
　　<br />
　　半夏（四钱）　生姜（一两）<br />
　　<br />
　　水煎服。<br />
　　<br />
　　理中加半夏汤<br />
　　<br />
　　治脾胃虚寒，吞酸，冷咽涎沫，呕吐。<br />
　　<br />
　　人参（少者，以山药三钱炒黄代之）　白朮（二钱）　干姜（炒，一钱）　甘草（炙，一钱）<br />
　　<br />
　　生姜　半夏（各钱半）<br />
　　<br />
　　水煎服。如虚热拒格，冷服。如寒气内格，食入即吐，加黄芩七分以引之。<br />
　　○凡呕吐，惟生姜为圣药。若寒甚者，加附子。如呕而胸满，及食谷欲呕者，加吴茱萸一钱，汤泡一次用。<br />
　　<br />
　　茯苓甘草汤<br />
　　<br />
　　治水停心下，眩悸呕吐。<br />
　　<br />
　　半夏（二钱）　生姜（三钱）　茯苓（三钱）　甘草（一钱）　陈皮（一钱）　白朮（钱半）<br />
　　<br />
　　水煎服。如渴而小水不利，加泽泻八分，肉桂五分。<br />
　　<br />
　　椒梅理中汤<br />
　　<br />
　　治吐蛔。<br />
　　<br />
　　人参　白朮（二钱）　干姜（一钱）　乌梅（二个）　川椒（一钱，微炒）<br />
　　<br />
　　水煎服。一二剂后，蛔安即服补脾药，加使君子肉七个，或每早单服使君子肉五六个；但须每月初旬，虫头向上，服之即蛔下。<br />
　　<br />
　　通脉四逆汤<br />
　　<br />
　　治里寒外热，脉虚呕吐，一切阴症。<br />
　　<br />
　　甘草（炙，二钱）　干姜（炮，三钱）　附子（二钱）<br />
　　<br />
　　呕吐者，加生姜二钱，水煎服。若假热拒阻者，冰冷与服。<br />
　　<br />
　　三十一、论伤寒发黄<br />
　　热邪传里，胃气熏蒸，则成湿热；透于肌腠，遂成黄病。由小便不利，邪无输泄也。<br />
　　<br />
　　茵陈汤<br />
　　<br />
　　治邪热郁滞，变为黄病，身目如金，口渴尿赤。<br />
　　<br />
　　茵陈（钱半）　山栀（二钱）　大黄（三四钱）<br />
　　<br />
　　姜水煎服。<br />
　　<br />
　　（胃热移于下焦，故用大黄为君。热无以泄，臣以山栀，利小便而瘀热自除。至于茵陈，为治疽退黄之专药也。若用茵陈五苓散，不惟不能退黄，小便间亦难利。）<br />
　　<br />
　　三十二、论伤寒腹痛<br />
　　腹痛，有阴阳虚实之异。阳邪痛者，其痛不常；阴邪痛者，痛无休歇。（阳即热，阴即寒。）<br />
　　<br />
　　按而痛甚为实，按而痛减为虚。如烦渴、气粗、便结，其痛暴甚，右关脉实，是属热而实也；若肠鸣、泄利，时痛不已，口唾冷涎，重按则减，脉紧而弱，是属寒而虚也。又有里寒表热而腹痛者，内喜热汤，肚喜热熨，不得误以为热，宜细辨治之。<br />

                    <br>
                        　　<br />
　　清热止痛汤<br />
　　<br />
　　（新）　治阳邪肚痛，烦渴喜冷，便结拒按症候。<br />
　　<br />
　　黄连（一钱）　黄芩（二钱）　栀仁（一钱）　扁豆（二三钱，炒）　白芍（钱半）　甘草（一钱）<br />
　　<br />
　　大黄（酒炒，钱半）　陈皮（一钱）　牛膝（一钱）<br />
　　<br />
　　水煎，热服。如绕脐硬痛，便结烦渴者，有燥屎也，加芒硝三钱，化服下之。因食积者治亦同。其症虽昏迷肢冷，脉若沉实，按腹痛甚者是也。<br />
　　<br />
　　温中汤<br />
　　<br />
　　（新）　治里寒便溏，腹痛喜按，口唾冷涎，脉虚弱者。<br />
　　<br />
　　白朮（一钱）　山药（炒，钱半）　扁豆（炒研，二钱）　陈皮（八分）　浓朴（姜炒，一钱）<br />
　　<br />
　　砂仁（八分）　藿香（一钱）　干姜（炒，八分）　甘草（炙，一钱）　白芍（一钱）<br />
　　<br />
　　水煎服。如宿食，加神曲（炒）、麦芽（炒）各一钱。如呕逆，加生姜钱半。如气滞者，加木香四五分。<br />
　　<br />
　　暖胃和中汤<br />
　　<br />
　　（新）　治腹痛胀胀，喜热恶食、脉沉紧者。<br />
　　<br />
　　山药（炒，钱半）　茯苓（钱三分）　扁豆（炒研，二钱）　乌药（一钱二分）　吴茱萸（开水炮一次用，七分）<br />
　　<br />
　　陈皮（八分）　草豆蔻（煨研，八分）　木香（三分）　甘草（炙，八分）<br />
　　<br />
　　水煎服。<br />
　　<br />
　　加味理中汤<br />
　　<br />
　　（新）　治阴寒腹痛，脉紧而微者。<br />
　　<br />
　　白朮（二钱）　干姜（炒，钱半）　甘草（炙，一钱）　丁香（五分）　白豆蔻（去壳炒研，一钱）<br />
　　<br />
　　水煎服。如寒甚，而手足厥逆，上吐冷涎，下泄清水，加附子二三钱。如假热在上不纳者，冰冷与服。如表热里寒者，亦治。经谓「甘温能退大热」是也。<br />
　　<br />
　　三十三、论伤寒蓄血<br />
　　蓄血者，热蓄血分，留结下焦，小腹硬满而痛，大便或泻或黑，其人如狂，喜忘，小便自利。盖水由气化，病在血而不在气，故小水利也。血瘀于下，去血自愈。下后宜补脾和肝，调和气血为主。海藏曰：凡气症则饮水，若蓄血发燥而内不渴，虽漱水而不咽也。<br />
　　<br />
　　加味玉烛散<br />
　　<br />
　　（新）　治血分有滞，小腹胀痛，热蓄下焦。<br />
　　<br />
　　当归（钱三分）　川芎（一钱）　白芍（一钱）　生地黄（钱半）　大黄（一二钱）　桃仁（去皮，一钱）<br />
　　<br />
　　红花（一钱）　甘草（一钱）　牛膝（一钱）<br />
　　<br />
　　水煎服。血不下，加芒硝三钱，化溶服，并重加大黄。老弱妇人血虚者皆可服，以代仲景抵当汤。<br />
　　<br />
　　三十四、论伤寒热入血室<br />
　　血室者，即冲任血海也，亦血分也，兼男女而言之。凡血分之病，有蓄血者，以血因热结，而留蓄不行，故小腹硬痛，去之即愈。若热入血室者，以邪入血分，而血乱不调，故下血谵语，调之则安。调之之法，析下治法。<br />
　　<br />
　　调阴汤<br />
　　<br />
　　治热入血室，下血谵语，烦躁不宁。<br />
　　<br />
　　当归（钱半）　川芎（一钱）　白芍（酒炒，一钱）　生地（二三钱）　阿胶（炒，一钱）　丹参（三钱）<br />
　　<br />
　　陈皮（八分）　续断（钱半）　青蒿（钱半）<br />
　　<br />
　　水煎服。如血热而下，加赤芍钱半，青蒿加重。如血虚躁热，加熟地三、五钱。如瘀血作梗，血带紫色，加酒炒元胡二钱，红花六、七分。如邪未散，而寒热时有者，加柴胡钱半。当知病在下焦，无犯胃气及上中二焦，斯为善治。<br />
　　<br />
　　三十五、论伤寒下利<br />
　　《要略》曰，六腑气绝于外者，手足寒；五脏气绝于内者，利下不禁。治之稍误，其害不小。夫下利有寒有热，寒者多而热者少。因症诊脉，庶无遗憾。<br />
　　<br />
　　温胃汤<br />
　　<br />
　　（新）　治腹冷痛下泄，手足厥逆，脉微欲绝，及下利清谷。<br />
　　<br />
　　山药（炒，三钱）　扁豆（炒研，三钱）　甘草（炙，钱半）　茯苓（钱半）　白朮（二钱）　干姜（炒，一、二钱）　吴茱萸（八分，开水泡用）　补骨脂（炒，钱半）　肉豆蔻（去油，一钱三分）<br />
　　<br />
　　水煎服。如阳虚寒甚者，加附子一、二钱。如腹痛者，加木香三、四分。如滑脱不禁者，加乌梅二个，木香（煨用）三分。如肝邪侮脾者，加肉桂一、二钱。如外有表症，温中可以散寒。下利中虚者，亦宜用此。<br />
　　<br />
　　加味四逆汤<br />
　　<br />
　　（新）　治阴寒自利，外热而不恶热，口渴而不喜冷，四肢厥冷，脉虽数而无力。此阳脱凶候，不得误认为热。<br />
　　<br />
　　附子（二、三钱）　甘草（炙，钱半）　干姜（炒，钱半）　木香（三、四分，煨用）<br />
　　<br />
　　白朮（二、三钱）　乌梅（二个）　肉豆蔻（面煨，钱半）<br />
　　<br />
　　水煎服。如上焦热格者，冰冷服之。<br />
　　<br />
　　柴芩煎<br />
　　<br />
　　治伤寒表邪未解，内外俱热，烦渴喜冷，下利脉实者。<br />
　　<br />
　　柴胡　栀子　黄芩　泽泻　木通（各二钱）　甘草（一钱）　白芍（钱半）　枳壳（钱半）<br />
　　<br />
　　水煎服。如小便短，而大便多水，加萆　四钱。<br />
　　<br />
　　凡治有通因通用，如伤寒下利谵语者，内有燥屎也；如少阴下利，心下有痛有硬者，必有所积也，当下之。如小承气汤，及六一顺气汤去芒硝、柴胡，可以酌用。（二方载十四内。）<br />
　　<br />
　　三十六、论伤寒协热下利<br />
　　凡伤寒表症未除而误下之，因热未退，内复作利，故云协热下利。此热字言表热，非内热也，属表里俱病。故仲景止有桂枝人参汤，其义显然。若不明此义，认为内热，复误下之，枉人命矣！且有不必误下，而妄用芩、连治表热者，表症得寒愈热，乃致下利。或脾胃素弱，逢寒即泄。既见下利，益云协热、谬误甚焉！<br />
　　<br />
　　桂枝人参汤<br />
　　<br />
　　治伤寒表里不解，协热下利者。<br />
　　<br />
　　桂枝（二钱）　甘草（炙，二钱）　白朮（钱半）　干姜（炒，钱半）　人参（无者，又山药炒三钱代之）<br />
　　<br />
　　水煎服。<br />
　　<br />
　　三十七、论伤寒二便不通<br />
　　二便属二肠，系肾之窍也。其不通者，有因过汗亡阴，有因热结二肠，由此而谵妄发狂、发黄等症随焉。然二症最急，先开小便，用盐炒红，淬水服之，以指探喉取吐。上窍开，下窍自通。大便秘，用猪胆一枚取汁，入醋少许，用竹管灌入肛中，顷当大便。待二便通，方可用药。血燥者润之，热结者清之。<br />
　　<br />
　　润燥汤<br />
　　<br />
　　（新）　治血虚而燥，二便艰涩。<br />
　　<br />
　　当归（二三钱）　熟地（三五钱）　生地（二钱）　威参（八钱）　肉苁蓉（三钱）　枸杞（钱半）<br />
　　<br />
　　牛膝（钱半）　小茴（盐炒，三分）　麦冬（一钱）<br />
　　<br />
　　水煎，空心服。<br />
　　<br />
　　清热汤<br />
　　<br />
　　（新）　治二便热结。<br />
　　<br />
　　扁豆（炒研，三钱）　麦冬（钱半）　石膏（生用，三钱）　生地（二钱）　车前子（钱半）　知母（一钱）<br />
　　<br />
　　黄柏（一钱）　威参（八钱）　牛膝（二钱）<br />
　　<br />
　　水煎，空心服。或加酒蒸大黄。<br />
　　○阅卷内有治小便不通者，当参阅用之。<br />
　　<br />
　　三十八、论伤寒发狂<br />
　　狂有实狂、如狂二症，当分析之，不得概视。实狂者，因伤寒热邪传于胃府，当下失下，以致热结而发狂，不卧、不饥、妄言、弃衣、潮热、咽痛、便结、腹满，或遍体发黄，其脉洪实，此阳证之顺者也，下之乃安。轻则黄连解毒汤，重则六一顺气汤。若汗吐下后虚者，人参白虎汤可也。至于下利太过，致亡津液，精夺志失，变而发狂，小便自遗，瞳人不转，脉息虚脱者，此难治也。如狂者，由本体虚弱，及七情内伤，而寒邪复感于外，病随邪起，此虚狂也。<br />
　　<br />
　　其症外无黄赤之色，内无胸腹之结，脉不滑实，虽或躁扰妄言，而禁之则止，口不焦渴，便不硬结，是皆精气受伤，神魂失守之症。不能察此，便谓阳狂，妄行攻泻，必至杀人。治者须分阴阳乃得。如阳虚者，宜补中益气汤之类；阴虚者，宜四物六味之类。又有阴虚挟火，阳虚挟寒者，须分治之。此外又有蓄血发狂者，详上伤寒蓄血条。以上治法，是其大略，而变症不一，宜自酌量。<br />
　　<br />
　　黄莲解毒汤<br />
　　<br />
　　治大热，妄言，乱走，脉实发狂。<br />
　　<br />
　　黄连（二钱）　黄芩　黄柏　栀子（各一钱）<br />
　　<br />
　　水煎，热服。<br />
　　<br />
　　六一顺气汤<br />
　　<br />
　　（方载上十四内。）治症同前，但较甚者，实热作狂也。<br />
　　<br />
　　白虎加参汤<br />
　　<br />
　　治汗吐下后，微虚发狂者。<br />
　　<br />
　　人参（无者以山药三钱代之，或以今时北条参三钱代之）　知母（三钱）　生石膏（五钱，捣碎）<br />
　　<br />
　　甘草（一钱）　粳米（一撮）　加神砂（五分，细研同煎）<br />
　　<br />
　　水煎，温服。<br />
　　<br />
　　补中益气汤<br />
　　<br />
　　治右手脉弱，举动无力，声息短微，气虚躁扰如狂者。<br />
　　<br />
　　人参（或以山药三钱代之）　白朮　归身（各一钱）　黄　（蜜炙，钱半）　陈皮（七分）<br />
　　<br />
　　甘草（炙，五分）　升麻（盐炒）　柴胡（酒炒。各三分）<br />
　　<br />
　　水煎服。<br />
　　<br />
　　四物汤<br />
　　<br />
　　治左手脉弱，面白唇淡，口干舌燥，血虚躁扰如狂者。<br />
　　<br />
　　归身（二钱）　白芍（酒炒，钱半）　川芎（一钱）　熟地（三钱）<br />
　　<br />
　　水煎服。<br />
　　<br />
　　六味地黄汤<br />
　　<br />
　　治左尺脉弱，肾水枯竭，津液干涸，水亏躁扰如狂者。<br />
　　<br />
　　熟地（三五钱）　茯苓（钱半）　枣皮　丹皮（各一钱）　淮山药（二钱）　泽泻（八分）<br />
　　<br />
　　水煎服。<br />
　　<br />
　　滋阴退火汤<br />
　　<br />
　　（新）　治水亏挟火，脉浮大无力，躁扰如狂者。<br />
　　<br />
　　熟地（三五钱）　生地　白芍　麦冬（各二钱）　女贞子（钱半）　甘草（七分）　知母地骨皮（各一钱）　黄芩　生石膏（各二钱）<br />
　　<br />
　　水煎服。<br />
　　<br />
　　八味地黄汤<br />
　　<br />
　　治阳虚挟寒，右尺脉弱，假热躁扰如狂者。<br />
　　<br />
　　即前六味地黄东加肉桂、附子各钱半。此即阴症似阳，即用附子理中汤冰冷与服，亦妙。<br />
　　<br />
　　凡发狂难制，以炭烧红，淬入醋中，使气入鼻即定，方可察症诊脉。<br />
　　<br />
　　凡发狂者，或下利，或反目直视，或汗后复热，不食者即死。<br />
　　<br />
　　三十九、论伤寒发斑发疹<br />
　　（斑隐于皮肤之间，视之则得；疹累于肌肉之上，手摹亦知。二者实无大别，总由寒毒不解而然。）<br />
　　<br />
　　凡伤寒之邪，自外而入，深入不解，又自内而出，所以发斑。原有虚实之异。实者，以寒邪传于胃府，变而为热，阳毒外见，由误治使然。或阳症误用温药，或当汗当下而未致者，或下早下迟，以及汗下未透者，治宜清热解毒。虚者，或汗吐下后，中气虚乏，或过服凉药，遂成阴症。寒伏于下，逼其无根失守之火，熏蒸脾胃而发斑点，其色淡红，隐隐见于肌表，与阳症发斑色紫赤者不同。此胃极虚，治宜温补。又有内伤发斑者，因气血两虚，脉虽浮大，按之无力，或手足逆冷者，先用理中汤以复其阳，次随症治，不应，加附子。<br />
　　○以上三症，总以脉之有力无力及大便之燥润为辨。<br />
　　<br />
　　犀角地黄汤<br />
　　<br />
　　治伤寒阳毒发斑。<br />
　　<br />
　　犀角（用镑磨水入药，无者以升麻钱半代之。）　生地（四钱）　白芍　丹皮（各钱半）<br />
　　<br />
　　水煎，入犀角汁服。<br />
　　<br />
　　加味升葛汤<br />
　　<br />
　　（新）　治症同前。<br />
　　<br />
　　升麻（钱半）　葛根　白芍　甘草　黄芩　栀子（各一钱）<br />
　　<br />
　　水煎，加犀角汁更妙。如咽痛，加元参钱半。<br />
　　<br />
　　大建中汤<br />
　　<br />
　　治中气不足，脉息虚大，一切虚斑，并治积劳虚损。<br />
　　<br />
　　人参　白朮　茯苓　甘草　川芎　当归　肉苁蓉（酒浸）　白芍　熟地　麦冬　半夏肉桂　附子（炮）　黄　（蜜炒。各等分）<br />
　　<br />
　　生姜三片，枣二枚，水煎服。无参者，以淮山药代之。或用补中益气汤（方载上条。）<br />
　　<br />
　　加葛根、白芍亦妙。<br />
　　<br />
　　理中汤<br />
　　<br />
　　（方载十六内。）　治阴寒厥冷、脉紧发斑。<br />
　　<br />
　　王瓜（即土瓜。）　根捣汁，和伏龙肝（即灶心土。）未服，甚效。<br />
　　<br />
　　四十、论伤寒阳厥阴厥<br />
　　（此证即前所论阳证似阴，阴证似阳也。）<br />
　　<br />
　　凡伤寒逆者，四肢不温，邪传少阴也；厥者，手足冰冷，邪传厥阴也。然亦有阴厥、阳厥之异。阳厥者，热厥也。寒邪自三阳传入阴分，郁而为热，便结、烦躁、谵语、发渴，脉沉有力，或失汗失下所致；轻则四逆散，重则六一顺气汤之类。阴厥者，寒厥也。初无三阳传经实热等症，而真寒直入三阴，则畏寒厥冷，腹痛吐泻，脉沉无力，此独阴无阳也。轻则理中汤，重则四逆、回阳等汤主之。<br />
　　<br />
　　四逆散<br />
　　<br />
　　治阳气亢极，四肢厥逆，在臂、胫之下。若是阴证，则上过于肘，下过于膝，以此为辨，乃不当用此也。<br />
　　<br />
　　柴胡　白芍　甘草　枳壳（各等分）<br />
　　<br />
　　共研细末，米饮调下，每服二钱。<br />
　　<br />
　　六一顺气汤<br />
　　<br />
　　即用调胃承气汤亦可。（二方见十二内。）治阳厥便结，烦躁谵语，恶热口渴，四肢虽冷而脉沉实有力。<br />
　　<br />
　　理中汤<br />
　　<br />
　　治阴厥腹痛，吐泻不渴，畏寒肢冷，脉弱等症。（方见十六内。）<br />
　　<br />
　　回阳返本汤<br />
　　<br />
　　治症同前。此阴盛格阳，故阴极发躁而厥。<br />
　　<br />
　　人参（一钱）　附子（二三钱）　炮姜（一二钱）　甘草（炙，一钱）　麦冬（钱半）　五味子（二十一粒）<br />

                    </div></div><hr><script charset='utf-8' src='../js/footer.js'></script></body></html>