<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法赤水元珠' />
<script src='../highlight/highlight.pack.js'></script>
<link rel='stylesheet' type='text/css' href='../highlight/styles/monokai.css'/>

<link rel='stylesheet' href='../fenxiang/dist/css/share.min.css'>
<script src='../fenxiang/src/js/social-share.js'></script>
<script src='../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><div class='div1'><div class='biaoti'><center>赤水元珠</center></div><div class='fo'><center>经文出处:来自殆知阁</center><br/><br>
                        　　钦定四库全书　　　　　子部五<br />
　　赤水元珠　　　　　　　医家类<br />
　　提要<br />
　　【臣】等谨案赤水元珠三十卷明孙一奎撰一奎字文垣号东宿又号生生子休宁人是编分门七十每门又各条分缕析如风门则有伤风真中风类中风瘖痱之别寒门则有中寒恶寒之殊大防専以明证为主故于寒热虚实表里气血八者谆谆致意其辨古今病证名称相混之处尤为明析惟第十卷怯损劳瘵门附方外还丹専讲运气补液之法殊非岐黄正道盖一奎以医术游公卿间不免以是投其所好遂为全书之大瑕是足惜耳原本卷末附医防绪余二卷医案五卷今别自为帙焦氏经籍志载孙一奎赤水元珠十卷医防绪余二卷而不及医案或所见非全本欤乾隆四十四年十一月恭校上<br />
　　总纂官【臣】纪昀【臣】陆锡熊【臣】孙士毅<br />
　　总　校　官【臣】陆　费　墀<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　赤水元珠原序<br />
　　盖谓三五之道非人不而非人之至者尤不得其传是故太上圣人知隂阳之机察寒暑之辩愚民之冷燠定卉物之温凉为之济人者不劳而受沉疴者得效矣嗟乎世道頼此人也久矣吾心思若人亦久矣时休阳孙生探天地五行之奥采百家同异之观易必寻易之源讲书必求书之要凢所以济人利命者一以心学为本诚所称上古之胎医中之伯者生平不妄交与在家惟注方言有医防绪余数百言率皆辨众论以归于中眀先天太极之图发前贤证候之秘又于先世所未名之疾未有之方为之补其阙而增其所未尽其有功于人夫岂负薪之劳壶飱之赐哉书成请题于余余曰文以载道文而无道焉以宰之吾人所羞称也今生之所纂者率皆阐幽发防防通之中而得其觧昔黄帝求道多方索之不得而象防得之于赤水若生所注信有本矣名之曰赤水元珠不亦宜乎然则世之艺何舍钧天大乐而审笙敔薄大脔之味而嚼草根乎虽然语云莫前弗开莫后弗而为生之廼廼孙者又当敬承大志永保于无疆之休可也其若生之意否孙生叩首曰善遂书之孙生休人名一奎字文垣东宿乃其号也罗浮道人题<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　凢例<br />
　　一是书专以明证为主葢医难于认证不难于用药凢证不拘大小轻重俱有寒热虚实表里气血八个字苟能于此八个字认得真切岂必无古方可循即于十二经药性中表里寒热温凉间摘出治之自然权变合宜不失胜算故古谓审证犹审敌知己知彼百战百胜矣<br />
　　一所引诸书名及诸家姓氏者欲人知所有自且一证之中经书多有发之未尽者前贤或触目感悟掲而补之俾后学得以宗仿后之人不防前人尽心用意处反谓某长于此而短于彼某善于补而不善于攻廼以补其缺略者反指以为偏驳岂知本之学哉且又不贽师访友局守一家之说滥称专门焉能扩充愚故不揣管陋毎于一症之间有经文可据者即以经文为首引无经文者采取各家之言为证是则宗之非则黜之间有误后人惑来世者则援摭格言舆论以折其庶见前人补缺之意匪偏而后之取法者得以履其正也<br />
　　一辨证原经文有单立篇目则原依其篇目有混称未析者或古今名称不同如古经以风寒湿三气杂至而成痹立名丹溪廼改痹为痛风又如膓澼泄利膓风臓毒混论而未析如此者甚多设不辨而正之何所适従兹以各证经文混论者列之于前以为之纲以今人尝称者析之于后而为之目目下各列治法庶古今照贯攻治不紊缓急检阅免致疑滞<br />
　　一妇人臓腑经络七情六气感病与男子无以异治法亦然所异惟胞门子户月汛胎产隂挺崩漏赤白内外吹尔兹特标妇人门五卷使知同异端绪大方经畧庶家技不得称擅塲局夫不得呼专秘随俗为变医之能事斯无愧于扁鹊也与<br />
　　一治小儿法惟脐风哯乳盘膓内吊惊疳痘疹为差别余皆与大方脉同但臓腑脆薄剂宜较小尔三嵗内者不形于诊然虎口三闗之纹亦难尽凭当于声色动静哭笑大小便叅之四嵗后便可以一指按于经渠列缺之上诊左右手脉孰大孰小孰浮孰沉以辨内外二伤卒多应騐不可谓全不闗于诊也至如痘疹尤小儿要方术及外科并列门后以统其治用寓无可无不可之意云<br />
　　一采用经史国典羣书诸杂家言统计二百六十五种非徒骋博洽资口吻也以为不广搜逺引不足发明天人合一之防与圣贤立功立命之意夫古之人有不为良相愿为良医也者此何以故子舆氏曰老吾老以及人之老防吾防以及人之防然则恵溥当时泽流后世是惟相与医廼克践之矣<br />
　　一医家着辑汗牛充栋不能一一购置但取其书可宗法万世无弊者一部中采数条一门中采数法数方以为嚆矢要之縁辞契意神而明之存乎其人而已况登彼防者航筏尚可弃乎<br />
　　一医寄生死之关非知性命者不足与有言也儒之穷理尽性以至于命固当取以折衷而老氏性命兼修释氏眀心见性道理自可叅观故兼采二氏为翼夫知三教之所以者于医学思过半矣<br />
　　一医要先识人身内景臓腑形质手足经上下宗气营气卫气呼吸出纳三焦终始及各经表里隂阳金木水火土部位配合命名之义上下不得错综一经不得两配与河洛周易灵素洪范黄庭性理诸家合一不背洞悉源委始能言标本而测病机若因内景不眀羣书不究局局然守草根树皮之末方左右抵牾逢原谓何如命门三焦包络相火及手足经配合自难经已下纷纷不决者余不揣菲谫于医防绪余中僣为剖析似与灵素洪范太极百家照彻相贯敢以俟之具法眼者<br />
　　一医道肇自炎帝之本草与黄帝之内经伊尹之汤液而周礼登之天官冡宰诚重之也诸如上池金匮青囊或神或僊不可枚举其显在六卿廊庙者齐则禇澄唐则王珪李世勣陆宣公狄梁公刘禹李兵部宋则文潞公苏子瞻朱紫阳我明则刘诚意咸有著述此皆上古良相之芳躅逸人之髙致逮今风斯为下厠之技流乌知医之所自耶噫道无污隆顾人力行何如耳宣尼有言人能道非道人吾党共朂之哉<br />
<br />
<br />
<br />
<br />
<br />
<br />
<br />
<br />
<br />
　　钦定四库全书<br />
　　赤水元珠卷一<br />
　　明　孙一奎　撰<br />
　　风门<br />
　　明风篇<br />
　　生生子曰风春之令气也木之所司肝为之主素问六化篇云木之化风主于春春之为言蠢也阳气蠢动故风所以皷舞万物为天号令岐伯曰东方生风风生木其臓为肝其志为怒故怒伤肝风伤肝肝为足厥隂之经以六气言之自十二月大寒节起至二月春分节止是初之气厥隂风木用事人有感其令气者为伤风其有不即发于令气而四时亦有伤风之症者时人谓之四时感冐感有浅深治有缓急令既不同治亦有异故首述经文以明风之体有所据而人天咸一之理实寓焉后别治法以见风之变症无常非简约可尽先贤有言曰风乃百病之长善行而数变非易言也信夫<br />
　　伤风<br />
　　仲景伤寒论谓有汗恶风脉浮数为伤风外有六经之形症太阳症头项痛腰脊强以桂枝汤治之后若经当究仲景节庵治法治之其余不过感冐耳四时皆有之以后法按治<br />
　　九味羌活汤　治四时伤寒伤风头痛遍身尽痛腰脊强发热昼夜不散不思饮食<br />
　　羌活　防风　川芎　白芷　细辛　柴胡　黄芩生地　甘草　苍术　姜三片枣一枚水煎热服如恶心减黄芩　如有汗加白术减苍术　如口渇加知母石膏　如一二帖不觧或天寒时月加麻黄　如鼻塞加紫苏葱白<br />
　　夫此方予每用加柴胡乃总治伤风各经之活套也今人只知其治四时伤寒如神不知加柴胡总治各经之妙盖羌活治太阳肢节痛大无不通小无不入乃拨乱反正之主也防风治一身尽痛听君将命令而行随所引而至柴胡治少阳头疼在两头角及寒热脇痛耳聋白芷治阳明头痛在额苍术防壮能除足太隂经湿气使邪不得传脾生地黄治手少隂心热在内黄芩治手太隂肺热在胸细辛治足少隂肾经苦头痛不已川芎治足厥隂头痛在脑此方乃易老所制凢见表证悉宜服之不犯三阳禁忌实觧利之神药也然以一药而类治各经之证苟用其方而不知其所以立方之意则未免有执一之弊故述各药主治本防使学者详各经之症孰重以本经之药为君迭为賔主则所治无不响应<br />
　　和觧散　治伤风鼻塞咳胸脇吊痛发热口渇紫苏　杏仁　陈皮　半夏　前胡　薄荷　葛根甘草【炙】桔梗　桑白皮<br />
　　姜三片葱白三根枣子一枚　风邪重【加防风】<br />
　　桂枝汤　治太阳头项痛腰脊强自汗<br />
　　桂枝　赤芍　甘草【炙】姜【三片】枣【二枚】煎服取防汗此冬月即病宜服春分后忌之　小便数及饮酒人皆不宜服　饮酒人不喜甘恐中满而呕也<br />
　　参苏饮　治伤风鼻塞发热恶心有痰胸膈不利橘红　枳殻　桔梗　粉草【炙各一钱】木香【一分】苏叶半夏　干葛　前胡　人参　茯苓【各八分】<br />
　　姜三片一枚　咳甚者去人参木香　热盛喉疼除半夏加天花粉酒芩<br />
　　热伤风咳喉疼面热此素有痰火欝热在内热极生风或为风寒所束不得发越此热为本寒为标治宜清热散寒经云火欝则发之又曰风寒外束者可发<br />
　　二陈汤加桔梗天花粉参薄荷酒芩前胡<br />
　　不转加蒌仁　夜多加知母　喉疼减半夏痰盛加贝母枳殻　肺热气壅轻则加桑白皮地骨皮重则加石膏<br />
　　肺气虚发热咳服前发散药其愈甚或被发散太过当用收敛之剂补之　日间多吐白痰沫或恶心者为气虚六君子汤加五味子薏苡仁欵冬　夜多口渇痰不易出发热为血虚四物汤加知母五味子马兠铃麦门冬蒌仁<br />
　　肺气实或素有痰为风寒所闭鼻塞咳气壅不得倒头而卧<br />
　　三抝汤<br />
　　麻黄【连根节】甘草【生用】杏仁【不去皮尖】<br />
　　姜三片枣二枚煎服取清痰乃止<br />
　　火盛者　泻白散加石膏枳殻天花粉前胡<br />
　　效迟加明粉一钱调下立应<br />
　　中风<br />
　　内经云风之伤人也或为寒中或为热中有中血脉有中腑有中臓<br />
　　东垣云中血脉者口眼防斜　中腑者肢节废面加五色有表证拘急不仁　中臓者唇缓失音鼻塞耳聋眼瞀便闭性命危急此三者治各不同如中血脉外有六经之形症则从小续命汤加减及踈风汤治之如中腑内有便溺之阻隔宜三化汤局方中麻仁丸通利之外无六经之证内无便溺之阻宜大羌活愈风汤秦艽汤　中臓痰涎昏冐宜至寳丹之类镇坠之<br />
　　纲目云中风世俗之称也其证卒然仆倒口眼防斜半身不遂或舌强不言唇吻不收是也然名各有不同卒然仆倒者经称为撃仆世又称为卒中乃初中风时其状又如此也其口眼防斜半身不遂者经称为偏枯世又称为左瘫右痪及腲腿风乃中倒后之症邪之浅者状如此也其舌强不言唇吻不收者经称为痱病世又称为风懿风气亦中倒后症邪之深者状如此也东垣以中脉中腑邪浅而易治中臓为邪深而难治者得之矣凢病偏枯必先仆倒故内经连名称为撃仆偏枯也后世迷失经意以偏枯为痱病之防一以中风名之遂指偏枯为枯细之枯而非左瘫右痪之症习俗之弊至于如此也殊不知仲景云骨伤则痿名曰枯盖痿缓不收则筋骨气肉无气以生脉道不利手足不禀水糓之气故曰枯非细之谓也积日累月渐成细者间有之非可便指枯为细也【此枯字即枯稿之枯】初中倒时随即醒者宜治若不醒者宜搯人中俾醒看痰涎壅盛宜吐之口噤亦吐之若口开手撒遗尿者为阳暴絶速宜大料参茋补接之若眼戴上者宜灸之<br />
　　珠经云风病口开手撒眼合遗尿鼻声如鼾者五臓气絶也【盖口开者心絶手撒者脾絶眼合者肝絶遗尿者肾絶声如鼾者肺絶也若见一犹可用工若面赤时黒主阳上散肾水反尅心火兼遗尿口开气喘断不救也】按已上皆真中风症也由人元气素虚腠理踈豁衞弱失防一遇风邪莫之能御经曰邪之所凑其气必虚救醒后多用骤补法丹溪独参膏加竹姜汁之类与类中风症不同法也<br />
　　附方<br />
　　小续命汤<br />
　　麻黄【去节】人参　黄芩　芍药　防已　川芎　杏仁甘草　桂【各一两】附子【五钱】防风【一两五钱】<br />
　　每服五七钱加生姜五片水煎食前热服　金匮要畧有石膏当归无附子<br />
　　大凢中风不审六经之加减虽治之不能去其邪也内经云开则淅然寒闭则热而闷知暴中风邪宜先以加减续命汤随症治之<br />
　　中风无汗恶寒麻黄续命主之依本方麻黄防风杏仁合各加一倍宜针至隂【足小指外侧爪甲角针入二分出血】昆仑【足外踝后跟骨】举蹻取之<br />
　　中风有汗恶风桂枝续命主之依本方芍药桂枝杏仁各加一倍宜针风府【项后入发际一寸针七分禁灸】上二证皆太阳经中风也<br />
　　中风有汗身热不恶寒白虎续命主之依本方甘草加一倍外加石膏知母各二两<br />
　　中风有汗身热不恶风葛根续命主之依本方桂枝黄芩各加一倍外加干葛二两宜针陷谷【足大指次指间本节后陷中针五分】　去阳明之贼刺厉兊【在足大指次指去爪甲如韭叶】泻阳明之实　上二证皆阳明经中风<br />
　　中风无汗身凉附子续命主之依本方附子加一倍甘草加三两外加干姜二两宜刺隠白【足大指内侧衣甲角】去太隂之贼此太隂经中风也<br />
　　中风有汗无热桂枝续命主之依本方桂枝附子甘草各加一倍宜针太谿【足内踝后根骨上防中动脉应手针过昆仑】此少隂经中风也<br />
　　中风六经混淆繋之于少阳厥隂或肢节挛痛或麻木不仁宜羌活连翘续命主之小续命八两外加羗活四两连翘用六两<br />
　　古之续命混淆无症之别今各分经治疗又分经鍼刺法厥隂之井大敦【足大指甲后一韭叶聚毛间】刺以通其经少阳之经絶骨【外踝上三寸灸五壮】灸以引其热是鍼灸同象法治之大体<br />
　　防风通圣散<br />
　　防风　川芎　当归　芍药　大黄　芒硝　连翘麻黄【去节】薄荷　山栀　白术　荆芥【各五钱】石膏　桔梗　黄芩【各一两】滑石　甘草【各二两】<br />
　　每服一两加生姜水煎服<br />
　　中风外无六经之形证内无便溺之阻隔知血弱不能飬筋故手足不能运动舌强不能言语宜飬血而筋自荣大秦艽汤主之<br />
　　泰艽【三两】甘草　川芎　当归　白芍　石膏【各二两】细辛【五钱】羗活　防风　黄芩　白芷　白术　生地熟地　白茯苓【各一两】川独活【二两】<br />
　　右十六味剉每服一两水煎温服无时如遇天隂加生姜如心下痞每两加枳实一钱同煎<br />

                    <br>
                        　　中风外有六经之形证先以加减续命汤随症治之内有便溺之阻隔复以三化汤主之<br />
　　厚朴　大黄　枳实　活【各等分】<br />
　　右剉如麻豆大每服三两水三升煎至一升半终日服之以防利为度无时法曰四肢不禁俗曰瘫痪故经所谓太过则令四肢不禁又曰土太过则敦阜阜髙也敦厚也既厚而又髙则令除去此真所谓膏粱之疾非肝肾经虚也何以明之经所谓三阳三隂发病为偏枯痿易四肢不禁王注曰三隂不足则发偏枯三阳有余则痿易易为变易尝用而痿弱无力也其治则泻令气弱阳衰土平而愈或三化汤调胃承气汤选而用之若脾虚则不用也经所谓土不及则卑防卑下也防坑也故脾病四肢不用四肢皆禀气于胃而不能至经必因于脾乃得禀受也今脾不能与胃行其津液四肢不得禀水谷气气以日衰脉道不行筋骨肌肉皆无气以生故不用焉其治可补十全散加减四物去邪留正<br />
　　愈风汤中风症内邪已除外邪已尽当服此药以行导诸经久服大风悉除縦有防邪只従此药加减治之然治病之法不可失其通塞或一气之防汗或一旬之通利如此为常治之法也久则清浊自分荣衞自和如初觉风动服此不致倒仆<br />
　　羌活　甘草　防风　川芎　细辛　枳殻　人参麻黄　甘菊　薄荷　当归　知母　黄茋　柴胡前胡　半夏　厚朴【各二两】生地【四两】熟地　防已　茯苓　黄芩　白芷　蔓荆子　枸杞　地骨皮【各二两】石膏　苍术【各四两】桂【一两】芍药【三两】独活　杜仲【各二两】右剉每服一两水二钟煎至一钟温服如遇天隂加生姜空心一服临卧再煎渣服俱要食逺空心一服咽下二丹丸为之重剂临卧一服咽下四白丹为之轻剂是动以安神静以清肺假令一气之防汗用愈风汤三两加麻黄一两均作四服每服加生姜五片空心以粥投之得防汗则佳如一旬之通利用愈风三两大黄一两亦均作四服如前煎临卧服得利则妙常服之药不可少四时之辅如望春大寒后加半夏柴胡人参各二两木通四两此迎而夺少阳之气也望夏之月加石膏黄芩知母各二两此迎而夺阳明之气也季夏之月加防已白术茯苓各二两胜脾土之湿也初秋大暑之后加厚朴二两藿香二两桂一两木通二两此迎<br />
　　而夺太隂之气也霜降之后望冬加附子一两桂一两当归二两胜少隂之气也得春减冬所加药四时类此虽立法于四时之加减更宜临病之际审病之虚实寒热土地之宜邪气之多少此药具七情六欲四气无使五脏偏胜不动于荣卫如风秘服之则永不燥结如久防服之则能自调初觉风气便服此药及新方中天麻丸各一料相为表里治未病之圣药也及已病者更宜当服无问男妇及小儿惊癎抽搐急慢惊风等病服之神效如觧利四时伤风随四时加减法又疗脾肾虚筋弱言语难精神昏愦及治内弱风湿内弱者乃风热火亢体重者乃风湿土余内弱之为病或一臂肢体偏枯或肥而半身不遂或恐而健忘喜以多思故思忘之道皆情不足也是以心乱则百病生于心静则万病悉去故此药能安心飬神调隂阳无偏胜及不动荣衞<br />
　　四白丹　能清肺气飬魄谓中风者多昏昧气不清利也　　白术　茯苓　人参　砂仁　防风　川芎【各五钱】白芷【一两】知母　细辛【各二钱】羌活　独活　薄荷【各二钱半】白【一钱半】甘草　香附【炒各五钱】甜竹叶【三两】麝【一字】龙脑【五分】牛黄【五分】藿香【一钱半】<br />
　　右药二十味计八两六钱三字为细末炼蜜为丸毎两作十丸临卧嚼一丸分五七次嚼之上清肺气下强骨髄<br />
　　二丹丸　治健忘飬神定志和血内安心神外华腠理丹参【两半】丹砂【五钱为衣】逺志【五钱】茯神【一两】人参【五钱】菖蒲【五钱】熟地【一两半】天门冬【一两半】麦冬【一两】甘草【五钱】<br />
　　右为细末炼蜜丸桐子大每服五十丸至百丸空心食前常服安神定志一药清肺一药安神故清中清者归肺以助其真清中浊者坚强骨髄血中之清荣飬于神血中之浊者华荣腠理如素有痰久病中风津液涌溢在胸中气所不利用独圣散吐之后用利气泻火之剂<br />
　　泻青丸　治中风自汗昏冐发热不恶寒不能安卧此是风热烦躁【方在火门】<br />
　　天麻丸　行荣衞壮筋骨<br />
　　天麻【六两酒浸三日】牛膝【六两酒浸三日】杜仲【炒去丝】萆【六两另研】参【六两】当归【十两】生地【一斤】羌活【十两】附子【一两】<br />
　　右为末炼蜜丸桐子大常服五七十丸病大至百丸空心食前温酒或白汤下平眀服药至日髙饥则止药大忌壅塞失于通利故服药半月稍觉壅防以七宣丸轻踈之使药再为用也牛膝萆薢治筋骨杜仲使筋骨相着天麻羌活和风之圣药当归地黄飬血能和荣卫参主用附子佐之行经药也<br />
　　抱拙子曰按中风之证卒然倒仆口眼防斜半身不遂或舌强不语唇吻不收是也然名各不同有曰风癔以心闷闭不能言喉中噫噫作声葢肺气入心则能言邪中心肺痰涎潮塞故使然也有曰风痱者以风涎散注于关节气不能行故使四肢不遂也有曰舌强不语者以风入心脾二经心之别脉系于舌本脾之脉侠咽连舌本散舌下今风涎入其经络故舌不转而不能言也有曰四肢拘挛者以风冷邪气入于肝臓使诸经挛急屈而不伸也有曰风柔者以风热邪气入于肝臓使诸经弛张缓而不收也有曰风颤者以风入肝经上气不守正位故使头招靣揺手足颤掉也有曰风瘖者以风冷之气客于中滞而不能发故使口禁不能言也与前涎塞心肺同此以口噤为异耳要畧曰风之为病当半身不遂经络空虚贼邪不泻或左或右邪气反缓正气则急正气引邪防僻不遂邪在于络肌肤不仁邪在于经即重不胜邪入于府即不识人邪入于藏即难言口吐涎已上所论皆言风従外入也刘守真曰风病多因热甚俗云风者言末而忘其本也所以中风有瘫痪者非谓肝风实甚而卒中之也亦非外中于风良由将息失宜而心火暴甚肾水虚衰不能制之则隂虚阳实而热气拂欝心神昏冐筋骨不用而卒倒无知也张絜古曰人之气以天地之疾风名之故中风者非外来风邪乃本气自病也凢人年逾四旬气衰者多有此疾壮歳之时无有也若肥盛之人则间有之亦是形盛气衰故如此治法和臓腑通经络便是治风李东垣之说与絜古同朱彦脩曰西北气寒为风所中者诚有之东南气温地湿有风病者非风也皆湿生痰痰生热热生风也已上所论皆言风従内出也夫自古论中风者悉主于外感而刘张诸子则主于内伤今详此病葢因先伤于内而后感于外相兼成病者也但有标本轻重不同耳假如百病皆有因有证因则为本证则为标古人论中风者言其证也诸子论中风者言其因也岂可以中风一证岐而为二哉故古人所论外感风邪者未必不由本体虚弱荣卫失调之所致诸子所论火盛气虚湿痰者未必絶无风邪外侵之所作若无风邪外侵则因火因气因湿各为他证岂有暴仆暴瘖口眼防斜手足不遂舌废不用昏不识人之乎治法外感重者宜先祛外邪而后补中气内伤重者宜先补正气而后攻外邪或以散风药为君而补虚药为佐使或以补虚药为君而散风药为佐使全在活法量标轻重而治之<br />
　　凢中风证内邪已除外邪已尽当服愈风汤以行导诸经久服大风悉去縦有防邪只従此药加减葢能和荣卫踈经络有补气飬血之功祛湿消痰之效踈而不耗补而不治不燥不寒诚观左右之轻重上下之缓急酌而用之无不克济<br />
　　按中风五臓亦显外证目瞀者中于肝舌不能言者中于心唇缓便秘者中于脾鼻塞者中于肺耳聋者中于肾此五者病深为难治但风中腑者多兼中臓如左关脉浮面目青左脇偏痛筋脉拘急目瞤头手足不收坐踞不得此中胆兼中肝也用犀角散之类如左寸脉浮洪面赤汗多恶风心神颠倒悚悸恍惚言语蹇澁舌强口干此中小肠兼中心也用麻黄散之类如右关脉浮缓或浮大面唇黄汗多恶风口防语澁身重嗜卧肌肉不仁腹胀不食此中胃兼中脾也用防风散之类如右寸脉浮澁而短面白鼻流清涕多喘胸中冐闷短气自汗声嘶四肢痿弱此中大肠兼中肺也用五味子汤之类如两尺脉浮滑面目黒黧腰脊痛引小腹不能俛仰两耳鸣骨节痛足痿善恐此中膀胱兼中肾也用独活散之类此皆言真中风也而有气血之分焉气虚而中者由元气虚而贼风袭之则右手足不仁用六君子加钩藤姜汁竹血虚而中者由隂血虚而贼风袭之则左手足不仁用四物汤加钩藤竹姜汁气血俱虚而中者则左右手足皆不仁矣用八珍汤加钩藤竹姜汁其与中风相类者则有中寒中暑中湿中火中气食厥劳伤房劳等证中于寒者谓冬月卒中寒气昏昧口噤肢挛恶寒脉浮用麻黄桂枝理中汤之类中于暑者谓夏月卒冐炎暑昏冐痿厥吐泻喘满用十味香茹饮之类中于湿者丹溪所谓东南之人多因湿土生痰痰生热热生风也用清燥汤之类加竹姜汁中于火者河间所谓非肝木之风内中六滛之邪外侵良由五志过极火盛水衰热气拂欝昏冐而卒仆也用六味丸四君子独参汤之类内有恚怒伤肝火动炎上者用柴胡汤之类中于气者由七情过极气厥昏昧或牙关急用苏合香丸之类误作风治者死食厥者过于饮食胃气自伤不能运化故昏昧也用六君子加木香劳伤者过于劳役元气虚耗不任风寒故昏冐也用补中益气汤房劳者因肾虚精耗气不归原故昏冐也用六味丸此皆类中风者也<br />
　　邪之所凑其气必虚故风之伤人虽云臓腑俱受而肺肝二经居多葢风邪之入先于皮毛之虚皮毛受邪则内客于肺肺主气肺邪既盛则气必上逆所以有痰涎壅塞昏晕倒仆之状肝主筋属木与风其气相感以类相従故风邪乗虚肝经受之则筋缓不荣或筋缩不舒所以有手足拘挛或四肢瘫痪之状治风之法初得病即当顺气及日久即当活血此万古不易之理葢风病未免有痰治痰先治气气顺则痰清治风先活血血行风自灭顺气和血斯得病情若光不顺气便用乌附又不养血徒用麻防未见有愈者也<br />
　　内经治口眼防斜多属足阳明筋病葢足阳明筋结颊上得寒则急得热则弛左寒右热则左颊筋急牵引右之弛者而防向左也右寒左热则右颊筋急牵引左之弛者而防向左也故其治法以火灸且为之膏油熨其急者以白酒调和桂末涂其弛者后人用酒煮桂取汁以故布浸搨病上左防斜搨右右防斜搨左即内经用酒桂涂法也<br />
　　人之一身经络贯串谓之脉脉者血之隧道也血随气行周流不停筋者周布四肢百节聫络而束缚之此属肝木得血以飬之则和柔而不拘急脉皆起于手足指端故十二经皆以手足而名筋则无处无之皮毛者属肺主外而易于感冐人身之血内行于脉络而外充于皮毛渗透肌肉滋飬筋骨故百体平和运动无碍若气滞则血滞气逆则血逆得热则瘀浊得寒则凝泣衰耗则顺行不周渗透不徧而外邪易侵矣津液者血之余行乎脉外流通一身如天之清露若血浊气滞则凝聚而为痰痰乃津液之变徧身上下无处不到津液生于脾胃水糓所成浊则为痰故痰中于脾土也是以古人论中风偏枯麻木等证以血虚瘀血痰饮为言是论其致病之源至其得病则必有所感触或因风或因寒或因湿或因酒或因七情或劳役房劳汗出因感风寒湿气遂成此病此血病痰病为本而外邪为标其邪中于皮毛肌肉则不知痛痒麻木不仁如有物一重贴于其上或如防逰行或洒洒寒慓遇热则或痒遇隂雨则沉重酸痛其邪入于血脉经络则手足指掌肩背腰膝重硬不遂难于屈伸举动或走注疼痛此上诸症皆外自皮毛以至筋骨之病凢脉所经所络筋所防所结血气津液所行之处皆邪气欝滞正气不得流通而致然治者当以飬血除风顺气化痰为主不必强度某病属某经某臓而杂治之也<br />
　　风病遗尿属气虚参茋补之小便不利者勿用利药既得自汗则津液外亡小便自少若利之使荣卫枯竭无以制火烦热愈甚当热退汗止小便自行兼此症乃阳明大忌利小便湏当识此<br />
　　妇人产后中风口噤手足瘈疭如角弓状或血晕四肢强直俱用荆芥畧炒为末黒豆淋酒调下三钱极妙或加当归入酒少许水煎灌下即省<br />
　　秦艽升麻汤<br />
　　秦艽　升麻　干葛　芍药　人参　甘草　白芷防风　桂枝　连须葱白水煎<br />
　　川芎石膏汤【此乃防风通圣散加减法也】<br />
　　防风　川芎　当归　芍药　连翘　石膏　黄芩桔梗　薄荷　人参　荆芥　大黄　甘菊　滑石甘草　山栀　砂仁　寒水石　生姜　　水煎服<br />
　　八味顺气散<br />
　　白术　青皮　白芷　乌药　人参　陈皮　甘草白茯苓<br />
　　乌药顺气散<br />
　　麻黄　陈皮　乌药　干姜　甘草　僵蚕　川芎枳殻　白芷　桔梗　生姜　大　　水煎服<br />
　　六合汤　　　　熟地　当归　川芎　芍药　秦艽【一作防风】　羌活　　　水煎服<br />
　　三生饮<br />
　　南星【一两生】川乌【去皮脐生】附子【去皮脐生各半两】木香【二钱半】生姜【十片】　右每服五钱水煎<br />
　　省风汤<br />
　　南星【三钱生】防风【三钱生】半夏【汤泡生】甘草【生】黄芩【各一钱半】右加生姜三片水煎温服<br />
　　搐鼻通天散<br />
　　藜芦　川芎　白芷　细辛　防风　薄荷【各一钱】猪牙皂角【三个刮去皮子】<br />
　　右为末吹鼻中<br />
　　开关散　一名破棺散【治中风口噤】<br />
　　南星【末五分】氷片【少许】　右五月五日午时合以中指防末揩齿左右其口自开<br />
　　摄生饮<br />
　　苍术　木香　南星　半夏　细辛　菖蒲　甘草【生】生姜　痰盛加全蝎水煎服<br />
　　稀涎散<br />
　　白矾【一两半生半枯】牙皂【四个肥实不蛀者去皮炙黄】<br />
　　右为末温水调下一二钱吐出痰涎便省<br />
　　觧语汤　【一方有石菖蒲逺志】<br />
　　羌活　防风　天麻　肉桂　川芎　南星　陈皮白芷　当归　人参　甘草　酸仁　羚羊角水煎入竹沥半盏再一滚服<br />
　　清心散<br />
　　青黛　硼砂　薄荷【各二钱】牛黄　氷片【各三分】<br />
　　右为末先以蜜水洗舌后以姜汁擦舌将药末蜜水调稀搽舌本上<br />
　　加味转舌膏<br />
　　连翘　逺志　薄荷　柿霜【各一两】石菖蒲【六钱】栀子【炒】防风　桔梗　黄芩【酒炒】明粉　甘草　酒大黄【各五钱】犀角　川芎【各三钱】<br />

                    <br>
                        　　右为末炼蜜丸弹子大硃砂五钱为衣食后临卧薄荷汤嚼下一丸<br />
　　诃子清音汤<br />
　　桔梗【一两半生半炒】诃子【四十九个半生半炮】甘草【二钱半生半炙】<br />
　　右为末每服七钱童便一大碗煎热调服<br />
　　大八风汤<br />
　　当归　杏仁　灸草　桂心　干姜【炮】五味　升麻【六分】川乌【炮】黄芩【炒】芍药【炒】独活　防风　川芎　麻黄　秦艽　石斛　人参　茯神　石膏　黄茋紫苑【三分】大豆【去皮炒九分】<br />
　　虎胫骨酒<br />
　　防风　萆薢　当归　松节　板　虎骨【酥炙各二两】晩蚕沙　五加皮　秦艽　羌活【各二两】白术【三两】　枸杞子　苍耳子【各四两】牛膝【一两】鳖甲【一两】干茄根【八两饭上蒸】一方有石斛续断杜仲巴防【各一两】<br />
　　右剉碎绢袋盛之以无灰酒三斗浸壜内春秋七日夏五日冬十日宻固煮滚封七日开取时不可面向壜口恐药气冲目每日早午晚间病人自取酒一小杯服之不许多饮又不令药力断絶病痊酒尽将渣晒干再入干浮萍一斤半木香一两防已木各二两麝少许研为末酒糊丸桐子大酒下五十丸日用三服忌食动风之物<br />
　　又曰凢中风者俱有先兆之症凡人如觉大拇指及次指麻木不仁或手足不用或肌肉蠕动者三年内必有中风之症经曰肌肉蠕动命曰防风宜先服八风散愈风汤天麻丸各一料为愈夫大拇指次指皆手足太隂阳明经中风多着此经也先服祛风涤热之剂辛凉之药治内外之邪是以圣人治未病不治已病又云善治者治皮毛是治萌芽也故初成者获愈固久者伐形是治未病之先也<br />
　　丹溪云大率治风主血虚有痰治痰为先或挟火与湿葢湿生痰痰生热而热生风也<br />
　　半身不遂者大率多痰在左属死血与无血宜四物汤加桃仁红花竹姜汁在右属气虚属痰宜四君子汤二陈汤加竹姜汁<br />
　　气虚卒倒参耆汤补之挟痰则浓煎人参汤加竹姜汁血虚四物汤补之挟痰则四物皆用姜汁炒过加竹姜汁能食者去竹加荆<br />
　　竹荆乃开经络行血气故为必用之剂<br />
　　肥人多湿少加乌头附子行经<br />
　　肥人中者以其气盛于外而歉于内也肺为气出入之道肥人气必急急则痰涎上壅邪盛可知所以治之必先理气为急中后气未顺痰未除调理之剂惟当用藿香正气散和星香散煎服此方非特可治中风之症中气中恶尤宜寻常呕吐痰厥及胸膈饱闷者皆可用之<br />
　　治风之法初得之必先顺气及日久则当活血此万古不易之理有以四物吞活络丹愈者正此意也设不先顺气化痰用乌附又不活血徒用防风天麻羌活辈吾未见其能治也<br />
　　若饮食坐卧如常但失音不语只以小续命汤去附子加石膏菖蒲一钱<br />
　　开关之剂<br />
　　稀涎散　治中风不语牙关急单蛾双蛾<br />
　　江子仁【六粒每粒分作两半】牙皂【三钱切片】明矾【一两】<br />
　　化开矾将二味投入搅匀待矾枯为末每用三分吹入诸病皆愈痰涎壅盛者以五分灯心汤下喉中之痰逆上者即吐膈间者即下<br />
　　凢中风口噤不开用白盐梅揩齿即能开乃可进药丹溪用藜芦为末加麝香少许入鼻内吐之一吐不愈再吐之【虚甚者不可吐】<br />
　　救急通关散　治中风中气一应急病宜先以此开关牙皂　细辛　二味为末吹入鼻内得佳<br />
　　苏合香丸　擦牙上牙关即开　再以生姜自然汁并三生饮俟其苏省然后次第进以顺气之剂或排风续命之类<br />
　　胜金丸　治中风忽然仆倒如醉形体昏闷四肢不收涎潮逆上隔气不通命在湏臾<br />
　　生薄荷【五钱】牙皂【二两捶碎水一升二味同浸取汁研成膏】蒂【末一两】藜芦【末二两】硃砂【半两另研】<br />
　　右将硃砂末二分和二味末子和匀用膏子为丸龙眼大硃砂为衣温酒化下一丸甚者二丸以吐为度得吐即醒不醒者不治<br />
　　桑枝法　桑枝一升炒香以水三大升煎取二升一日服尽图经云桑枝温平不凉不热可以常服疗体中风痒干燥脚气风气四肢拘挛上气眼晕肺气咳消食利小便久服身轻聪明耳目令人光泽兼疗口干仙经云一切仙药不得桑煎不服出抱朴子政和间何子常病两臂痛诸药不效依此作数剂臂痛即愈<br />
　　凡治中风莫如续命之类然此可扶持初病若要收全功火艾为良中风皆因脉道不利血气闭塞也灸则唤醒脉道而血气得通故收全功<br />
　　中风不语　用尿少许防于舌神效<br />
　　取尿法置新荷叶上用猪棕鼻内刺之即出<br />
　　一方　治半身不遂口眼防斜头目运痰火炽盛筋骨时疼此乃原于血虚血热挟痰挟火经络肌表之间先已有其病根后因感冐风寒或过嗜醇酒膏粱而助痰火或恼怒而逆肝气遂有此半身不遂之证其在于经络肌表筋骨之间尚未入臓腑并以此方治之葢此方有补血活血之功不致于滞有健脾燥湿消痰之能不致于燥有清热运动踈风开经络通腠理内固根本外散病邪王道剂也多服见功白术【一钱半】川芎【一钱半】南星　半夏　芍药　茯苓天麻【各一钱】川归　生地　熟地　牛膝　酸【仁】黄芩　橘红【各八分】羌活　防风　桂【各六分】红花【炙】甘草【各四分】黄柏【八分】水煎入竹姜汁侵晨服<br />
　　瘖痱<br />
　　素问太隂所谓入中为瘖者阳气已衰故为瘖也内夺而厥则为瘖痱此肾虚也少隂不至者厥也【脉觧篇王注云痱废也肾气内夺则舌瘖足癈】<br />
　　纲目云厥逆者温补之河间地黄饮子是也<br />
　　河间地黄饮子　治瘖痱不能言足废不能用肾气弱其气厥不至舌下<br />
　　熟地　肉苁蓉【酒浸焙】巴防　石斛　附子【炮】五味　菖蒲　逺志　官桂　麦冬　山茱茰　白茯苓【各等分】水盏半姜五片枣一枚薄荷同煎至八分不拘时服<br />
　　麝香散　卒中风瘖痖倒地不省左右瘫痪口眼防斜诸药未服者服之<br />
　　真麝【二钱】真香油【二两】　若遇此症将麝香研细入油搅匀开口灌之其人自苏不独治中风且全其言语不蹇手足不瘫服此后方服顺气踈风之剂葢麝香通关节可以行至病所也<br />
　　疫门<br />
　　凢众人病一般者此天行时疫治有三法宜补宜散宜防用大黄黄芩黄连人参桔梗苍术防风滑石香附人中黄为末神麯糊为丸每服五七十丸气虚四君子血虚四物痰多二陈汤作使送下热甚者加童便<br />
　　生生子曰夫温病有冬伤于寒不即发过时而为春温者有冬不藏精者有感四时不正之气者有君相二火加临而沿门阖境相似者有用和觧法者有用补法者有用寒凉者有用渍法者各推其所因而施治之母执热之一途而槩用寒凉法也<br />
　　大抵治时疫当按邪在何经及之时月故奏效甚捷发热发班以参升麻汤治之<br />
　　头痛先寒后热以小柴胡汤渴加知母天花粉无汗加葛根　夏加石膏知母各三钱<br />
　　先热而后寒口渴无汗葛根升麻汤加柴胡热甚及夏月加石膏知母<br />
　　但热无寒口渴烦躁白虎汤加麦门冬<br />
　　大渇大热谵语腹满脉洪大有力柴胡汤或凉膈散发热而大便防小便短柴苓汤<br />
　　发热口渴而小便不利五苓散<br />
　　韩飞霞五瘟丹亦妙<br />
　　张子和六神通觧散　治时病従外而感者头痛体疼见风怕寒遇暖则喜不问日数皆当大汗<br />
　　麻黄【一钱半】苍术　甘草　黄芩【各一钱】石膏　滑石【各二钱】姜葱煎热服<br />
　　如谵语神思不寕热邪在里而汗不能尽觧又加人参黄连二味即安　此方用药轻防人多不暁易而忽之不知其中自有神妙如觧汗未通更加紫苏叶葛根白芷等助其威风得汗其病如扫<br />
　　治瘟病活套<br />
　　人中黄疗时行热毒为君苍术香附散欝为臣黄芩黄连防火人参补虚桔梗防风利气行经为佐热欝结则内外气液不通成燥大黄苦寒而能涤荡燥热滑石性滑味淡将以利窍觧结通气液以润燥二者一隂一阳用之为使<br />
　　藿香正气散　治外感发热头痛内因痰饮凝结作热四时疫疠或中腕痞满呕逆恶心霍乱及伤寒头疼增寒壮热<br />
　　茯苓　白芷　紫苏　陈皮　桔梗　大腹皮　甘草　白术　厚朴　半夏【各一两半】藿香【三两】前胡<br />
　　右每服五钱姜三片枣一枚水煎热服欲出汗以被覆之如挟饮食加枳实山查腹疼加砂仁苍术减白术<br />
　　败毒散　治四时疫疠伤风有汗风湿身肿体疼恶风口干日晡发热　茯苓　甘草　人参　桔梗　川芎　柴胡　前胡　枳殻　羌活　独活【各等分】生姜三片薄荷五片水煎服<br />
　　六神散　治大热发强谵语【方在狂门】<br />
　　渍法<br />
　　五枝汤　治时疫用表药太多而肺金枯燥以致腠理经宻不能得汗而热不觧<br />
　　桑槐桞桃榆　各四十九条煎汤浴之少顷肤润而汗出热因退矣<br />
　　辟疫丹　防黄【末一钱】麝【半分】　用黒肉捣为丸枣核大硃砂为衣绵包塞入鼻中男左女右入病家则不染疫气<br />
　　神仙百觧散<br />
　　茵陈　柴胡　前胡　人参　羌活　独活　苍术【米泔浸炒】甘草　干葛　白芍　升麻　防风　藁本藿香　半夏　白术【各一两】立春以后不加减立夏已后一料内加柴胡　赤茯苓　川归【各五钱】立秋已后减柴胡【一分】不用川归赤茯苓只加　干葛　肉桂【去粗皮各一分】麻黄【去节五钱】立冬已后并无加减一方无川归有黄芩【五钱】<br />
　　右为细末每服三钱水一钟半姜三片二枚煎一钟热服并进二服如要表药加葱白三寸淡豆豉三十粒同煎服以衣被葢覆汗出而愈<br />
　　头面肿【俗名鸬鷀瘟虾蟆瘟　车前草用水煎服极效大秘者加蜂宻一匙】<br />
　　多是少阳阳明二经之火上壅热极而生风也故肿每在两颊车及耳前后当用清防二法防风通圣散加减治之感之轻者只清之亦自消散不必加硝黄恐药过于病也<br />
　　予尝治多加痰药于清散之中取效甚速今列于左白僵蚕　天花粉　酒芩　酒连　大力子　甘草柴胡【各三钱】贝母　参　桔梗　枳殻【各八分】连翘石膏【各三钱】升麻【一钱】<br />
　　葱白三根姜三片淡竹叶二十片食后缓缓服之大便秘结加酒煨大黄一钱<br />
　　若被重剂泻下太过损伤中气脾弱泄泻面与项肿不退此所谓上热未除中寒复生者也以小柴胡汤加白术山药升麻白芷一补一消庶防保全<br />
　　大头病与此亦相湏而治<br />
　　丹溪曰大头天行病乃湿在髙巅之上用羌活酒芩酒煨大黄随病加减不可用防药<br />
　　东垣有法有方谓阳明邪热大甚资实少阳相火而为之视其肿热在何部随经治之当缓勿令重剂过其病所阳明之邪首大肿少阳之邪出于耳前后先以酒炒黄芩黄连炙甘草煎频频少与呷之食后再煎大黄大力子临时加芒硝等分亦时时呷之俟邪气少杀只服前药未已再如前次第服之取大便邪气已即止阳明渴加石膏少阳渴加括蒌根阳明行经升麻芍药葛根甘草太阳行经羌活荆芥防风并与上药相合服之　　或云头痛酒芩口渇干葛身疼羌活桂枝防风芍药<br />
　　海藏神术汤　治内伤冷饮外感寒邪无汗者<br />
　　苍术【制】防风【各二两】甘草【一两炒】<br />
　　右防咀加葱生姜同煎服如太阳症发热恶寒脉浮而者加羌活二钱　如太阳证脉浮中数者是兼少阳也加柴胡二钱　如太阳证脉浮中洪者是兼阳明也加黄芩二钱妇人服者加当归或加藁本汤各二钱　如治吹妳煎成调六一散三五钱神效<br />
　　又神术汤六气加减例<br />
　　太阳寒水司天加羌活桂枝余嵗非时变寒亦加冬亦加　阳明燥金司天　加白芷升麻余嵗非时变凉温亦加秋亦加　少阳相火司天　加黄芩地黄余嵗非时变雨湿亦加夏亦加　太隂湿土司天　加白术藁本余嵗非时变热湿亦加夏末秋初亦加　少隂君火司天　加细辛独活余嵗非时变热亦加春末夏初亦加　厥阴风木司天　加川芎防风余嵗非时变温和亦加春亦加<br />
　　已上神术汤六气加减法非止为司天之气设也至于嵗之主气与月建日时同前应见者皆当随所见依例加减之按海藏此论与戴人云病不如是当年气看与何年运气同便向此中求妙法方知皆在至真中之歌相表里实发前人之所未发也葢海藏此论所谓某气司天加某药者治常气之法也所谓随所应见加减者治变气之法也戴人所谓防与何年同气求治法者亦治变气之法也能将二公之法扩充行之则内经运气之本义灿然矣夫内经论运气有常气有变气常气有定纪如某年属某气司天当寒某年属某气司天当热是也变气者无定纪如某年属某气司天当寒反变热当热反变寒是也王氏注文释以经无定纪之变气作有定纪之常气使后学皆以年嵗占运气而其应者十无一二是以人莫之信而其道湮晦乆矣二公生于数千百年之后复启其端而续之功亦巨矣<br />
　　火热门【火之与热防甚之间而已各标门户近赘今归之于一便寻治也】<br />
　　明火篇【五运六化篇曰君火之化热主春末夏初行暄淑之令而不行炎暑应君之徳也】<br />
　　生生子曰诸书言火不一于杂症中言者徃徃至言火杂症而兼令气者虽间有之而未畅也愚谓天有六气火居其二地有五行火居其一人之五臓徳合五行火之有二君相是已火之在易为离离者内隂外阳主乎动者也动则生故曰天不能逺火以生物人不能逺火以有生过动则变而反消烁于物也在御之何如尔按内经气交变大论篇云南方生热热生火其令热其变消烁其灾燔炳又运气五行生死顺逆篇曰火主于南应夏火之为言化也言能化生万物也顾其为疾不独待于君相凢五志之火皆致也岐伯举病机一十九条而属火者五此先圣论火者大抵也后之言火者无论其他且以丹溪之特识乃分君火为人火相火为天火而后之人翕然颂之愚窃以为未然也夫火有天人不可以君相而分属天人何也六六之气以君火为二之气经以热称之以相火为三之气经以暑称之是君相皆可以火称也惟人之摄飬失宜则五臓之火随触而见触之于心之经心之络心之臓皆君火也固可以人火称之若触之于包络触之于三焦此相火也亦可以人火称也而独以天火称之何哉又曰见于天者出于龙雷则木之气出于海则水之气虽其取譬无非欲状相火之烈然但可以论五臓厥阳之火而非君相令气有定位有伦序者言也彼造化之所以生生无穷者以其有不易之定体为之主然后四时行而万物生葢天人之理一致若外内君相之火亦必先有定位而后可以言变化惟善摄生者其五行五志之火有以黙禆其生生之功故人莫得而见其端及其过极则酷烈之势始见书谓寂然不动感而遂通是已愚故曰治火热之症必先察夫令气之流行而治之可也虽非火令司天之年然一嵗中既有此君相二节之气治病者安得舎令气而不加察之乎诸书义妄以命门为相火而主方即以滋隂防火汤为专剂以故今之治虚怯者未数月而多至殒促固司命者隂柄其权或亦治火之源未彻而妄投药剂有以致之乎吾祁汪子良医学质疑有外内君相篇言之颇悉言外者有曰火邪自天气血感之而为病也得非令气之天火欤言内者有曰乃人之调飬失宜正气自伤而为病也得非所触五志之人火者欤外内之因不同补泻之治自别以外君相言之则有令气之序以内君相言之则少隂少阳厥隂自明五志之火自见也况内外证治甚该莹然可法似补前人所未臻虽其所约诸方未必能一一中其肻綮推其意极欲正其外内君相之名表其虚虚实实之治为后人作梯堦工之与致不遑计也而亦不以君相分天人也愚故録之于左以俟明哲采焉<br />

                    <br>
                        　　外内君相篇【祁邑汪子良着】<br />
　　夫火者明曜燔灼者也其性升燥其气鬰蒸其色为赤其声为鸣其味为苦其始为温其变为寒其为害也十二经络臓腑无所不至【诸书以心为君火以黄连泻之右肾命门为相火以黄柏制之以君相二火限于心肾非也】随其所寓而名之君火相火之说始于运气诸篇而近世诸书继之曰实火虚火人火龙火肾肝隂火五志之火之类其意虽各有所指而天人外内之未莹则亦犹有惑也夫外者火邪自天气血感之而为病也内者人之调飬失宜正气自伤而为病也外内之因不同补泻之治自别以外君相言之经有六节之序始于风木终于寒水自春分至小满为二气君火其令热自小满至大暑为三气相火其令暑夫风火暑湿寒燥之六气迭相盛衰以应六六之节而君相当其二焉君相云者乃热暑防甚之分耳应则为平变则为病当其时则防非其时则甚【如非时而有大热则为瘟疫之病矣】如君火之化热感之则手少隂心太阳小肠臓腑主之相火之化暑人感之则手厥隂膻中少阳三焦臓腑主之夫君少隂也而心又主血血属隂为病主静相火少阳也而膻中又主气气属阳为病主动故凢静者皆君火之症也如痛痒疮痬痈疽瘤气结核红肿鼻塞鼽吐酸瞀欝血溢血泄笑悲谵妄恶寒战栗身热转筋腹胀有声小便浑浊淋秘暴注下廹【旧有霍乱吐下太隂之症今去之】之类皆君火使之然也凢动者皆相火之症也如瞀瘛暴瘖冐昧躁攘狂越詈骂惊骇呕涌溢食气逆上冲诸禁鼓栗如丧神守喉痹耳鸣耳聋暴注瘛跗肿疼酸暴病暴病之类皆相火使之然也夫君相之火俱主于热宜用寒凉正治但热防甚之不同耳其在表者发之在里者泻之利之下之半表半里者和之如柴胡黄芩泻肝胆之火黄连泻心火木通泻小肠火芍药泻脾火石膏泻胃火黄芩泻肺火与大肠火知母泻肾火黄栢防膀胱火此外君相之症治者也内之君相者正气自伤为病有似火邪所发而实非也如诸书所谓实火可防虚火可补之类夫实者正气之有余也虚者正气之不足也葢人之气生发于胃聚于膻中膻中者乃心前空虚之位名曰气海又曰宗气其气之余由肺运于一身通调水道下输膀胱水精四布五经并行以为生生不息之运用若夫起居动静调飬失宜过于劳倦房事醉饱耽食肥甘辛辣厚味之属以致经络臓腑因之受伤则夫膻中之气随其所寓欝滞而为病气之有余则为实火气之不足则为虚火故曰君火者犹人火也可以水防可以正治惟黄连之苦泻之相火者犹龙火也不以水防不以正治顺其性而折之惟黄栢之辛制之又曰实火可泻黄连觧毒之属虚火可补参术生甘草之属兼泻兼缓故内之君火者实火也犹人火也宜用寒凉之味泻之如肝臓素热复加酒热上行而为目赤肿痛者治用柴胡黄芩龙胆草之属又有肝经素有湿热又复感滛秽以致肝经热欝而为下疳者治用龙胆泻肝汤之属或为便毒者治用大消毒散之属或为杨梅疮者治用防风通圣散之属又有胆瘅因于谋虑不决故胆虚气上溢而为口苦者治以胆募俞又如小儿因闻异声内激胆热而为惊搐者治用泻青丸之味又如过食膏粱之属热积于心而为痈疽者治用黄连觧毒汤之属经曰膏粱之变足生大疔【足充足也】又醉以入房或临房忍精以致小肠膀胱热欝不散而为淋浊者治用黄栢知母木通栀子之属又如有因劳动热起于脾而为痰涎血者治用黄连芍药之属又如过食肥甘而为消中或为中满等症治用三补丸之属经曰肥者令人内热甘者令人中满又曰消中热中皆富贵人也又如醉以入房酒热欝于脾胃而为热厥者治宜觧酒散热间服滋隂之剂岐伯言热厥者此人必醉饱以入房酒聚于脾胃不得散酒气与谷气相薄热盛于中云云肾气日衰阳气独盛故手足为之热也又有因于饱食热积大肠而为痔漏下血者治用黄连枳殻之属经曰因于饱食筋脉横解肠癖为痔又如食滞肠胃郁热不散而为下痢赤白者治用大承气汤之属经曰通因通用者此也又如色欲不遂肾热内炽而为遗精者治用珍珠丸加椿根皮之属内之君火之大意葢如是内之相火者虚火也犹龙火也宜分气血而用甘温之味补之有因乆视伤血以致肝热上腾而为目赤肿痛者治用四物汤加黄连黄芩柴胡之属又有肝血内虚而为发热者治用四物汤加黄栢知母之属又有胆腑虚热而为不寐者治用酸枣仁竹叶之属又有少阳胆经血枯不足以配阳气则气郁为热而为瘰者治用四物汤生地柴胡黄芩连翘参夏枯草之属或为耳鸣者治用清气化痰丸之属又有劳心过度以致神不守舎而为惊悸不寐等症治用八物汤加酸枣仁逺志间服硃砂安神丸之属又有因于失志心神受伤而为癫风者治用四物汤间用硃砂安神丸之属又有抑郁伤心而为痈疽不起者治用人参黄芪白术附子之属又有内伤心之元阳而为恶寒者治用人参附子赤石脂之属王太仆云益火之原以消隂翳之类是也又有小肠膀胱气虚不能运化小便而为淋秘者治用参茋术茯木通之属经曰膀胱者州都之官津液藏焉气化则能出矣又有劳倦伤脾而为大热气喘虚烦者治用补中益气汤之属经曰有所劳倦形气衰少谷气不盛上焦不行下脘不通胃气热热气薰胷中故内热又有劳倦伤脾症现头痛发热悮食寒凉之药过多而増谵语郑声脉数不鼓者治用参茋白术当归附子干姜之属又有劳伤脾胃阳气不能上荣而为头痛耳鸣鼻塞口淡等症治用补中益气汤加蔓荆子之属经曰头痛耳鸣九窍不利肠胃之所生也又有饮食失节与夫素斋内伤脾胃而脉虚身热咳腹胀泄防等症补中益气加减治之又有内伤胃腑胃气太虚而为呕吐者治用参茋白术砂仁石菖蒲之属或为消谷善饥者治用参茋甘草之属或为吐血者治用参术附子之属或为左齿痛者治用参茋术归白芷升麻之属或为腹胀者治用参茋白术砂仁木香之属经曰塞因塞用之类是也又有过欲肾虚火炎于肺而为喘等症治用六味地黄丸加黄栢知母贝母麦冬五味之属又有肺气内虚不能运行而为喘愤欝等症治用参茋术附麦冬五味欵冬花之属又有大肠气虚不能传送而为里急后重或为虚秘等症治用补中益气汤之属又有过欲伤肾隂火内炽而为耳鸣者治用清上实下之剂或为口鼻血溢者治用四物汤加根大小蓟阿胶之属或为骨蒸者治用当归生地黄胡黄连知母地骨皮之属或为热従脐下起者或为热従足上起者治用四物加黄栢知母间服六味地黄丸之属或为午后发热者治用当归地黄枸杞板之属王太仆云壮水之主以制阳光之类是己内之相火之大意葢如是此外犹有五志之火亦属正气自伤但因五志所发之不同耳经曰人有五志以生喜怒悲思恐若夫五志过度则火发于中而为病耳怒则气上喜则气缓悲则气消思则气结恐则气下之类夫五志过伤非药可治乃以所胜治之悲胜怒喜胜悲恐胜喜怒胜思思胜恐之类是已夫悲可以胜怒以凄恻苦楚之言感之喜可以胜悲以浪谑亵狎之言娱之恐可以胜喜以迫死亡之言怖之怒可以胜思以污辱之言触之思可以胜恐以虑彼亡此之言夺之之类是也夫五志所伤未甚正气未虚或可以药治者有之如青皮以泻怒气之逆参茋以补悲气之消香附以开思气之结升柴以举恐气之防惟夫喜则气和志逹虽病亦防不治可也此五志之症治者也又有内外两伤之火正气自伤复加火邪外伤而为倦怠少气自汗身热失于视听脉虚等症治用清暑益气汤之属经曰阳气者烦劳则张精絶澼积于夏使人煎厥目肓不可以视耳瞆不可以听之类是也又如元气素虚遇夏外热伤气而为倦怠无力头疼口淡等症俗谓之注夏治用参茋白术麦冬五味黄芩之类又如足之太阳经气不足感受暑气而为恶寒发热身重疼痛手足厥冷小便已洒然毛耸小有劳身即热口开前板齿燥脉细芤迟仲景所谓中暍是也治用白虎加人参汤之类又有劳倦复感暑气而为身热神昏溺澁等证治用辰砂五苓散之类又如胃气内虚因感暑气而为头疼身热泄防脉洪而实者治用柴苓散之类又如逺行劳倦逢大热而渇渇则热舎于肾而为足不任身骨痿者治用人参黄茋之类经曰骨痿者生于大热也又如肾虚隂火上炎而为劳热咳等症复感夏暑伤之其气益甚治用滋隂防火之剂经曰春夏秋冬瘥之类是也又如内有痰火外感暑气皷激痰饮塞碍心窍而为卒倒手足不知动蹑者俗谓之暑风是也二陈汤加黄连香薷主之又如冬月过于房劳精气内竭至春则无发生之气而为瘟疫者治宜补中加以辛凉觧表之剂经曰冬不藏精春必病瘟又如冬月伤寒寒邪未发至春复感热气而为大热头疼口渴心躁脉浮者防风通圣散主之经曰冬伤于寒春必病瘟此皆内外两伤症治并行而不悖焉者也是知君相二火以外言之有春热夏暑阳动隂静之分也以内言之有实泻虚补五志胜治药治之分也以外内两伤言之有表里邪正补泻兼施之分也是故外内君相医之广用者也其为道甚大其为説甚杂其为病甚多其为变也甚速其为御也甚难非一方一法所可尽也能明乎此医之为道思过半矣<br />
　　病机篇<br />
　　内经曰诸病喘呕吐酸暴注下迫转筋小便浑浊腹胀大皷之如皷痈疽痬疹瘤气结核霍乱瞀闷欝肿鼻塞鼽衂血溢血泄淋闭身热恶寒战栗惊惑悲笑谵妄衂蔑血汚此皆少隂君火之热乃心小肠之气所为也又曰诸热瞀瘈暴瘖冐昧躁扰狂越骂詈惊骇胕肿酸痛气逆冲上禁栗如丧神守呕疮喉痹耳鸣及聋呕饮溢食不下目迷不明暴注瞤瘈暴病暴死此皆少阳相火包络三焦之气所为也<br />
　　内经曰夫热病者皆伤寒之类也阳胜则热隂虚则内热阳胜则外热内外皆热则喘而渴故欲饮冷也<br />
　　阳胜则身热腠理闭喘粗为之俛仰汗不出而热齿干以烦腹满死能冬不能夏<br />
　　有四肢热逢风寒如炙于火者是人隂虚阳气盛也人身非常热也为之热而烦满者隂气少而阳气胜故热而烦满也<br />
　　大热病气热脉满是谓重实尺寸脉俱虚是谓重虚粗大者隂不足阳有余为热中也<br />
　　脉经曰数多热数为热极脉数为虚为热寸口脉浮大而数者名曰阳中之阳病苦烦满身热头疼腹中热寸口脉实热在脾肺数为吐为热在胃口关脉滑数胃中有客热缓而滑为热中尺脉实为身热心痛数为脐下热痛<br />
　　又曰热病脉小或细喘逆不得大小便腹大而胀汗出而厥逆泄注脉大小不调皆难治热病已得汗而脉仍躁盛此阳脉之极也死热病不得汗而脉躁盛者此阳脉之极也死脉浮而濇濇而身有热者死热病脉躁盛得汗而脉静身凉者生<br />
　　论热在血气之分<br />
　　东垣曰昼则发热夜则安静是阳气自旺于阳分也宜柴胡饮子昼则安静夜则发热烦躁是阳气下防入隂中也宜四顺饮子名曰热入血室昼发热烦躁夜亦发热烦躁是重阳无隂也急泻其阳峻补其隂论五臓有邪身热各异<br />
　　以手扪摸有三法轻手扪之则热重手扪之则不热是热在皮毛血脉也重按之筋骨之分则热蒸手极甚轻手则不热是邪在筋骨之间也轻手扪之不热重力按之亦不热不轻不重按之而热是在筋骨之上皮毛血脉之下乃热在肌肉也<br />
　　肺热者轻手乃得防按全无日西热甚乃皮毛之热其证必见喘咳寒热轻者泻白散重者凉膈散地骨皮散<br />
　　心热者防按至皮肤之下肌肉之上轻手乃得防按至皮毛之下则热少加力按之则全不热是热在血脉也其症心烦心痛掌中热而哕以黄连泻心汤导赤散硃砂安神丸<br />
　　脾热者轻手扪之不热重按之筋骨又不热不轻不重在轻手重手之间热在肌肉遇夜尤甚其证必怠惰嗜卧四肢不收无气以动防黄散<br />
　　肝热者重按之肌肉之下至骨之上乃肝之热寅夘间尤甚其脉四肢满闷便难转筋多怒多惊四肢困热筋病不能起于床泻青丸柴胡饮子<br />
　　肾热者轻手重手俱不热极重力按至骨分其热蒸手如火其人骨苏苏如防蚀其骨因热不任亦不能起于床滋肾丸主之<br />
　　靣热者足阳明　口中热如胶足少隂　口热舌干足少隂　耳鼽热若寒手太阳　掌中热手厥隂少隂太隂　足下热而痛足少隂　足外热足少阳身热肤痛手少隂　身前热足阳明　洒淅寒热手太隂　肩上热肩似拔手太阳　中热而喘足少隂肩背热及足小指外膁胫踝后皆热足太阳　一身尽热狂而妄闻妄见妄言足阳明　热而筋縦缓不收隂痿足阳明<br />
　　论表里热<br />
　　病机机要云有表而热者谓之表热无表而热者谓之里热有暴热而为热者乃久不宣通而致也有服温药而为热者有恶寒战栗热者治法小热之气凉以和之大热之气寒以取之甚热之气以汗发之发之不尽则逆制之制不尽求其属以衰之苦者治臓臓属隂而居内辛者治腑腑属阳而在外故内者下之外者发之又宜飬血益隂其热自愈<br />
　　内经曰隂虚生内热者因有所劳倦形气衰少糓气不盛上焦不行下脘不通胃气热热气薫胸中故内热阳盛则外热者因上焦不通利则皮肤致宻腠理闭塞府不通卫气不得泄故外热<br />
　　东垣曰发热恶寒大渴不止烦躁肌热不欲近衣其脉洪大按之无力者或无目痛鼻干者非白虎汤证也此血虚发躁当归补血汤主之<br />
　　又曰仲景论内外不足发热自汗之症大禁发汗若饮食劳倦杂病发热自汗表虚之症认作有余便用麻黄发之汗大出则表益虚也<br />
　　内经曰人数醉若饱以入房气聚于脾中不得散酒气与糓气相薄热盛于中遍于身内热而溺赤也<br />
　　饮食不节起居不时者隂受之入六腑则身热不得卧上为喘呼<br />
　　王好古曰一身尽热先太阳也从外而之内者先无形也为外伤手足不和两脇俱热如火先少阳也从内而之外者先有形也为内伤<br />
　　要畧曰发热身疼而身如薰橘者湿也　一身尽痛发热日晡转者名风湿　汗出而身热者风也　身热脉数战栗而不恶寒者瘅疟也发热恶寒脉浮数者温病也身热头疼自汗多眠阳脉浮滑隂脉濡弱者风湿也　中脘有痰令人增寒恶热自汗恶风寸口脉浮胸痞满有类伤寒但头不痛项不强为异耳　虚烦与伤寒相似身热脉不浮不恶寒但热而烦惟头不痛　四脉热者火乗脾土脾主四肢故热也　手心热者心与包络火盛也　身体沉重走注疼痛乃湿热相搏风热鬰而不得伸也<br />
　　东垣云四脉发热者或口干舌干咽干葢心生火小肠主热火热来乗主位乃湿热相合故烦躁闷乱也<br />

                    <br>
                        　　王太仆曰热来复去昼见夜伏夜发昼伏时节而动是无火也<br />
　　论杂病发热恶寒与伤寒不同<br />
　　许学士曰仲景云假令寸口脉防名曰阳不足隂气上入阳中则洒淅恶寒也尺脉弱名曰隂不足阳气下防入隂中则发热也此谓元受病而然也又云阳防则恶寒隂弱则发热此医发其汗使阳气防又大下之令隂气弱此谓医所病而然也大抵隂不足阳徃従之故阳内防则发热阳不足隂往乗之故隂上入阳中则恶寒隂阳不归其分故寒热交争是以发热而恶寒也<br />
　　原病式曰身热恶寒热在表也邪热在表而浅邪畏其正故病热而反恶寒也或言恶寒为寒在表或言身热恶寒为热在皮肤寒在骨髓者皆悮也仲景法曰无阳病寒不可发汗又言身热恶寒麻黄汤汗之汗泄热去身凉即安然则岂有寒者欤大法烦躁多渇欲寒恶热为病热也亦有亢则害承乃制之则病热甚而反觉其冷者也虽觉其冷而病为热实非冷也其病热欝甚而反恶寒得寒转甚而得暖少愈者谓暖则腠理踈通而阳气得散怫热稍退故少愈也其寒则腠理固宻阳气怫欝而热转甚故病加尓上下中外周身皆然俗因之妄谓寒病误以热药投之为害多矣<br />
　　刘宗厚曰按此数论并言杂病隂阳相乗及火热甚反兼水化为病亢则害承乃制之例但河间所引伤寒身热寒热与仲景及明理论义不相合详赵嗣真明理论云往来寒热者邪正分争也邪气之入也正气不与之争则但热而无寒若邪正分争于是寒热作矣葢以寒邪为隂热邪为阳里分为隂表分为阳邪之客于表也为寒邪与阳争则为寒矣邪之入于里也为热邪与隂争则为热矣若邪在半表半里之间外与阳争而为寒内与隂争而为热表里之不拘内外之无定由是寒热且徃且来日有至于三五甚者则数发也若以隂阳相胜阳不足则先寒后热隂不足则先热后寒此特论杂病隂阳二气自相乘胜然也非可以语伤寒斯论为甚精切深合仲景之意葢不惟释疑于活人书而已<br />
　　又按河间言恶寒为寒在表或身热恶寒为热在皮肤寒在骨髄皆悮也而活人书亦以此为表里言之故赵氏曰详分皮肤骨髄而不曰表里者葢以皮脉肉筋骨五者素问以为五脏之合主于外而充于身者也惟曰脏曰腑方可言里可见皮肤即骨髄之上外部浮浅之分骨髄则皮肤之下外部深沉之分与经络属表脏腑属里之例不同况仲景出此症于太阳篇首其为表症明矣是知虚弱素寒之人感邪发热热邪浮浅不胜沉寒故外怯而欲得近衣此所谓热在皮肤寒在骨髄用辛温至于壮盛素热之或酒客辈感邪之初寒未变热隂邪闭于伏热隂凝于外热欝于内故内烦而不欲近衣此所谓寒在皮肤热在骨髄用辛凉必矣一发之余表觧正和此仲景不言之妙若以皮肤为表骨髄为里则麻黄汤证骨节疼痛其可名为有表复有里之症耶然仲景伤寒一书人但知为方家之祖而未觧作秦汉文字看故于大经大法之意反有疑似而后世頼其余泽者往徃类辑伤寒方论其间失其本义及穿凿者亦有之矧以杂病为论但引其例乎兹赵氏释疑可谓得其防趣且黄帝针经有论皮寒热肌寒热骨寒热等例如此则仲景所论分邪在皮肤骨髄之殊虽欲以尽症例之变葢自有所本云<br />
　　恶寒非寒恶热非热论<br />
　　丹溪曰经云恶寒战栗者皆属于热又云禁栗如防神守皆属于火恶寒者虽当暑月若遇风霜重绵在身自觉凛凛战栗禁栗动揺之貌如防神守恶寒之甚原病式曰病热甚而反觉其寒此为病热实非寒也或曰往往见有得热药而少愈者何也予曰病热之人其气炎上欝为痰饮抑遏清道隂气不升病热尤甚积痰得热亦为暂退热势助邪其病益深或曰寒势如此谁敢以寒凉与之非杀而何予曰古人遇战栗之症有以大承气汤下燥粪而愈者恶寒战栗明是热症但有虚实之分耳经曰隂虚则发热夫阳在外为隂之卫隂在内为阳之守精神外驰嗜欲无节隂气耗散阳无所附遂致浮散于肌表之间而恶热也实非有热当作隂虚治之而用补飬之法可也<br />
　　防白散　治肺热<br />
　　桑白皮　地骨皮【各一两】甘草【五钱】　为末水调服<br />
　　清金丸　泻肺火<br />
　　黄芩【炒】　为末水丸沸汤下<br />
　　黄连泻心汤　治心热<br />
　　黄连【炒】　为末水调二三分量人大小与之<br />
　　导赤散　治小肠实热<br />
　　生地　木通　甘草　各等分入竹叶煎服<br />
　　调胃承气汤　治脾热胃热<br />
　　大黄　芒硝【各一两】甘草【五钱】　水煎服<br />
　　防黄散<br />
　　藿香【七钱】山栀【一两】石膏【五钱】甘草【三两】防风【四两】<br />
　　右为末用蜜酒拌畧炒服<br />
　　柴胡饮子　治肝热<br />
　　柴胡　人参　黄芩　甘草　大黄　川归　芍药各等分每服七钱姜三片水煎服<br />
　　抑青丸　防肝<br />
　　黄连　姜汁炒为末粥丸沸汤下<br />
　　左金丸　治肝火<br />
　　黄连【六两】吴茱茰汤煮少时为末粥丸【陈皮白术汤吞下】<br />
　　防青丸<br />
　　川归　川芎　山栀　大黄　羌活　防风　龙胆草　为末蜜丸<br />
　　本方去川芎羌活防风加黄连黄栢黄芩芦荟青黛【各五钱】木香【一钱】麝香【五分】名当归龙荟丸<br />
　　滋肾丸　治肾热<br />
　　黄栢【三钱】知母【三钱】桂【一钱半】　为末蜜丸<br />
　　凉膈散　治积热烦渴面热唇焦咽燥舌肿喉闭目赤鼻衂项结硬口舌生疮谵妄燥澁便溺闭结<br />
　　连翘【四两】朴硝　大黄【各二两】薄荷　黄芩　枝子　甘草【炙各一两】为末每服三钱加竹叶五七片水煎<br />
　　洗心散　治心肺积热头目昏疼肩背拘急肢节烦痛唇焦咽肿痰壅唾粘溺澁便秘<br />
　　白术【一两半】麻黄　川归　荆芥　芍药　甘草　大黄【各六两】每服二钱入生姜薄荷少许同煎服<br />
　　三黄丸　通治三焦热　去大黄加黄栢【名三补丸】<br />
　　黄连　黄芩　大黄【各等分】<br />
　　为末炼蜜丸桐子大每服三十丸<br />
　　四顺清凉饮子　治一切丹毒积热壅滞咽痛<br />
　　川芎　甘草【炙】赤芍　大黄　每服七钱【水煎服】<br />
　　黄连觧毒汤　治大热甚烦躁不得眠<br />
　　黄连【七钱半】黄栢　栀子【各五钱】黄芩【一两】<br />
　　每服五钱水煎服　加防风连翘为大金花丸治风热　加柴胡治小儿潮热　与四物相合治妇人潮热<br />
　　当归承气汤　治热发于上不利于下阳狂奔走詈骂不避亲踈<br />
　　当归　大黄【各五钱】芒硝【四钱半】甘草【二钱半】<br />
　　右分二帖姜二片二枚水煎服<br />
　　人参散　治身热头痛积热在胸服此神妙<br />
　　石膏　甘草【各一两】滑石【四两】寒水石【三两】人参【五钱】<br />
　　为末每服一钱或二钱温水调下早晩各一服兼服金花丸妙<br />
　　四制黄栢丸<br />
　　黄栢【去粗皮净四斤　一斤以好酒侵一斤米泔水浸　一斤蜜糖水浸】<br />
　　右俱用磁器浸三味俱要没二指为度冬月浸七日夏浸三日春秋五日滤出晒干仍存余汁待后用再将黄栢一斤切作五寸长用真酥油半斤以磁碗乗之先将铜铫将水熬滚再将酥油连碗入水溶化将黄栢以防火炒热用棕刷蘸酥徐徐刷上且刷且炙各使透彻切忌焦黒炙毕放于冷地上以磁碗覆之二日去火毒并前共为细末以前存原汁和为丸如汁不敷再为蜜酒兊匀和之丸如梧子大每空心及临卧酒吞下五七十丸徐以干物压之此药滋肾防火化痰之圣药也　若吐血遗精服半月即愈如相火周身疼痛减黄栢二斤加犀角一两为末入前丸中<br />
　　天门冬膏<br />
　　以生天门冬不拘多少去皮心捣绞汁盛磁器内以锅熬滚水入门冬连磁器于中煮至滴水成珠以磁礶收贮每服二三匙沸汤防服如无生者以干者煮汁熬膏亦可　或以天门冬制为末每服二三钱亦可<br />
　　前胡散　治胃气实热唇口干裂中心热躁大便秘结非时烦渇睡中口内生涎<br />
　　大黄【五钱】桔梗　枳殻　前胡　杏仁【各一钱】葛根【二钱】右为末每服二钱入生姜煎服<br />
　　赤茯苓汤　治膀胱实热腹胀小便不通口苦舌干咽肿不利<br />
　　猪苓　葵子　枳实　瞿麦　木通　黄芩　滑石甘草　赤芩　车前子【各等分】<br />
　　入姜水煎食前服<br />
　　东垣防隂火升阳汤　治肌热烦热面赤食少喘咳痰盛脉右关缓弱或或浮数<br />
　　羌活　甘草【炙】黄茋　苍术【各一两】升麻【八钱】柴胡【一两半】人参　黄芩【各七钱】黄连【酒炒五钱】石膏【五钱秋深勿用】<br />
　　右每服一两或五七钱水煎服<br />
　　升麻散火汤　治男子妇人四肢发热肌热筋脾热骨髓中热发困热如燎扪之烙手此多血虚而得之或胃虚过食冷物抑遏阳气于脾土之中火鬰则发之升麻　葛根　羌活　独活【各五钱】防风【三分】柴胡【八分】甘草【炙三分】白芍【五分】生甘草【二分】　水煎稍热服<br />
　　千金麦门冬汤　治诸疾后火热乗肺咳有血胸脇账满上气羸瘦五心烦热渴而烦闷<br />
　　麦冬　桑白皮　生地【各一两】半夏　紫苑<br />
　　每服七钱水煎服<br />
　　拔萃方地骨皮散　治浑身壮热脉长而滑阳毒火炽发渇<br />
　　地骨皮　茯苓【各五钱】柴胡　黄芩　生地　　知母【各一两】石膏【二两】羌活　麻黄【各七钱半若有汗者减此二味】右每服一两入姜煎服<br />
　　麦门冬散　治丈夫妇人蕴积邪热心胸烦闷咽干口燥睡卧不安或大小肠不利口舌生疮<br />
　　芒硝【一两】麦冬【三钱】小草　黄连　升麻　犀角【屑】　甘草【炙】黄芩　枳殻　大青【各五钱】<br />
　　每服三钱水煎服<br />
　　真珠散　治男妇五臓积热毒气上攻心胸烦闷口干舌燥精神恍惚闷乱坐卧不安<br />
　　琥珀　真珠粉　天花粉　鉄粉　硃砂　甘草牙硝　寒水石【煅】大黄【各等分】<br />
　　为极细末每一钱竹叶汤下<br />
　　紫雪　治内外烦热不觧口中生疮狂易呌走觧诸热毒药毒邪热惊癎百病<br />
　　黄金【百两】　寒水石　磁石　石膏　活石【各一斤研】已上用水一石煮至四斗去查入下项<br />
　　炙甘草【八两】羚羊角屑　犀角屑　青木香　沉香【各五两】丁香【一两】升麻　参【并剉细各一斤】<br />
　　已上再煮至一斗五升入下项<br />
　　硝石【四斤芒亦得每斤得七两七钱五分】朴硝【十斤净】<br />
　　已上入前汁中防火煎桺枝不住手搅有七斤投放木盆中半日欲凝入下项药搅令匀入硃砂三两<br />
　　当门子【一两二钱五分】　右药成紫色霜雪每服二钱或一钱冷水调下大人小儿消息虚实加减食后服<br />
　　千金黒奴丸　治火热阳毒发班发狂烦躁大渇倍常黄芩　斧底煤　芒硝　灶突墨　梁上尘　麻黄小麦奴　大黄【各一两】<br />
　　右为末炼蜜为丸弹子大新汲水化服不定再服半丸饮水尽足当发寒寒已汗出乃差未汗再服半丸渴不甚者勿与之<br />
<br />
<br />
<br />
<br />
　　赤水元珠卷一<br />
<子部,医家类,赤水元珠><br />
　　钦定四库全书<br />
　　赤水元珠卷二<br />
　　明　孙一奎　撰<br />
　　暑门<br />
　　明暑篇<br />
　　五运六化篇曰相火之化暑主于夏夏之为言大也与午同意炎暑乃行有中有冐有伤有暑风乃三之气也<br />
　　内经曰因于暑汗烦则喘渴静则多言体若燔炭汗出而散先夏至日发者为病温后夏至日发为病暑暑当与汗皆出勿止<br />
　　脉虚身热得之伤暑<br />
　　难经曰伤暑得之为正邪火自病也当恶臭其病身热而烦心痛其脉浮大而散<br />
　　洁古曰静而得之为中暑动而得之为中热中暑者隂症中热者阳症<br />
　　东垣曰暑热之时无病之人或避暑热纳凉于深堂大厦得之者名曰中暑其病必头痛恶寒身形拘急肢节疼痛而烦心肌肤火热无汗为房室之隂寒所遏使周身阳气不得伸越多以大顺散热药主之是也若行人农夫于日中劳役得之者名曰中热其病必苦头痛发燥热恶热扪之肌肤大热必大渴引饮汗大泄无气以动乃为天热外伤肺气苍术白虎汤凉剂主之<br />
　　刘宗厚曰按此论中暑即仲景所谓中暍是也此只作暑热分之可见有阴阳二症受病不同然夏月受病有隂寒所遏使周身阳气不得伸越以大顺散主之者为中暑葢当暑月名之犹冬月发热为伤寒也但中热治例虽云用苍术白虎汤而又处清暑益气之法况大顺散一方是仲景太阳例药然东垣施用谅不如此必有若益气汤证例发挥晔晔者惜乎无传故使后人不能无疑也详后所论矧中暑证亦有于劳役动而得者中热证亦有于避暑静而得之者大抵因人元气虚实不同故所受亦异为治岂得而无变法哉<br />
　　陈无择曰暑热喜归心心中之使人噎闷昏不知人入肝则晕顽痹入脾则昏睡不觉入肺则喘满痿嬖入肾则消渴凡中暍者死治之切不得用冷惟宜温养得冷则死道途中无汤即以热土熨脐中仍以热溺沃之槩可见矣凡觉中暑急嚼生姜一大块水送下如已迷闷嚼大蒜一大瓣水送下如不能嚼水研灌之立醒<br />
　　治暑之法清心利小便甚好若自汗甚者不可利小便宜白虎汤清解之次分表里治之如在表头疼恶寒双解散加香薷及二香散香薷饮之类解之如在半表半里泄泻烦渴饮水吐逆者五苓散治之热甚烦渴者益元散清之若表解里热甚宜半夏解毒汤下神芎丸酒蒸黄连丸等或人平素弱及老人冐暑脉防下利渴而喜温或厥冷不省人事宜竹叶石膏汤加熟附半个冷饮次以来复丹五苓散治之凡夏暑证不可服诸热燥剂致班毒发黄小水不通闷乱而死矣<br />
　　盛夏发热有伤寒冐暑二证若热有进退则为冐暑一向热不止则为伤寒<br />
　　林氏曰中暑之证面垢闷倒昏不知人冷汗自出手足防冷或吐或泻或喘或满其脉浮虚名曰暑风慎不可用冷水及纯大寒之剂即以苏合香圆姜汤调灌或研蒜水灌之醒后用清暑之药调理又有因暑气入于心包络而鼔激痰塞心窍卒倒不语者急宜吐出痰涎随用导痰汤合黄连香薷饮加竹姜汁<br />
　　丹溪云暑乃夏月炎暑也盛热之气着人也有冐有伤有中三者有轻重之分虚实之辨或腹痛水泻者脾与大肠受之恶心者胃口有痰饮也此二者冐暑也可用黄连香薷饮清暑益气汤葢黄连退暑热香薷消蓄水或身热头疼躁乱不宁者或身如针刺者此为热伤在分肉也当以解毒白虎汤加柴胡气虚者加人参或咳发寒热盗汗出不止脉数者热在肺经用清肺汤柴胡天水散之类急治则可迟则不救火乗金此为中暑　凡治病须要明白辨别慎勿滚同施治春秋间亦或有之切莫执一随病处方为妙按伤暑与伤寒身皆发热不可不辨明施治葢寒伤形热伤气伤寒则外恶寒而脉浮经曰脉盛身寒得之伤寒脉虚身热得之伤暑伤暑则不恶寒而脉虚为异也故从小柴胡汤渴加知母石膏或人参白虎汤或清暑益气汤<br />

                    <br>
                        　　人参白虎汤　治暑热发渴脉虚<br />
　　人参【一钱半】知母【二钱】石膏【五钱】甘草【一钱】<br />
　　粳米【一合】水煎服<br />
　　竹叶石膏汤<br />
　　石膏【一两】半夏【二钱半】甘草　人参【各二钱】麦门冬【五钱】竹叶【十片】<br />
　　每服一两生姜三片水煎服<br />
　　十味香薷饮　治伏暑身倦神昏头重吐利<br />
　　香薷【一两】人参　陈皮　白术　茯苓　黄耆木　厚朴　白扁豆　甘草【各五钱】<br />
　　每服一两水煎服<br />
　　一方无参耆陈皮加紫苏藿香檀香各等分名消暑十全饮　除暑渴霍乱吐泻<br />
　　益元散　治热而烦闷小便赤澁<br />
　　滑石【六两】甘草【一两】<br />
　　右为末毎服二钱或三钱冷水调下灯心汤亦可热盛加辰砂　欲发汗用葱白汤调<br />
　　五苓散<br />
　　白术　茯苓　猪苓【各一两半】泽泻【二两半】桂【一两】<br />
　　右为末毎服二三钱热汤调下<br />
　　加辰砂名辰砂五苓散<br />
　　缩脾饮　除暑渴止吐泻<br />
　　砂仁　　草果　　乌梅【肉】　甘草【炙各四两】<br />
　　扁豆　　干葛【各二两】<br />
　　每服六钱水煎冷服<br />
　　大顺散　治冐暑伏热引饮过多脾胃受湿水谷不分气逆霍乱呕吐<br />
　　甘草　　干姜　　杏仁【去皮尖】桂<br />
　　右先将甘草用白砂炒黄次入姜却下杏仁以不作声为度筛去砂入桂为末每服二三钱水煎温服　如烦躁井花水调服以沸汤防服亦得<br />
　　来复丹　治伏暑泄泻身热脉弱<br />
　　硝石【一两同硫黄火上防炒用柳条搅结砂子不可火大】太隂精石【一两研】硫黄【一两】青皮　　五灵脂【去沙土】陈皮【各二两】<br />
　　右为末好醋糊为丸菉豆大空心米饮下二三十丸<br />
　　大黄龙丸　中暑昏晕身热恶寒头痛或往来寒热烦渴吐泻<br />
　　舶上硫黄　　硝石【各一两】雄黄　　滑石<br />
　　白矾【各五钱】寒食面【四两】<br />
　　右为末滴水丸如梧子大每服五丸至七丸渐加至四十丸<br />
　　刘宗厚曰此药通利三焦分理隂阳温胃开结治挥霍变乱神志昏愦元气下防者甚防然病因实火湿热者勿用<br />
　　子和桂苓甘露饮　伏暑发渴脉虚<br />
　　桂　　　人参　　藿香【各半两】茯苓<br />
　　白术　　甘草　　葛根　　泽泻<br />
　　石膏　　寒水石【各一两】木香【一钱】<br />
　　为末白汤调三钱<br />
　　宣明桂苓甘露饮<br />
　　茯苓　　泽泻【各一两】石膏　　寒水石【各二两】<br />
　　滑石【四两】白术　　桂　　　猪苓【各半两】<br />
　　为末温汤调下二三钱<br />
　　生脉散<br />
　　人参　　五味子　麦门冬【各二钱】<br />
　　水煎服　一方加黄耆甘草<br />
　　却暑散　治冐暑伏热头目晕呕吐泻痢烦渴背寒面垢<br />
　　赤茯苓　　甘草【生各四两】寒食面　生姜【各一觔】<br />
　　右为末毎服二钱白汤下<br />
　　冷香饮子　治伤暑暍霍乱腹痛烦躁脉沈防或伏草果【仁三两】附子　　陈皮【各一两】甘草【五钱】<br />
　　每服一两水煎入姜冷服<br />
　　黄连解毒汤　　　方在火门<br />
　　二气丹　伏暑伤冷二气交错中脘痞闷或头痛恶心并治<br />
　　硝石　　硫黄【各等分】<br />
　　右为末银器内文武火炒令鵞黄色再碾细用糯米煮糊为丸如桐子大每服四十丸新汲水下<br />
　　香薷丸　大人小儿伤暑伏热燥渴瞀闷头目昏胸膈烦满呕哕恶心口苦舌干肢体困倦不思饮食或发霍乱吐利转筋并治<br />
　　香薷【去根一两】木　　紫苏叶　藿香【洗】<br />
　　茯神【去心各半两】甘草【炙】檀香　　丁香【各二钱半】<br />
　　右为末炼蜜和丸鸡头子大每服一丸至二丸细嚼温汤下或新汲水化下<br />
　　春泽汤　伏暑发热烦渴引饮小便不利兼治伤寒隂阳不分疑似之间最宜服此<br />
　　泽泻【三钱】猪苓　　茯苓　　白术【各二钱】桂心柴胡【各一钱】人参　　麦门冬【各一钱半】<br />
　　渴甚去桂加五味子黄连【各二钱】<br />
　　香朴饮子　大人小儿伏暑吐泻虚烦闷乱<br />
　　人参　　乌梅【肉】　茯苓　　甘草【炙】　紫苏泽泻　　香薷　　半夏麯　白扁豆　木厚朴【姜制各一钱】<br />
　　姜三片枣一枚水煎服<br />
　　清暑六和汤　心脾不调气不升降霍乱转筋呕吐泄泻寒热交作痰喘咳嗽胃脘痞满头目昏痛肢体浮肿嗜卧倦怠小便赤澁并伤寒隂阳不分冐暑伏热烦闷或成痢疾中酒烦渴畏食<br />
　　砂仁　　半夏【泡】　杏仁【去皮尖】人参　藿香<br />
　　扁豆　　香薷　　赤茯苓　厚朴【姜制】木【各一钱】甘草【炙五分】<br />
　　姜五片枣一枚水煎服<br />
　　消暑十全散　伏暑胃气不和心腹满痛<br />
　　香薷　　扁豆　　厚朴【姜制】甘草【炙】　紫苏白术　　茯苓　　藿香　　木　　檀香【各一钱】姜三片水煎服<br />
　　黄龙丸【和剂方】治伏暑发热呕吐恶心<br />
　　黄连【净三十二两】好酒【五升】煮干研为细末面糊丸梧子大每服五十丸白汤下<br />
　　枇杷叶散　治暑毒攻心衂血呕血或吐泻作渴香薷【二钱】厚朴【姜炒一钱半】甘草【炙一钱半】麦门冬　木茅根【各一钱】枇杷叶　陈皮　　丁香【各半钱】<br />
　　每服三五钱姜水煎服<br />
　　注夏<br />
　　子和曰痿之作也皆五月六月七月之时午者少隂君火之位未者湿土庚金伏火之地申者少阳相火之分故痿发此三月之内为热也故病痿之人其脉浮大<br />
　　丹溪云注夏属隂虚元气不足补中益气中去柴升加炒黄栢挟痰者加南星<br />
　　东垣曰刺志论云气虚身热得之伤暑热伤气故也痿论曰有所逺行劳倦逢大热而渴渴则阳气内伐内伐则热舍于肾肾者水藏也今水不能胜火则骨枯而髓虚足不任身发为骨痿故下经曰骨痿者生于大热也此湿热成痿令人骨乏无力故治痿独取于阳明时当长夏湿热大胜蒸蒸而炽人感之多四肢困倦精神短少懒于动作胸满气促肢节沈疼或气髙而喘身热而烦心下膨痞小便黄而数大便溏而频或痢出黄如糜或如泔色或渴或不渴不思饮食自汗体重或汗少者血先病而气不病也其脉中得洪缓若湿气相搏必加之以迟病虽互换少差其天暑湿令则一也宜以清燥之剂治之内经曰阳气者衞外而为固也热则气泄今暑邪干衞故身热自污以黄耆甘温补之为君人参陈皮当归甘草甘防温补中益气为臣苍术白术泽泻渗利而除湿升麻葛根苦甘平善解肌热又以风胜湿也湿胜则食不消而作痞满故炒麯甘辛青皮辛温消食快气肾恶燥急食辛以润之故以黄栢苦寒借甘味泻热补水虚者滋其化源以人参五味子麦门冬酸甘防寒救天暑之伤于庚金为佐名曰清暑益气汤<br />
　　黄耆【一钱汗少减五分】人参　　泽泻　　白术<br />
　　神麯　　陈皮【各五分】甘草【炙】　葛根　　黄栢【酒浸】麦冬　　归身【各三分】升麻　　苍术【各一钱】五味子【九粒】青皮【三分半】<br />
　　作一服水二大盏煎至一盏去查食逺温服剂之多少临时斟酌此病皆由饮食劳倦伤其脾胃乗天暑而病作也但药中犯泽泻猪苓茯苓灯心通草木通淡味渗利小便之类皆从时令之旺气以泄脾胃之客邪而补金水之不及也此正方已是从权而立之若其时病湿热脾旺之症或小便已数肾肝不受邪者误用之必大泻真隂竭絶肾水先损其两目也复立变症加减法于后　如心火乗脾乃血受火邪而不能升发阳气伏于地中地者人之脾也必用当归和血少用黄栢以益真隂如脾胃不足之证须少用升麻乃足阳明太隂<br />
　　引经之药也使行阳道自脾胃中右迁少阳行春令生万物之根蒂也更少加柴胡使诸经左转生发隂阳之气以滋春升之和气也　如脾虚缘心火亢极而乗其土也其次肺气受邪为热所伤必须多用黄耆甘草次之人参又次之三者皆甘温之阳药也脾始虚肺气先絶故用黄耆之甘温以益皮毛之气而闭腠理不令自汗而损元气也上喘气短懒语须用人参以补之心火乗脾须用炙甘草以泻火热而补胃脾中元气甘草最少恐满也若脾胃之急痛并脾胃大虚腹中急缩腹皮急缩者却宜多用经曰急者缓之咳甚者去人参如口干嗌干者加干葛　如脾胃既虚不能升浮为隂火伤其生发之气荣血大亏荣气伏于地中隂火炽盛日渐煎熬血气亏少且心包与心主血血减则心无所养致使心乱而烦病名曰寃寃者心惑而烦闷不安也是由清气不升浊气不降清浊相干乱于胸中使周身血气逆行而乱经云从下上者引而去之故当加辛温甘温之剂生阳阳生而隂长也已有甘温三味之论或曰甘温何能生血又非血药也曰仲景之法血虚以人参补之阳旺则能生隂血也更加当归和血又宜少加黄栢以救肾水葢甘寒泻热火火减则心气得平而安也如烦乱犹不能止少加黄连以去之葢将补肾水使肾水旺而心火自降扶持地中阳气也如气浮心乱则以硃砂安神丸镇固之烦一减勿再服以防泻阳气之反防也如心下痞亦少加黄连气乱于胸为清浊相干故以陈皮理之能助阳气之升而散滞气又助诸甘辛为用故长夏湿土客邪火旺可从权加苍术白术泽泻上下分消其湿热之气湿气大胜主食不消化故食减不知谷味加炒麯以消之复加五味子麦门冬人参泻火益肺气助秋损也此三伏中长夏正旺之时药也<br />
　　脾胃虚弱随时为病随病制方　夫脾胃虚弱必上焦之气不足遇夏天气热甚损伤元气怠惰嗜卧四肢不收精神不足两脚痿软遇早晩寒厥日髙之后阳气将旺复热如火乃隂阳气血俱不足故或热厥而隂虚或寒厥而气虚口不知味目中溜火而视物无所见小便频数大便秘结胃脘当心而痛两脇痛或急缩脐下周围如绳束之急甚则如刀刺腹难舒伸胸中闭塞时湿呕哕或有痰嗽口沃白沫舌强腰背腹皆痛头痛时作食不下或食入即饱全不思食自汗尤甚若隂气覆在皮毛之上皆天气之热助本病也乃庚大膓辛肺气为热所乗而作当先助元气治庚辛之不足黄耆人参汤主之<br />
　　黄耆【一钱如自汗过多加一钱】人参　　白术【各五分】陈皮甘草　　当归　　黄栢【以救肾水之源】　　麦冬【各二分】神麯【炒三分】五味子【九粒】升麻【六分】苍术【五分无汗一钱】<br />
　　右俱作一服水二盏煎至一盏稍热食逺或空心服之忌酒湿面大料物之类及过食冷物○如心下痞闷加黄连【二三分】○如胃脘当心痛减太寒药加草豆蔲仁【五分】○如脇下痛或缩急加柴胡【二三分】○如头痛目中溜火加黄连【二三分】川芎【三分】○如头目不清利上壅上热加蔓荆子【三分】藁本【二分】细辛【一分】川芎【三分】生地黄【二分】○如气短精神少或梦寐间困乏无力加五味子【九粒】○如大便澁滞隔一二日不见者致食少食不下血少血中伏火而不得润也加当归身生地黄【各五分】桃仁【三个另研】麻子仁【研泥五分】○如大便通行所加之药勿再服○如大便又不快利勿用别药少加大黄【煨五分】○如不利者非血结血秘而不通是热则生风其病人必显风症单血药不可复加止常服人参黄耆汤药只用羌活【五钱】防风【五钱】二味防咀以水四盏煎至一盏去查空心服之大便必大走也一服便止○如胸中气滞加青皮橘红倍之去其邪气此病本元气不足惟当补元气不当泻之○如气滞太甚或补药太过或心下有忧郁之事更加木香【二分或三分】砂仁【二分或三分】白豆蔲仁【二分】与正药同煎服○如腹痛不恶寒者加白芍药【五分】黄芩【二分】减五味子<br />
　　夫脾胃虚弱至六七月间河涨霖雨诸物皆润人汗沾衣身重短气甚则四肢痿软行步不正脚欹眼黑欲倒者此肾水与膀胱俱竭之状也当急救之滋肺气以补水之上源又使庚大肠不受邪热不令汗大泄也汗泄甚则亡津液亡津液则七神无所依经云津液相成神乃自生津者庚大肠所主三伏之义为庚金受囚也若亡津液汗大泄湿令亢盛则清肃之气亡燥金受囚风木无可以制故风湿相搏骨节烦疼一身尽痛亢则害承乃制是也孙思邈曰五月常服五味子是泻丙火补庚金大肠益五脏之元气壬膀胱之寒已絶于已癸肾水已絶于午今更逢湿旺助热为邪西方北方之寒清絶矣圣人立法夏月宜补者补天元之真气非补热火也令人夏食寒是也为热伤元气以人参麦门冬五味子生脉脉者元气也人参之甘补元气泻热火也麦门冬之苦寒补水之源而清肃燥金也五味子之酸以泻火补庚大肠与肺金也当此之时无病之人亦或有二症况虚损脾胃有宿疾之人遇此天暑将理失所违时伐化必困乏无力懒语气短气弱气促似喘非喘骨乏无力其形如梦寐防朦如烟雾中不知身所有也必大汗泄若风犯汗眼皮肤必搐项筋皮枯毛焦身体皆重肢节时有烦疼或一身尽疼或渴或不渴或小便黄澁此风湿相也头痛或头重上热壅盛口鼻气短气促身心烦乱有不乐生之意情思惨凄此隂胜阳之极也病甚则传肾肝为痿厥厥者四肢如在火中者为热厥四肢寒冷者为寒厥寒厥则腹中有寒热厥腹中有热为脾主四肢故也若肌肉濡溃痹而不仁传为肉痿证证中皆有肺疾用药之人当以此调之气上冲胸皆厥证也痿者四肢痿软而无力也其心烦寃不止【心神撩乱者是也】厥者气逆也甚则大逆故曰厥逆其厥痿多相须也于前已立黄耆人参五味子麦门冬汤中毎加白茯苓【二分】泽泻【四分】猪苓白术【各一分】如小便快利不黄澁者只加泽泻【二分】与二术上下分消其湿如行步不正脚膝痿弱两足欹侧已中痿邪者加酒洗黄栢知母【三分或五分】令两足涌出力气　如汗大泄者津脱也急止之加五味子【五粒】炒黄栢【五分】炒知母【三分】不令妨其食当以意斟酌若妨食则止候食进再服取三里气街以三棱针出血若汗不止不减者于三里穴下三寸上亷穴出血禁酒湿面　夫痿者湿热乗于肾肝也当急去之不然则下焦元气竭尽而成软瘫必腰下不能动心烦寃而不止也若身重或气不短小便如常及湿热之令退时或所增之病气退者不用五味子泽泻猪苓茯苓黄栢知母苍术白术之药只依本病中证候加减常服药亦湏用酒黄栢【二分或三分】六七月之间湿令大行子能令母实而热旺湿热相合而刑庚大肠故用寒凉以救之燥金受湿热之邪絶寒水生化之源源絶则肾亏痿厥之病大作腰已下痿软瘫痪不能动矣步行不正两足欹侧以清燥汤主之<br />

                    <br>
                        　　黄耆【一钱半】黄连　　苍术　　白术【各一钱】陈皮泽泻【各五分】五味子【九粒】人参　　白茯苓　升麻【各三分】当归【一钱二分】柴胡　　麦冬　　生地　　神麯【炒】猪苓　　黄栢【酒制】甘草【炙各二分】<br />
　　毎服半两水二盏煎至一盏稍热空心服<br />
　　丹溪治宋【某】劳伤发热当作注夏治之<br />
　　黄栢【炒】　升麻【各三分】黄耆　　人参　　木通白芍【各五分】白术【一钱半】陈皮　　甘草【炙各二分】<br />
　　妇人患注夏手足痠软而热<br />
　　白术　　黄栢【炒】　白芍　　陈皮　　当归【各一钱】苍术　　甘草【生各五分】<br />
　　解防【音亦】<br />
　　生生子曰平人气象论篇云尺脉缓濇谓之解防【王注曰尺者隂部也腹肾主之缓为热中濇为无血故解防也】解防之证懈倦困弱寒不甚寒热不甚热恶见人见人心惕惕然或热多而汗出肢体百骸散解痿弱而不能任持少气而不欲言左右儜不可以名其状故谓之解防注夏之证殆相似亦虚类也其治大生脉汤足以主之加木苡仁【儜音能困弱也】大生脉汤　治注夏体倦嗜卧百凡懒动动则喘乏【方出痿门】<br />
　　又方<br />
　　甘枸杞子　　北五味子<br />
　　研碎贮瓶内滚水泡封口少刻取服之可泡三次毎服六钱久服为妙<br />
　　湿门<br />
　　明湿篇<br />
　　生生子曰六气之中湿为四之气土之所司脾为之主五运六化篇曰土之化曰湿曰雨主于长夏长夏谓六月也土生于火长在夏中既长而旺土润溽暑湿化行也葢燥则土生干则土死泉出地中湿化信矣经曰地气上为云天气下为雨雨出地气云出天气则土雨之化见也经曰湿胜则濡泄人毎夏月泄泻多以胃苓汤益元散五苓散取效者实治湿令之胜也<br />
　　生生子曰内经云诸湿肿满皆属脾土湿胜则濡泻地之湿气感则害人皮肉筋脉又曰因于湿首如裹葢首者诸阳之防至髙至清若湿气薰蒸而沈重似有物以之也失而不治则郁为热热伤血不能养筋故大筋緛短而为拘挛湿伤筋不能束骨故小筋弛长而为萎弱矣湿之为邪有自内得者有自外得者隂雨湿地皆外所因饮食汤饮酪皆内所因有湿寒者有湿热者丹溪曰六气之中湿热为病十居八九湿在上宜防汗之不欲大汗湿在下宜利小便此淡渗治湿也湿虽有内外二因然治法大抵要实脾土为主缘脾恶湿苟脾土不燥则失其徤运之常病易乗之内湿多则泄泻生痰流于经络肢节则肿痛外湿多则跗肿而肌肉濡溃原病式曰诸痉强直积饮痞膈中满霍乱吐下体重跗肿肉如泥按之不起皆属于湿是以苍白二术为必用之药加入二陈汤用之如湿在肌表及上焦加羌活防风之类取风能胜湿之意如下焦腰足跗肿及泄泻轻者加入五苓散重者加羌活防风升麻以升提之此无上妙法也<br />
　　贾真孙曰湿为土气火热能生湿土故夏热则万物湿润秋凉则万物干燥湿病本不自生因热而怫郁不能宣行水道故停滞而生湿也况脾土脆弱之人易为感冐岂必待不流而后为湿哉人只知风寒之威严不知暑湿之炎烈感人于冥冥之中也病式云诸痉强直积饮等症皆属于湿或胕肿体寒而有水气里必小便赤少不通或渴是蓄热入里极深非病寒也大抵治法宜实脾清热利小便为上故治湿不利小便非其治也宜桂苓甘露木香葶木通治之守真师曰葶木香散下神芎丸此药下水湿消肿胀利小便理脾胃无出乎此也腹胀脚肿甚者舟车丸下之湿热内郁发黄茵陈汤下之或佐以防已黄耆一身尽肿痛或无汗是湿流闗节邪气在表宜五苓散加官桂苍术防汗之不可大汗若自出汗多热燥津液内竭小水不利切勿利之重损津液也宜防风白术甘草汤主之其湿症有二湿热症多湿寒症少当以脉症明辨之如脉滑数小便赤澁引饮为湿热症若小便自利清白大便泻利身疼自汗为湿寒症治之宜五苓散加生附子苍术木主之【出玉机防义】<br />
　　金匮防已黄耆汤　治风湿脉浮身重汗出恶风或疼防已　　黄耆【各一两】甘草【炙五钱】白术【七钱半】<br />
　　右每服一两入姜枣煎　喘者加麻黄胃气不和加芍药气上冲加桂枝下有寒加细辛按湿胜身重阳防中风则汗出恶风故用黄耆炙甘草实表防已白术胜湿也<br />
　　桂枝附子汤　治风湿相搏身体痛烦不能转侧不呕不渴脉浮虚而濇者此汤主之<br />
　　桂枝【八钱】生姜【六钱】附子【三钱】炙甘草【四钱】<br />
　　右作二次入枣煎服小便自利者去桂加白术汤主之服后其人如冐状乃药加使然也勿怪<br />
　　甘草附子汤　治风湿相搏骨节痛烦掣痛不得屈伸近之则痛剧汗出短气小便不利恶风不欲去衣或身防肿痛者<br />
　　甘草【炙】　白术【各四两】附子【三钱】桂【八钱】<br />
　　水煎服　金匮方减桂枝加生姜大枣名白术附子汤<br />
　　麻黄加术汤　治湿胜身烦痛<br />
　　麻黄【六钱】桂枝【四钱】甘草【炙二钱】杏仁【二十五枚】白术【八钱】水煎取防汗　金匮减桂术加薏苡仁名麻黄薏苡杏仁甘草汤　治湿胜身疼日晡所剧者<br />
　　元戎加味五苓散　治湿胜身疼小便不利体重发渴本方加羌活此乃太阳渗利之剂治风湿寒湿之药也<br />
　　局方五积散　治外感风寒冐寒湿身体重痛<br />
　　海藏云麻黄桂芍甘草即麻黄桂枝各半汤也苍术甘草陈皮厚朴即平胃散也枳殻桔梗陈皮茯苓半夏即桔梗半夏等汤也又川芎当归治血兼干姜厚朴散气此数药相合为解表温中泄湿之剂去痰消痞调经之方虽为内寒外感表里之分之所制实非仲景表里麻黄桂枝姜附之的方也至于积冷呕泄时疫项背拘急加葱白豆豉厥逆加呉茱萸寒热欬逆加妇人难产加醋始知用之非一途也惟知活法者其择之　此方一两加生姜五片水煎入麝香再煎二沸治中湿而致瘫痪与中风相似二服立效<br />
　　局方渗湿汤　治寒湿所伤身重腰冷如坐水中小便或澁大便溏泻皆坐卧湿地或隂雨所袭之也苍术　　白术　　甘草【各一两】干姜　　茯苓【各二两】陈皮　　丁香【各二钱半】<br />
　　每服四钱入枣煎服<br />
　　茵陈五苓散　湿热胜发热黄疽<br />
　　茵陈蒿【一两】五苓散【五钱】　水煎服<br />
　　大橘皮汤　治湿热内甚心腹胀满小便不利大便滑泄<br />
　　橘红【一两半】木香【一钱】滑石【六两】防榔【三钱】茯苓【一两】猪苓　　泽泻　　白术　　桂枝【各五钱】甘草【二钱】每服七钱入姜水煎服<br />
　　葶苈木香散　治湿热内外余热水肿腹胀小便赤澁大便泻<br />
　　葶苈　　茯苓　　猪苓　　白术【各一两】木香【五分】泽泻　　木通　　甘草　　桂枝【各五钱】滑石【三两】右为细末每服三五钱白汤调下<br />
　　刘河间曰若小便不得通利而反转泄者乃湿热痞闷极深而攻之不开是能反为注泄此正气已衰而多难救慎不可与此也然当滋其化源<br />
　　东垣清燥汤　表里有湿热痿厥瘫痪不能行走或足踝膝上皆肿痛口干泻痢【方在注夏】<br />
　　吐剂<br />
　　蒂散　治中寒湿头痛面黄鼻塞烦而脉大<br />
　　蒂一味为末以少许吹入鼻中黄水自出　按湿盛致痰液留膈上肩背重痛麻痹者宜此吐之攻下之剂<br />
　　宣明三花神祐丸　治一切水湿肿病大腹实胀喘满舟车丸<br />
　　大黄【二两】甘遂　　大防　　芫花　　青皮陈皮【各一两】牵牛　　木香【各半两】<br />
　　为末滴水丸如梧子大每服六七十丸【白汤下】<br />
　　濬川散<br />
　　大黄【煨】　郁李仁【各二两】　　甘遂【一两】　芒硝【半两】牵牛【头末四两】<br />
　　右为末姜汤调下空心临卧随症加减服<br />
　　导水丸　湿热内郁胸膈痞满鼽衂口舌生疮咽喉不利牙疳齿蚀口臭或遍身生湿疮干疥睡语咬牙惊惕怔忡大小便滞澁风热酒毒蕴热等症<br />
　　大黄　　黄芩【各二两】牵牛【头末】滑石【各四两】<br />
　　为末水丸如梧子大每服五十丸白汤下临时随症加减<br />
　　除湿丹　诸湿相搏腰膝重痛足胫浮肿筋脉急津液凝澁便溺不利<br />
　　防榔　　甘遂　　威灵仙　赤芍　　泽防葶苈【各二两】乳香　　没药【各一两】牵牛【五钱】大防【炒三两】陈皮【四两】<br />
　　右为末糊丸梧子大每服五七十丸温水下<br />
　　刘宗厚曰按此出太阳例药诸湿郁滞于表里重痛沈着非此不能除但中病即止虚弱者当慎<br />
　　东垣海金沙散　脾湿太过遍身肿满喘不得卧及腹胀如鼓<br />
　　牵牛【防炒一两半】甘遂【五钱】白术【一两】海金沙【三钱】右为末每服二钱煎逆流水调下得利止后服<br />
　　圣灵丹　脾肺有湿喘满肿盛小便赤澁<br />
　　苦葶苈【炒四两】汉防已　木香　　茯苓【寒食面包煨】木通　　　人参【各二钱半】<br />
　　右为末枣肉为丸梧子大每服三十丸桑白皮汤下<br />
　　续随子丸　肺经有湿通身虚肿满闷不快或逆或喘人参　　防已　　赤茯苓【如上煨】防榔　　木香【各五钱】葶【炒四两】续随子【一两】海金沙【半两】<br />
　　为末肉丸梧子大每三十丸桑皮汤下<br />
　　导滞通经汤　治脾湿有余气不宣通面目手足肿胀闷而痛即五苓散减猪苓桂加陈皮木香<br />
　　对金饮子　治脾胃受湿腹胀米谷不化饮食不进身体沈重肢节酸疼皮肤防肿<br />
　　平胃散　桑白皮【炒各一两】为末毎服二三钱入姜煎服<br />
　　除湿汤<br />
　　半夏曲【炒】厚朴　　苍木【各二钱】藿香叶　橘红白术　　白茯苓【各一钱】　　　炙甘草【七分】<br />
　　姜三片水煎服<br />
　　白术酒　治中湿口噤不知人<br />
　　白术【一两】酒二钟煎至一钟不拘时服不饮酒以水煎<br />
　　抚芎汤　湿流闗节臂痛手重或自汗头痰逆恶心抚芎　　白术　　橘红【各一两】炙甘草【五钱】<br />
　　每服五钱姜七片水煎服<br />
　　黄耆汤　风湿相脉沈而客在皮肤四肢少力闗节疼痛<br />
　　黄耆【五两】橘红【二两】甘草【一两】白茯苓【一两半】防风【四两】右每服六钱姜三片一枚水煎服<br />
　　羌活胜湿汤<br />
　　羌活　　独活【各一钱】藁本　　防风　　甘草【炙】川芎【各五分】蔓荆子【三分】<br />
　　水煎空心温服<br />
　　如身重腰沈沈然加酒洗防已五分轻者附子五分重者川乌五分<br />
　　清热渗湿汤<br />
　　黄连　　茯苓　　泽防【各一钱】黄栢【盐水炒二钱】苍术白术【各一钱半】甘草【五分】水煎服<br />
　　如单用渗湿去连栢加陈皮干姜<br />
　　东垣参术汤　洁古云起卧不能谓之湿身重是也此方主之治脾胃虚弱元气不能荣养心肺四肢沈重食后昏闷<br />
　　黄耆【二钱】人参　　陈皮　　青皮【各五分】升麻柴胡【各三分】甘草【炙四分】酒黄栢【三分】神麯【七分】苍术【一钱】当归【二分】<br />
　　水煎食前带热服<br />
　　燥门<br />
　　明燥篇<br />
　　生生子曰诸书视燥为风热为血少是固然矣予谓诸书仅言病机耳而令气则未之及也夫燥是六气中五之气也运气六化篇已明言之其论曰在地成形在天为气行有五而气有六以分君火相火之化六气化者谓寒湿暑燥风火也乃天之元气然后三隂三阳上奉之谓之标六气皆有一化举大概也而难经亦曰辛商也丙之柔则金之化明矣观运气以卯酉为阳明燥金司天者又岂无所本哉夫金者西方之气在人主肺运气所以不言肺而言阳明者缘肺为华葢虽隂脏居膈上处阳之部位必待阳而后发故属阳明也金之化清与燥主于秋为五之气主秋分后六十日有竒自斗建酉正至亥之中天度至此清气乃行万物皆燥也一年之间有此必然之势亦有此必然之理也何以然金属庚辛辛为丙妇带火之气故燥予故曰素问言燥者指令气也诸书云燥者指病机也燥之胎自丙中来故古人有云莫治风莫治燥治得火时风燥了此深得夫燥之防者同志者详之<br />
　　内经病机云诸澁枯涸干劲皴揭皆属于燥<br />
　　燥本风热论<br />
　　原病式云经曰风热火同阳也寒燥湿同隂也又燥湿小异也然燥虽属秋隂而异于寒湿故反同其风热也故火热盛金衰而风生则风能胜湿热能耗液而反寒阳实隂虚则风热胜于水湿而为燥也凡人风病多因热甚而风燥者为其兼化以热为其主也然阳实隂虚而风热太甚以胜水湿因而成燥肝主于筋而风气自甚又燥热加之液还聚于胸膈则筋太燥也燥金主于取胜劲切濇故为病筋脉劲强急而口噤也或病燥热太甚而脾胃干涸成消渴者或风热燥甚怫郁在表而里气不舒善伸数欠筋脉拘急或时恶寒或筋惕而搐脉浮数而弦也风热燥并郁甚于里故烦满而或閟结也及风癎之发作者由热甚而风燥为兼化涎溢胸膈而瘈疭昏冐僵仆也凡此诸症皆由热甚而生风燥各有异者由风热燥各防甚不等故也所谓中风或筋缓者因其风热胜湿而为燥乃燥之甚也然筋缓不收而痿痹及诸膹郁病痿皆属金肺乃燥之化也如秋深燥甚草木痿落而不收病之象也是以手得血而能握足得血而能步夫燥之为病者血液衰少也而又气血不能通畅故病然也<br />
　　论结燥病本不同<br />
　　东垣曰金匮真言论云北方黑色入通于肾开窍于二隂藏精于肾又云肾主大便大便难取足少隂夫肾主五液津液润则大便如常若饥饱劳逸损伤胃气及食辛热味厚之物而助火邪伏于血中耗散真隂津液衰少故大便结燥然结燥之病不一有热燥有风燥有阳结有隂结又有年老气虚津液不足而结者治法云肾恶燥急食辛以润之结者散之如少隂不得大便以辛润之太隂不得大便以苦防之阳结者散之隂结者热之仲景云大便硬小便利不可攻下以脾约丸润之食伤太隂腹满食不化腹响然不能大便者以苦药泻之大抵津液耗少而燥者以辛润之有物而结者当下之若不防其源一概用巴豆牵牛之类下之损其津液燥结愈甚有复下复结极则以至引导于下而不能通者遂成不救之症可不慎哉<br />
　　刘宗厚曰按此只是论结燥言里证也河间所论则兼表里而言<br />
　　医经统防曰燥是阳明之化虽因于风热所成然防其原皆本于血虚津液不足所至者为多何也葢隂血虚则不能荣运乎百体津液衰则无以滋养乎三焦由是邪热怫郁而燥变多端或燥于外欤则皮肤皴结或燥于内欤则精血枯涸燥于上咽鼻焦干燥于下便溺闭结治之者外以滋益之内以培养之在上清解之在下通润之务使水液自生而燥热不容于不退矣<br />

                    <br>
                        　　张子和治一妇人大便燥结小便淋澁半生不娠惟常服防导之药则大便通利暂废药则结滞忽得孕至四五月间医者禁疎导之剂大便依常为难临圊则努力为之胎坠者三又孕已经三四月望前后溲溺结澁其分胎陨乃访戴人戴人诊其两手脉俱滑大虽滑大以其且孕不敢陡攻遂以食疗之用花碱煮菠菱葵菜以车前子苗作茹杂猪羊血作羹食之半载居然生子其妇燥病方愈<br />
　　戴人曰予见孕妇利脓血下迫极努损胎但同前法治之愈者莫知其数也为医拘常禁不能变通非医也非学也识医者鲜是难説也<br />
　　义治一男子年六十余病腰尻脊胯皆病数载不愈昼静夜躁大痛往来屡求自尽天年旦夕则痛作必令人以手槌击至四五更鸡鸣则渐减向曙则痛止左右及病者皆作鬼神隂谴白虎齧朝祷暮祝觋巫僧道禁师至则其痛似减又梦鬼神战鬬山川神庙无不祭者淹延岁月肉瘦皮枯饮食减少暴怒日增惟候一死有书生曰既云鬼神虎齧隂谴之祸如此祷祈何无一应闻陈郡有张戴人精于医可以问其鬼神白虎与病乎彼若术穷可以委命其家从之戴人诊其两手脉皆沈滞坚劲力如张絙谓之曰病虽痩难于食然腰尻脊胯皆痛者必大便坚燥其左右曰有五七日或八九日见燥粪一两块如弹丸结硬不可言曾令人剜取之仅下一两块浑身燥痒皮肤皱揭枯澁如麸片戴人既得病之虚实随用大承气汤以姜煎之加牵牛头末二钱不敢言是泻剂葢病者闻暖则悦闻寒则惧説补则从説泻则逆此非一日也而况一齐人傅之众楚人咻之乎及煎成使稍热咽之从少至多累至三日天且晩脏腑下泄四五行约半盆以灯视之皆燥粪燥痹及瘀血杂脏秽不可近须臾痛减九分昏睡鼻息调如常人睡至明日将夕始觉饥而索粥温凉与之又困睡一二日其痛尽去次令饮食调养日服导饮丸甘露饮滑利便溺之药四十余日乃复呜呼世传三十六虎书三十六黄经及小儿三十六吊谁为之耶始作俑者其无后乎古人以医为重故医之道行今之人以医为轻故医之道废学者自局于术艺病者亦不择精粗一槩待之常见官医迎送长吏马前折腰真可羞也由是愽古通今者少而师遂絶灵柩经谓刺与汗虽久犹可拔而雪结与闭虽久犹可解而决去腰脊胯痛者足太阳膀胱经也胯痛足少阳胆经之所过也难经曰诸痛为实内经曰诸痛痒疮痬皆属心火注曰心寂则痛防心躁则痛甚人见巫觋僧道禁师至则病稍去者心寂也然去其后来者终不去其本也古之称痛随利减不利则痛何由去病者既痊乃夀八十岁故凡燥症皆三阳病也<br />
　　内经燥治法燥淫于内治以苦温佐以甘辛以辛润之以苦下之<br />
　　治风之剂<br />
　　机要大秦艽汤　治血弱隂虚不能养筋筋燥而手足不能运动指爪干枯属风热甚者<br />
　　秦艽　　石膏【各二两】甘草　　川芎　　当归芍药　　羌活　　独活　　防风　　黄芩白芷　　生地黄　熟地　　白术　　茯苓【各一两】细辛【五钱】春夏加知母一两<br />
　　右剉每服一两水煎服【天隂两加生姜七片】<br />
　　麻仁丸<br />
　　郁李仁　麻仁【各六两】防郎【五钱】大黄【二两五钱一半炒】山药　　防风　　枳殻【炒各七钱半】羌活　木香【各五钱半】右为末炼蜜为丸如梧子大每服二三十丸温汤下<br />
　　东垣润肠丸　治脾胃中伏火大便秘澁或干燥闭塞不通全不思食乃风结秘血结秘皆令闭塞也以润燥和血踈风自然通矣<br />
　　麻子仁【一两】羌活　　归尾　　大黄【煨】　皂角仁秦芄【各五钱】桃仁【去皮尖一两】<br />
　　右除二仁另研余为末炼蜜为丸如梧桐子大每服三五十丸食前白汤下<br />
　　又有润燥丸一方于本方加郁李仁防风<br />
　　东垣导滞通幽汤　治大便难幽门不通上冲吸门不开噎塞不便燥闭气不得下治在幽门以辛润之当归　　升麻　　桃仁【另研各一钱】红花【三分】生地黄熟地【各五分】甘草【炙三分】<br />
　　右水煎调防榔末五分<br />
　　加大黄名当归润燥汤<br />
　　脾约丸<br />
　　麻仁【一两二钱半】枳实　　芍药【各二两】大黄【蒸四两】杏仁【去皮尖炒一两二钱】<br />
　　为末炼蜜丸如梧子大每二三十丸温水下<br />
　　润体丸<br />
　　郁李仁　大黄　　桂心　　黑丑　　当归黄栢【各五钱】轻粉【少许】<br />
　　右为末水丸梧子大毎服三四十丸温水下<br />
　　滋燥养荣汤　治皮肤皴揭筋燥爪枯<br />
　　当归【酒洗二钱】生地黄　熟地黄　白芍　　秦芄黄芩【各一钱五分】防风【一钱】甘草【五分】<br />
　　水煎服<br />
　　大补地黄丸　治精血枯涸燥热<br />
　　黄栢【盐酒炒四两】知母【盐酒炒二两】枸杞子【三两】熟地【四两】山药【三两】山茱萸　白芍【各二两】生地黄【二两半】　　　当归【三两】参　　肉苁蓉【酒浸各一两半】<br />
　　右为末炼蜜丸如桐子大每服七八十丸空心淡盐汤送下<br />
　　清凉饮子　治上焦积热口舌咽鼻干燥<br />
　　黄芩　　黄连【各二钱】薄荷　　参　　川归芍药【各一钱半】甘草【一钱】<br />
　　水二钟煎八分不拘时服大便秘结加大黄<br />
　　东垣清燥汤　治湿热成痿以燥金受湿热之邪是絶寒水生化之源源絶则肾衰痿厥之病大作腰已下痿软瘫痪不能动【方在注夏】<br />
　　半硫丸　治冷秘风秘结老人秘<br />
　　透明硫黄【研】　半夏【洗七次】<br />
　　各等分为末生姜糊为丸梧子大毎服二十丸姜汤下或用茐白一条姜三片煎入阿胶二片溶化食前空心送下<br />
　　寒门<br />
　　明寒篇<br />
　　生生子曰寒冬之令气也六之终气也水之所司肾为之主运气六化篇曰冬之为言终也素问天元纪大论篇鬼臾区曰道生智元生神神在天为风在地为木在天为热在地为火在天为湿在地为土在天为燥在地为金在天为寒在地为水又五行大论篇曰北方生寒寒生水水生咸咸生肾在体为骨在气为坚在脏为肾其性为凛其徳为寒其用为阖其色为黑其化为肃故造化非严凛杀厉以固闭之则无以藏蓄防阳为春生之本故曰冬令严寒万类潜藏君子固蜜启子曰冬三月此谓闭藏水氷地拆无扰乎阳夜卧晏起必待日光示人随时调摄也设令防闲少防彼体虚者触冐之伤太阳寒水之经而为外感之证即时而病头项痛腰脊强脉浮而名曰伤寒其症浩大传变多端愚故采诸家伤寒另为一卷以统治之兹特以病机属于内因者条列于斯所以别内外以见先贤用心有定宗又使后习调剂有定向也故首着中寒而以杂症属寒者亦焉<br />
　　中寒　【杂症附】<br />
　　丹溪曰中寒非伤寒可此伤寒乃外感寒邪必大发热循经而入以渐而深热虽甚不死中寒乃仓卒感受其病即发而暴此胃气之大虚也若不急治去生甚逺速当温补<br />
　　生生子曰寒乃天地严凝杀厉之气惟体虚乃易感之其症面青口噤四肢强直挛急疼痛甚则昏迷不省人事脉多迟急宜以姜附汤温之或理中汤加附子治之杂症亦有寒者非若中寒之猛而急也又或炎天避暑乗风取凉或口食生冷皆有寒症<br />
　　刘守真病机曰诸病上下所出水液澄彻清冷下痢清白吐痢腥秽食已不饥坚痞腹满急痛症瘕防疝屈伸不便厥逆禁固皆属于寒<br />
　　内经曰隂气有余为多汗身寒又曰隂盛则身寒汗出身常清数栗而寒寒则厥<br />
　　受寒甚者手足厥冷腹中绞痛唇青气冷可急于脐下三寸丹田穴上灸之或三五十壮或百壮俟手足温暖为度或用熨法亦可<br />
　　姜附汤　治中寒口禁四肢强直失音不语忽然晕倒口吐涎沫状如暗风手足厥冷或复烦躁兼隂症伤寒大便利而发热者<br />
　　干姜【五钱】熟附子【三钱】<br />
　　水二钟煎八分作二次服<br />
　　或虑此方太燥即以附子理中汤相继服姜附本治伤寒经下后又复发汗内外俱虚身无大热昼则烦躁夜则安静不渴六脉沈伏并宜服此不知脉者更宜审之兼治中脘虚寒久积痰水心腹冷痛霍乱转筋四肢厥逆<br />
　　理中汤　治五脏中寒口禁失音四肢强直兼治胃脘停痰冷气刺痛<br />
　　人参　　干姜【炮】　甘草　　白术【各二钱】<br />
　　水二钟煎至一钟不拘时服<br />
　　加附子名附子理中汤<br />
　　沈附汤　治虚寒无阳胃弱干呕<br />
　　附子【炮】　干姜【炮各半两】沈香　　白术【各二钱半】甘草右分二服每服加生姜五片水二钟煎八分食逺服<br />
　　生料五积散　治感冐寒邪头痛身疼项强拘急恶逆吐逆腹痛又治伤寒发热头痛恶风无问内伤生冷外感风寒及寒湿客于经络腰脚痠痛及妇人经血不调或难产并治之<br />
　　白芷【七分】半夏　　厚朴　　川芎　　甘草枳殻【炒】　茯苓　　当归　　桔梗　　干姜【炮】芍药　　肉桂【各八分】麻黄　　陈皮【各一钱】苍术【二钱】作一帖生姜三片茐白三茎水二钟煎一钟不拘时服<br />
　　正气散　治伤寒隂症增寒恶风正气逐冷<br />
　　方见霍乱门<br />
　　理气治中汤　治寒气攻心呕逆心腹绞痛或泄泻四肢厥冷或疝气攻筑小腹疼痛并宜服之<br />
　　青皮　　陈皮　　人参　　白术【炒】　炮姜甘草【炙各一钱】木香【七分】<br />
　　生姜三片水煎服<br />
　　肉桂散　治伤寒服冷药过多心腹满胀四肢厥冷昏沈不省人事变为隂毒恶症<br />
　　肉桂　　白术　　木香　　厚朴　　良姜【各三钱】白芍　　人参　　陈皮　　前胡　　当归附子【炮各一两】呉茱萸【五钱】<br />
　　每服五钱姜三片红三枚水煎不拘时服<br />
　　温中汤　脉沈迟乃胃中寒也及胸膈满闷身体拘急手足逆冷急宜温之<br />
　　丁皮　　厚朴【各一两】干姜【炮】　白术　　陈皮丁香【各二钱】<br />
　　右俱末每服二钱茐白汤调下<br />
　　术附理中丸　治中寒急心腹痛<br />
　　人参　　附子【炮】　炮姜　　白术　　炙甘草木香　　丁香<br />
　　各等分为末炼蜜为丸如梧子大每服六七十丸白汤食前送下<br />
　　沈香桂附丸　治中寒心腹冷痛霍乱转筋等症沈香　　附子【炮】　炮姜　良姜【炒】　官桂<br />
　　茴香【炒】　川乌【炮去皮脐】呉茱萸【汤浸洗炒】<br />
　　各等分为末醋煮面糊为丸梧子大每服五七十丸米饮下空心食前二次忌生冷<br />
　　熨法　治三隂中寒一切虚冷厥逆呕哕隂盛阳虚及隂毒伤寒四肢厥冷脐腹痛咽喉疼呕吐下利身背强自汗脉沈细唇青面黑诸虚冷证皆治<br />
　　肥葱【剉细】麦麸皮【各三升】食盐【二两】<br />
　　用水一大盏同和拌匀湿遍分作二次入锅同炒极热用重绢缝作二包先将一包热熨脐上冷则易之葱包既冷再加盐水拌湿炒焦依前熨之再炒再熨至煤烂不用别另取新葱麦麸皮入盐日夜不住手相续至身体温热阳气复回脉起为度<br />
　　人参养胃汤　治外感寒邪内伤生冷<br />
　　苍术　　厚朴　　半夏麯【各二钱】人参　茯苓草果　　藿香【各一钱】陈皮【一钱二分】甘草【炙五分】<br />
　　姜三片乌梅半个水煎服<br />
　　姜桂散　温中散寒<br />
　　干姜　　良姜【各一钱半】桂心　　木香　　半夏麯炙甘草【各一钱】<br />
　　姜五片红三枚水煎服<br />
　　东垣谓隂气上溢于阳分则昼寒隂血自旺于隂分则夜寒气分寒桂枝加附子汤　桂枝加芍药人参汤血分寒巴防丸神珠丸<br />
　　桂枝加附子汤　治太阳病发汗遂漏不止恶风小便难四肢防急难以屈伸<br />
　　桂枝　　芍药【各一两半】甘草【炙一两】附子【炮半个】<br />
　　每服五钱姜四片一枚水一钟半煎七分<br />
　　桂枝加芍药生姜人参汤　治发汗后身痛脉沈迟桂枝　　人参【各一两半】芍药【二两】甘草【炙一两】<br />
　　煎法如上<br />
　　巴防丸　治肝肾俱虚收领精气补真戢阳进美饮食白术　　五味　　巴防　　覆盆子　茴香熟地　　人参　　苁蓉　　兔丝子　牡蛎益智仁　骨碎补　白龙骨【各等分】<br />
　　为末炼蜜丸梧子大每服三十丸食前米饮下日三服<br />
　　神珠丸　治下焦元气虚弱小腹冷痛皮肤燥澁小水自利足胻寒而逆　又名离珠丹<br />
　　杜仲【炒三两】诃子【炮五枚】萆薢【二两】龙骨【一两】破故帋【三两】胡桃【去皮百枚】硃砂【另研一两半】砂仁【半两】<br />
　　为末酒糊为丸梧子大硃砂为衣毎服三十丸空心下【脉弦数及细者皆不可服详见衞生寳鉴】<br />
　　王海藏治三焦寒用药大例<br />
　　上焦寒　陈皮　　厚朴　　藿香　皆可治之中焦寒大小便不通白术干姜丁香皆可治之下焦寒　肉桂　　附子　　沈香<br />
　　上焦寒<br />
　　铁刷汤　治积寒痰饮呕吐不止胸膈不快饮食不下半夏【四钱】草蔲仁　丁香　　干姜　　诃子【皮各三钱】生姜【一两】<br />
　　大吐不止加附子【三钱】生姜【半两】分二服水煎<br />
　　桂附丸　治寒邪冷气入乗经络令人卒心痛或引背膂<br />
　　川乌　　黑附【各炮三两】炮姜　　赤石脂　川椒【去目防炒】桂心【各二两】<br />
　　右为末蜜丸梧子大毎服三十丸不止加至五十丸温水吞<br />
　　胡椒理中丸　治肺胃虚寒咳嗽喘呕痰水<br />
　　胡椒　　甘草　　欵花　荜拨　　良姜<br />
　　细辛　　陈皮　　干姜【各四两】白术【五两】<br />
　　为末蜜丸梧子大每三十丸至五十丸温水或酒任下<br />
　　中焦寒<br />
　　附子理中丸　治脾胃冷弱心腹防痛呕吐泻利霍乱转筋体冷防汗满闷腹鸣饮食不进<br />
　　即前理中汤加附子为末用炼蜜丸梧子大每服三十丸温水下<br />
　　二气丹　助阳退隂治里寒心腹刺痛泄利呕吐自汗厥冷小便不禁霍乱转筋久下冷利<br />
　　硫黄　　桂心【各一分】炮姜【二钱】黑附子【炮半两】<br />
　　硃砂【二钱】<br />
　　为末面糊丸梧子大每服三十丸空心煎艾汤入盐送下<br />
　　大建中汤　治内虚少气厥冷大小腹弦急不能食起则防汗隂缩口唇干燥精滑自出或手足乍寒乍热而烦寃痠痛不能久立常多梦遗<br />
　　黄耆　　当归　　桂心　　芍药【各二钱】人参甘草【各一钱】半夏　　黑附子【炮各二钱半】<br />
　　每服五钱姜三片二枚水煎服<br />
　　下焦寒<br />
　　张仲景八味丸　补肾之不足<br />
　　还少丹　大补心肾脾胃治一切虚损肢体倦怠小便混浊<br />
　　山药　　牛膝　　逺志　　巴防　　山茱萸杜仲　　茯苓　　楮实子　五味子　苁蓉石菖蒲　茴香【各一两】枸杞　　熟地【各二两】<br />

                    <br>
                        　　为末枣膏捣为丸梧子大空心食前温酒盐汤任下三五十丸日三○有热加山栀一两○心气不宁加麦冬一两○精神少再加五味子一两○阳弱加续断一两<br />
　　天真丹　治下焦阳虚<br />
　　沈香　　茴香　　萆薢【酒浸炒】巴防【酒浸去心】破故纸【炒】葫芦巴【炒】杜仲【盐水炒】黑牵牛【盐水炒各一两】　　琥珀桂心【各五钱】<br />
　　右为末浸酒打糊为丸梧子大空心酒下五十丸<br />
　　通治三焦甚寒之气<br />
　　大已寒丸　治脏腑虚冷心腹防痛泄泻肠鸣自利自汗米谷不化手足厥冷<br />
　　荜拨　　桂心【各六两半】炮姜　良姜【各十两】<br />
　　右为末面糊丸梧子大每服二十丸食前米饮下<br />
　　四逆汤　伤寒自利不渴呕哕不止或吐利俱发小便或澁或利或多汗厥冷脉防欲絶<br />
　　炙甘草【二两】炮姜【一两半】附子【半两】<br />
　　每服三四钱水一钟半煎七分温服<br />
　　海藏治下焦寒四逆汤例干姜味苦止而不行附子味辛行而不守泄小便不通二药皆阳气化能作小便若姜附术三味内加茯苓以分利之为佳附生用而不炮则无火力热则行而不止兼用水多煎少则味厚而直入下焦<br />
　　治五脏寒方<br />
　　肝寒双和散　　心寒定志丸菖蒲丸<br />
　　脾寒益黄丸　　肺寒小青龙汤<br />
　　肾寒八味丸<br />
　　东垣双和散　补血益气治虚劳少力<br />
　　黄耆　　熟地　　当归　　川芎【各一钱】官桂甘草【各七分】白芍【一钱半】<br />
　　姜六片大六枚分二服水煎服无时<br />
　　东垣曰此方予每治伤寒疟疾中暑大病之后虚劳气乏者以此调治极騐不热不冷温而有补乃建中四物二方化而为一也<br />
　　益黄散<br />
　　陈皮【一两】青皮　　诃子肉　炙甘草【各半两】丁香【二钱】右为末每服二三钱水煎服【海藏云此剂泻脾以燥湿】<br />
　　姜附汤　加麻黄白术人参甘草等分名附子麻黄汤治中寒湿昏晕缓弱腰脊强急口眼防斜语声浑浊胸腹防胀气上喘急不能转动兼宜审而用之<br />
　　代灸膏　治老人衰弱元气虚冷脏腑虚滑腰脚冷痛沈重减食手足逆冷不能忍者用此代灸其效不能尽述<br />
　　大附子【炮一枚】呉茱萸　桂皮　　木香【各半两】蛇床子【半两】马蔺草【各一两】<br />
　　为细末每用药半匙生姜汁半盏白面半匙同煎成膏摊于纸上临卧贴脐以油纸覆其上绵衣系之自夜至明乃去每夜如此其腰腹如灸能除寒积若腰痛贴腰眼<br />
　　霹散乃正治温散之剂<br />
　　附子一枚炮熟取出用冷灰窨之良乆取出研末入真臈茶一大钱同和分二服每服水一盏煎六分临熟入蜜半匙放温服之<br />
　　寒中<br />
　　东垣曰夫脾胃之症始则热中终传寒中经云隂盛生内寒厥气上逆寒积于胸中是肾水反来侮土此谓所胜者妄行或作中满腹胀或作涎涕或足下痛不能任身履地骨乏无力喜睡两丸多冷时作隂隂而痛或妄见鬼状夜梦亡人腰脊背脾俱痛而不渴不泻此湿气去而寒独存血络凝泣故其脉盛大以濇名曰寒中以白术附子汤治之<br />
　　白术附子汤　治寒中诸症<br />
　　白术　　附子【炮】　陈皮　　苍术【炒】　厚朴【制】半夏　　茯苓　　泽防【各一两】猪苓【半两】桂心【四钱】毎服五钱生姜三片水煎服　量虚实加减<br />
　　背寒<br />
　　仲景云心下有留饮其人背恶寒冷如氷治法茯苓丸之类是也【即千金化痰丸】<br />
　　身前寒<br />
　　经云胃足阳明之脉气虚则身以前皆寒栗治法宜鍼补三里穴是也<br />
　　掌中寒者腹中寒鱼上白肉有清血脉者是胃中有寒也【理中汤之类】<br />
　　恶寒<br />
　　丹溪曰久病恶寒当用解郁○湿痰积中抑遏阳气不得外泄身必恶寒○恶寒非寒明是热症<br />
　　进士周年近四十得恶寒症服附子数百帖而病甚脉弦而缓遂以江茶入生姜汁香油些少调饮之吐痰一升许减大半又与通圣散去麻黄大黄芒硝加当归地黄百帖而安<br />
　　一女子恶寒用苦参赤小豆各一钱为末虀水调饮之吐痰甚多继用后药调理<br />
　　川芎　　南星　　苍术　　黄芩<br />
　　酒打面糊丸服<br />
　　上焦不通则阳气抑遏而皮肤分肉无以温之故寒栗东垣升阳益胃汤用升发之剂开发上焦以伸阳明之气出于表而温之也丹溪吐出湿痰亦开发上焦使阳气随吐伸发出外而温之也故寒栗皆愈二者乃治阳虚表寒之要<br />
　　王海藏治一妇先病恶寒手足冷全不发热脉八至两脇防痛治者便作少阳治之阳在内伏于骨髓隂在外致使发寒治当不从内外从乎中治也宜以小柴胡调之倍加姜<br />
　　丹溪治一妇年近六十六月内常觉恶寒战栗喜烈火御绵汗时如雨形肥肌厚已服附子十余帖浑身痒甚两手脉沈濇重取稍大知其热甚而血虚也以四物去川芎倍地黄加白术黄耆炒黄栢生甘草人参每服一两重始煎一帖饮之腹大泄目无视口无言知其病势深而药无反佐之过也仍以前药热炒与之葢借火力为向导一帖利止四帖精神回十贴病全安<br />
　　又蒋氏妇年三十余形瘦面黑六月喜热恶寒两手脉沈而濇重取则数以三黄丸下之以姜汤每服三十丸二十帖防汗而安【又云三补丸亦可】<br />
<br />
<br />
<br />
<br />
<br />
<br />
<br />
<br />
<br />
<br />
　　赤水元珠卷二<br />
<子部,医家类,赤水元珠><br />
　　钦定四库全书<br />
　　赤水元珠卷三<br />
　　明　孙一奎　撰<br />
　　头痛<br />
　　生生子曰头为诸阳之首至清至髙之处也苟外无风寒雾露之触内无痰火湿热之薰必无痛也既有内外之因当循内外之治<br />
　　凢头痛当分三隂三阳　诸血虚头痛当归川芎主之诸气虚头痛人参黄耆主之兼见何症以佐使之<br />
　　药济之此立方之大法也　血气俱虚于调中益气汤加川芎蔓荆子细辛其效如神　湿厥头痛清空膏主之　诸厥逆头痛羌活附子汤主之　湿热在头者以苦吐之　世有真头痛旦发夕死夕发旦死原其受病乃气血虚极以致风寒暑湿之气得以犯之名曰厥头痛痛引脑巅防于泥丸宫中非药所能愈葢其根本先絶也　丹溪曰头痛多主于痰痛甚者火也有可吐者亦有可下者　东垣曰经云东风生于春病在肝俞在颈项故春气者病在头又诸阳防于头面如足太阳经之脉起于目内眦上额交巅直入络脑还出别下项病冲痛又足少阳之脉起于目鋭眦上抵头角病则头角额痛夫风从上受之风寒伤上邪从外入客于经络令人振寒头痛身重恶寒治在风池风府有调其隂阳不足则补有余则泻汗之则愈此伤寒头痛也　如气上不下头痛巅疾者下虚上实也过在足少隂巨阳甚则入肾寒湿头痛也　有厥逆头痛者所犯大寒内至骨髓髓以脑为主脑逆故令头痛齿亦痛　有心烦头痛者病在膈中过在手巨阳少隂乃湿热头痛也　凡头痛皆以风药治之者搃其大体言之也髙巅之上惟风可到或味之薄者隂中之阳自地升天者也然亦有三隂三阳之异　太阳经头痛恶风寒脉浮川芎独活之类主之　少阳经头痛脉细往来寒热柴胡黄芩主之　阳明经头痛自汗发热不恶寒脉浮缓长实者升麻葛根石膏白芷主之　太隂经头痛必有痰体重或腹痛为痰癖脉沈缓者苍术半夏南星主之　少隂经头痛三隂三阳经不流行而足寒气逆为寒厥其脉沈细麻黄附子细辛汤主之　厥隂经头疼项痛或吐痰沫冷厥其脉浮缓呉茱萸汤主之<br />
　　丹溪云劳役下虚之人似伤寒发热汗出两太阳作痛宜补中益气汤多加川归川芎甚者加知母蔓荆子又云自鱼尾上攻而痛属血虚川芎川归酒黄栢<br />
　　诸经气滞亦能作痛<br />
　　王节斋曰久头痛病畧感风寒便发寒月须重绵厚帕包裹者此属郁热本热而标寒世人不识率用辛温解散之药暂时得效误认为寒殊不知因其本有郁热毛窍常疎故风寒易入外寒束其内热闭逆而为痛辛热之药虽能开通闭逆散其标之寒邪然以热济热病本益深恶寒愈甚矣唯当防火凉血为主而佐以辛温散表之剂以从其标则病可愈而根可除也<br />
　　郭茂恂之妇产七日不食始言头痛头痛已又心痛作既而目睛痛如割如刺更作更止相去无瞬息间每头痛甚欲取大石压之良乆渐定心痛作则以十指抓壁血流满掌痛定目复痛又以两手自剜取之如是十日不已众医无计进黑龙丹半粒疾少间中夜再服之服即下瞑目寝如平昔至平旦下一行约三升许如蝗防子三疾减半已刻又行如前则顿愈矣头重<br />
　　东垣红荳散治头重极佳【方见雷头风门】<br />
　　秘方茶调散　风热上攻头目昏痛及头风热痛不可忍<br />
　　片芩【二两酒拌炒三次不可令焦】小川芎【一两】细芽茶【三钱】白芷【五钱】薄荷【三钱】荆芥穗【四钱】头巅及脑痛加细辛藁本蔓荆子【各三钱】<br />
　　右为细末每服二三钱用茶清调下<br />
　　头风<br />
　　丹溪云属痰者多有热有风有血虚　在左属风薄荷荆芥血虚川芎当归　在右属痰苍术半夏热则酒芩为主<br />
　　冲和膏　偏正头风肿痛并眼痛者涂上立止如神紫荆皮【炒五两】独活【去莭炒三两】赤芍【炒二两】白芷【一两】菖蒲【一两】右为末葱头煎浓汤调涂药到痛止<br />
　　又方　酒芩【一两】苍术　羌活　防风【各五钱】细辛【二钱】苍耳【三钱】　右为末每服三钱生姜一大片同擂均茶汤荡起服之<br />
　　又方　酒芩【五钱】苍术【二钱半】羌活　苍耳　川芎　甘草【生】酒黄连【各一钱半】　半夏麯【三钱半炒】<br />
　　右为末服法同前<br />
　　头痒风屑髪黄　用大黄酒浸炒为末茶调服<br />
　　川芎散偏头痛头风神効<br />
　　甘菊　　石膏　　川芎【各三钱】<br />
　　为末每服一钱茶清调下一方有白僵蚕六钱生用<br />
　　经验方　头风头痛<br />
　　藿香　　防风【各二两】辰砂　　薄荷【各一两】天麻白术　　白附子　白芷【各一两五钱】<br />
　　右为末糊丸梧子大每服三十丸白汤下<br />
　　菊花茶调散　诸风头目昏重偏正头风鼻塞<br />
　　菊花　　川芎　　荆芥穗　羌活　　甘草白芷【各二两】细辛【一两】防风【一两洗浄】蝉螁　　僵蚕薄荷【各五钱】<br />
　　右为末每服二钱食后用茶清调下<br />
　　有一妇人患偏头痛一边鼻塞不闻香臭常流清涕或作臭气一阵服遍治头痛药如芎蝎皆不效人无识此病者或曰脑痈偶有善医云但服局方芎犀丸不十数服忽作涕突出一铤稠脓其疾自愈【方见鼻渊】<br />
　　秘方　贴头风热痛　大黄　　朴硝【各等分】<br />
　　右为末井底坭和揑作饼贴两太阳穴神效否则防壊目<br />
　　祛风清上丸　风热上攻眉棱骨痛<br />
　　酒芩【二钱】白芷【一钱半】防风【一钱】柴胡【一钱】荆芥【八分】川芎【一钱二分】羌活【一钱】甘草【五分】<br />
　　水二钟煎八分食后服<br />
　　芎辛导痰汤　痰厥头痛<br />
　　川芎　　细辛　　南星【各一钱半】半夏【二钱】陈皮茯苓　　片芩【酒炒各一钱二分】　　枳实【一钱】甘草【五分】如挟风热甚者加石膏三钱菊花一钱<br />
　　水二钟姜三片煎至八分食后服<br />
　　清空膏　偏正头痛年深及疗风湿热痛上壅损目及脑痛年深不止<br />
　　羌活　　防风【各一两】柴胡【七钱】川芎【五钱】甘草【炙一两半】黄连【炒一两】黄芩【三两一半炒一半酒制】<br />
　　右为细末每服二钱热盏内入茶少许汤调如膏抹在口内少用白汤送下临卧服如苦头痛每服中加细辛二钱如太隂脉缓有痰名曰痰厥头痛加羌活防风川芎甘草又加半夏一两半如偏正头痛服之不愈减羌活防风川芎一半加柴胡一倍如发热恶热而渴正阳明头痛只与白虎汤加白芷<br />
　　小清空膏　诸般头痛惟血虚头痛不治用片芩细切酒拌晒干为末茶清调下酒亦可<br />
　　补气汤　服前药之后服此药<br />
　　黄耆【八两】甘草【炙】　当归身【各二钱】柴胡　　升麻【各二分】细辛【少许】麻黄【炒】　苦丁香【各五分】　　水煎服<br />
　　安神汤　头旋眼黑头痛<br />
　　羌活【一两】防风【二钱半】柴胡【五钱】酒黄栢【一两】酒知母酒生地　升麻【各五钱】黄耆【二两】甘草【半生半熟四钱】<br />
　　右咀防每服半两水二大盏煎至一盏半加蔓荆子五分川芎三分再煎至一盏临卧时去渣热服<br />
　　右东垣丹溪治虚热头痛大率皆以酒芩酒连酒栢加风剂也<br />
　　川芎散　头风偏正头风昏<br />
　　川芎　　细辛　　羌活　　槐花　　甘草【炙】石膏【炙各五钱】荆芥　　薄荷　　菊花　　防风茵陈【各一两】<br />
　　右为细末每服二钱食后茶清调下日三服<br />
　　石膏散　头痛不可忍<br />
　　麻黄【去根节】石膏【各一两】何首乌【五分】葛根【七钱半】<br />
　　右为细末每服三钱生姜三片水煎稍热服<br />
　　又方亦名石膏散　头痛<br />
　　川芎　　石膏　　白芷【各等分】<br />
　　右为细末每服四钱热茶清调下<br />
　　荆芥散　治头风　【王太医方】　荆芥　　石膏【煅各等分】右为细末每服二钱姜三片葱白三寸连须使水一盏煎七分食后服<br />
　　玉真丸　寒湿为多肾气不足气逆上行头疼不可忍谓之肾厥其脉举之则按之则坚<br />
　　硫黄【二两】石膏　　半夏【汤洗】硝【研各二两】<br />
　　俱为细末研匀生姜糊为丸梧子大隂干每服二十丸姜汤或米饮下更炙闗元百壮良方中黄丸子亦佳虚寒甚者去石膏用钟乳粉一两<br />
　　玉壶丸　风湿头痛亦作痰患<br />
　　半夏　　南星　　天麻<br />
　　为末白面丸服二钱<br />
　　僵蚕散　偏正头痛并夹脑风连两太阳头痛<br />
　　白僵蚕为末用葱茶调服<br />
　　乳香盏落散　男子妇人偏正头痛不可忍大有神效此风盛疎散而痛宜酸以收之<br />
　　御米殻【去蒂四两】陈皮　甘草【炙】　桔梗【去芦】柴胡【各一两】右为细末每服二钱水一钟入灯心十茎长四指同煎七分温服<br />
　　治时气头痛不止　用朴硝二两为末生油调涂于顶上<br />
　　治头内如防蛀响各天白蚁用茶子细末吹鼻中如圣散　眼目偏痛头风<br />
　　麻黄【烧灰半两】盆硝【二钱半】麝香　　脑子【各少许】<br />
　　右为细末搐之神效<br />
　　治头风饼子　五倍子　全蝎　土狗【七介】<br />
　　右为末醋糊作如钱大饼子发时再用醋润透贴太阳穴上炙热贴之验甚仍用帕子缚之啜浓茶睡觉则愈<br />
　　一竒散　产后头痛　用当归川芎为细末每服二钱<br />

                    <br>
                        　　水一盏煎七分温服<br />
　　治产后身热头痛肚痛<br />
　　陈皮　　白术　　白芍【各二钱】黄芩【二钱半】川芎【一钱】干姜　　牡丹皮　甘草【各一钱五分】荆芥【五分】<br />
　　分四帖煎服<br />
　　芎附散　产后败血作梗头痛诸药不效<br />
　　大附子一枚酽醋一碗用火四畔炙透蘸醋令尽去皮脐加川芎一两并为细末每服一钱茶清调下<br />
　　东垣曰湿热在头而头痛者必以苦吐之若用上项搐鼻药而涎少者必兼吐法治之<br />
　　邪在胃而头痛者必下之其症必兼膈痞或动作则痛甚或右手脉滑盛者是也<br />
　　新沭中风为首风头面多汗恶风当先风一日则病甚至其风日则少愈大川芎丸主之<br />
　　风气循风府而上则为脑风项背怯寒脑户极冷神圣散主之<br />
　　大川芎丸　首风旋晕急外合阳气风寒相胃膈痰饮偏正头疼身体拘倦<br />
　　川芎【一两】天麻【四两】　　为末炼蜜丸每两作十丸每服一丸细嚼茶酒下食后服<br />
　　神圣散　脑风邪气留饮不散项背怯寒头痛不可忍者<br />
　　麻黄【去节】细辛【去苗】干葛【生一半炒一半】藿香叶【各等分】右为末每服二钱煮荆芥薄荷酒调下茶亦得并治血风症<br />
　　大全黑龙丹　产后寒凝血滞或胞衣不下或汚血奔心危急恶疾垂死者但灌药入口便活妙通神圣当归　　五灵脂　川芎　　良姜　　熟地【各三两】右研末入罐盐泥固济抿口炭十觔煅令通赤冷定取开成黑糟色细研入后药<br />
　　百草霜【五钱】　硫黄　乳香【各一两】花蕋石　琥珀【各三钱】右五味为末并前和匀丸如芡大每服一丸雷头风【俗名非古也】<br />
　　张子和曰雷头风者结核块于头上而作痛者是也可用茶调散吐之次用神芎丸下之然后服乌荆丸及愈风饼子之类消风散热是其治也如凉膈散之类<br />
　　又云雷头风是头上有赤肿结核或如酸状可用排针出血则愈矣<br />
　　生生子曰所谓雷头风者必是痰结核块或先暗有于头上然后随遇而发或劳役或酒色或食煿炙动风发毒之物感而发之或红或肿而痛作矣急则治其标针而血出风散火灭痛因减去或有之也若先无结块痰核卒然发寒热而肿痛者乃风毒也不可不察<br />
　　茶调散【又名二仙散】　蒂　茶叶<br />
　　为末每服二钱虀汁调服乃取吐药也<br />
　　神芎散　实者下之是也能去膈上滞痰<br />
　　大黄　　黄芩【各二两】牵牛　　活石【各四两】<br />
　　为细末滴水为丸如小豆大温水下十五丸每服加十丸以利为度日三服<br />
　　愈风饼子<br />
　　川乌　　川芎　　甘菊　　白芷　　薄荷防风　　细辛　　天麻　　羌活　　荆芥甘草【各等分】<br />
　　为细末水浸蒸饼为剂作饼子每服三五饼细嚼茶酒送下不拘时候<br />
　　保命集云夫治雷头风诸药不效者为与症不相对也葢雷头风者震卦主之震仰盂故予制药内加荷叶者象震之形其色又青乃述类象形当煎局方中升麻汤主之治头面疙瘩增寒拘急发热状如伤寒升麻　　苍术　　薄荷<br />
　　为细末每服五钱水一钟煎七分温服食后或烧全荷叶一个研细调药服之<br />
　　生生子曰按二公方论俱以结核疙瘩而用风药论治且指震为雷为譬固美矣恐犹未尽善也夫此病未有不因于痰火者葢痰生热热生风故也核块疙瘩皆有形可征痰火上升壅于气道兼于风化则自然有声轻则或如蝉之鸣重则或如雷之响故以声如雷而为名也或以其发如雷之迅速也设如前论尽作风热治之恐认标而忘其本也予故附痰火一方于后以俟明哲评之　白僵蚕【五钱】粉草【二钱】半夏【牙皂姜汁煮一两】连翘【五钱】片芩【七钱酒炒】陈皮【去白盐煮】桔梗【各五钱】大黄【酒蒸九次二两】薄荷叶【三钱】白芷【二钱】天麻【五钱酒浸】青礞石【二钱】<br />
　　俱为细末水浸饼为丸如緑荳大食后临卧茶吞二钱以痰利为度然后用清痰降火煎药调理<br />
　　红荳散　头重如山此湿气在头也<br />
　　麻黄根【炒】苦丁香【各五分】红豆【十粒】羌活【烧】连翘【各二钱】右五味为细末鼻内搐之<br />
　　头风屑肝经风盛也大便实泻青丸主之虚则消风散主之<br />
　　消风散　诸风上攻头目昏痛项背拘急肢体烦痛肌肉蠕动目旋运耳箫蝉鸣眼澁好睡鼻塞多皮肤顽麻燥痒瘾疹又治妇人血风头皮肿痒眉骨疼旋欲倒痰逆恶心<br />
　　川芎　　羌活　　人参　　茯苓　　白僵蚕藿香　　荆芥　　甘草　　蝉殻【去土各二两】厚朴【姜制】陈皮【去白各五钱】防风<br />
　　右为细末每服二钱茶清调下如久病偏头风每日三服便觉轻减如脱着沐浴暴感风寒头痛身重寒热倦疼用荆芥茶清调下半盏不拘服之小儿虚风目澁昏倦及急慢惊风用乳香荆芥汤治风屑极燥痒无时此乃气虚风邪侵于皮表用藜芦不拘多少为末先于无风处洗头候将干时用末掺之须用入髪至皮乃缚之一日夜次日即不燥痒如尚有些少可再用一次立效<br />
　　头上白屑极多山荳根油浸涂或以乳汁调<br />
　　又方　白芷　零零香【各等分】为末如前法用之候三五<br />
　　五日箆去敷二三次终始不生<br />
　　大头病【头痛肿大如斗是也大率多是天行时疫病】<br />
　　泰和年东垣以监纳济源税时长夏多疫疠初觉増寒体重次传面目肿盛目不能开上喘咽喉不利舌干口燥俗云大头天行亲戚不相访问如染之多不救张县丞亦得此症至五六日医以承气汤加板蓝根下之稍缓翼日其病如故下之又缓终莫能愈渐至危笃或曰李明之存心于医可以请治遂命诊视具説其由曰夫身半已上天之气也身半已下地之气也此虽邪热客于心肺之间上攻头而为肿盛以承气下之泻胃中之实热是诛罚无过殊不知适其病所为故遂处方用黄连黄芩味苦寒泻心肺间热以为君橘红参苦寒生甘草甘寒泻火补气以为臣连翘鼠粘子薄荷叶苦辛平板蓝根味甘寒马屁勃白僵蚕味苦平散肿消毒定喘以为佐新升麻柴胡苦平行少阳阳明二经不得伸桔梗味辛温为舟楫不令下行共为细末用汤调时时服之拌蜜为丸噙化之服尽良愈因叹曰往者不可追来者犹可及凡他所有是病者皆书方以贴之全治甚众<br />
　　普济消毒饮<br />
　　黄芩　　黄连【各五钱】人参【三钱】橘红　　参【各二钱】连翘　　鼠粘子　板蓝根　马屁勃【各一钱】甘草【生】柴胡　　桔梗【各二钱】白僵蚕【炒】升麻【各一钱】<br />
　　为细末服如前法或加防风薄荷当归身川芎每服五钱水煎食后时时热服如大便硬加酒煨大黄一钱以利之肿热甚者宜砭刺之<br />
　　生生子曰观消毒饮以普济二字为命名之首书告四方使人人得跻夀域者君子之存心也乃今时之医偶获一未稳之方就括囊缄口自秘终身为徼利之计视此普济消毒饮宁不自愧于心乎<br />
　　大头病者虽在身半以上热伏于经以感天地四时非节瘟疫之气所着以成至于溃裂脓出而又染他人所以谓之疫疠也大扺足阳明甚则逆传视其肿势在何部分随其经而取之湿热为肿火盛为痛此邪发于首多在两耳前后所先见出者为主为根治之宜早药不宜速恐过其病所谓上热未除中寒已作有伤人命矣此疾是自内而之外者是为血病况头部分受邪见于无形之处至髙之分当先缓而后急先缓者谓邪气在上着无形之部分既着无形所传无定若用重剂大泻之则其邪不去反过其病矣虽用缓药若又急服之或食前或顿服或失缓体则药不能除病矣当徐徐渍无形之邪或药性气味形体拟象服饵皆须不离缓体及寒药或酒炒浸之类是也后急者谓前缓剂已经髙分泻邪气入于中是到隂部染于有形质之所若不速去反损隂也此却为客邪当急去之是治客以急且治主当缓者谓阳邪在上隂邪在下各为本家病也若急治之不惟不能解其纷而反致其乱矣此所以治主当缓也治客当急者谓阳分受阳邪隂分受隂邪主也隂分受阳邪阳分受隂邪客也凡所谓客者当急去之此治客以急也假令少阳阳明之为病少阳者诸邪出于耳前后也阳明者首面大肿也先以黄芩黄连甘草通炒过剉煎少少不住服呷之或服毕再用大黄或酒浸或煨又以防粘子新瓦上炒香防咀煎去渣内芒硝各等分亦细细呷之当食后用徐得防利又邪气已只服前药如不已再服后药依前次第用之取大便利邪已则止如阳明渴者加石膏少阳渴者加蒌根阳明行经加升麻葛根芍药之类太阳行经加羌活防风荆芥之类选而加之并与上药均合不可独用散也<br />
　　黑白散　大头病如神<br />
　　乌黑蛇【酒浸】白花蛇【去头尾酒浸】雄黄【二两】大黄【煨五钱】<br />
　　为细末每服一二钱白汤调下<br />
　　治疫毒头重者甘桔汤加防粘子大黄芒硝<br />
　　大头天行病　羌活　酒芩　酒蒸大黄<br />
　　大头风用井底泥调大黄芒硝涂之<br />
　　又方治大头疫如神　贯众【三钱】葛根【二钱】甘草【一钱半】白僵蚕【炒一钱】水煎服极佳加黑荳三钱尤妙<br />
　　面门<br />
　　灵枢经曰面热者足阳明病十二经脉三百六十五络其血气皆上于面而走空窍其精阳气上走于目而为睛其别气走于耳而为听其宗气上出鼻而为臭其浊出于胃走唇舌而为味其气之津液皆上薰于面而皮又厚其肉坚故天热甚寒不能胜之也<br />
　　青红黄白黑五色以应五脏是以外侯验内症也东垣曰饮食不节则胃病胃病则气短精神少而生大热有时而火上独燎其面<br />
　　丹溪曰面热因胃热有郁火面寒因胃虚<br />
　　咳逆停息不得卧面热如醉此为胃热上冲薰其面以茯苓桂枝甘草五味汤加大黄利之<br />
　　罗氏治杨郎中之内五十一岁身体肥盛己酉春患头目昏闷面赤热多服清上药不效请治诊其脉洪大而有力内经云面热者足阳明病脉经云阳明经气盛有余则身已前皆热况其人素膏粱积热于胃阳明经多血多气本实则风热上行诸阳皆防于头目故面热之病生矣先以调胃承气汤七钱加黄连三钱犀角一钱踈下三两行彻其本热次以升麻加黄连汤去经络中风热上行如此则标本之邪俱退矣<br />
　　升麻加黄连汤<br />
　　升麻　　葛根【各一钱】白芷【七分】甘草【炙】　白芍【各五分】酒黄连【四分】生犀角【末】川芎　　荆芥穗　薄荷【各三分】用水半盏先浸川芎荆芥穗薄荷外都作一服水二盏煎一盏入先浸三味同煎至七分食后温服数服愈　忌酒面五辛物<br />
　　面寒尼长老六十岁体瘦弱十月间病头面恶寒不敢当风行诸治不效脉短细而防且年髙向素食日惟茶菓而已阳明之经本虚脉经云气不足则身已前皆寒栗又加看诵损气由此胃气虚经络之气亦虚不能上荣头面故恶风寒先以附子理中丸温其中气次以升麻汤加附子主之<br />
　　升麻　　葛根　　白芷　　黄耆　　附子【炮各七分】甘草【炙】　人参　　草岂【各五分】益智仁【三分】<br />
　　水一钟半连须葱头二茎煎至一钟温服数服良愈<br />
　　升麻汤辨　或曰升麻加黄连汤治面热升麻加附子汤治面寒有何依据荅曰出自仲景云岐子注伤寒论中辨葛根汤云尺寸俱长者阳明受病也当二三日发以其脉夹鼻络于目故身热目疼鼻干不得眠此阳明经受病也始于鼻交頞中从头至足行身之前为表之里阳明经标热本实从标脉浮而长从本脉沈而实阳明为病蒸蒸而热不恶寒身热为标病阳明本实者胃中燥鼻干目痛为本病阳明为肌肉之本禁不可发汗在本者不禁下发之则变黄症太阳主表营衞是也营衞之下肌肉属阳明二阳并病葛根汤主之衞者桂枝营者麻黄营衞之中桂枝麻黄各半汤主之营衞之下肌肉之分者葛根汤主之又名解肌汤故阳明为肌肉之本非专于发汗止汗之治桂枝麻黄两方互并为一方加葛根者便作葛根汤故营衞肌肉之次也桂枝芍药生姜甘草大枣止汗有麻黄桂枝甘草发汗葛根味薄独加一味者非发汗止汗也从葛根以解肌故名葛根汤钱仲阳制升麻汤治伤寒瘟疫风热壮热头痛肢体痛疮疹已发未发用葛根为君升麻为佐甘草芍药安其中气朱奉议作活人书将升麻列作阳明经解药予胗杨氏妇阳明经标本俱实先攻其里后泻经络中风热故用升麻汤加黄连以寒治热也尼长老阳明经标本俱虚先实其里次行经络故用升麻汤加附子以热治寒也仲景乃羣方之祖信哉<br />
　　面上有热毒恶疮治以栢连散<br />
　　胡粉　　黄栢【炙】　黄连【各等分】<br />
　　右为末面脂调敷猪脂亦好<br />
　　面上肺风疮　以无灰酒浓磨鹿角尖敷之<br />
　　指爪爬破面皮<br />
　　生姜自然汁调轻粉敷破处更无痕<br />
　　玉容散　面上黑防雀班<br />
　　甘松　　三柰　　茅香【各五钱】白芷　　白姜蚕白芨　　白蘝　　白附子　天花粉【各一两】防风藁本　　零陵香【各三钱】肥皂【二个】菉豆粉【一两】<br />
　　为极细末毎洗面用之<br />
　　秘方　面上雀班<br />
　　樱桃枝　紫背浮萍　白梅肉　猪牙皂角<br />
　　等分焙干为末每洗面时用之七八日后其班皆没神效　一方加鹰屎少许尤妙服药在后<br />
　　防风通圣散　风热上攻面热<br />
　　胃风汤　虚风症能食麻木牙闗急搐目瞤动胃中有风热攻面故面独肿<br />
　　白芷【一钱二分】升麻【一钱五分】葛根　　苍术【各八分】甘草【三分】柴胡　　藁本　　羌活　　黄栢【各五分】草荳【五分】蔓荆子【二分】麻黄【八分】白僵蚕【三分】川归【一钱五分】<br />
　　水二钟煎八分食逺服<br />
　　丹溪治一妇人面颊两腮热肿膈壅之病也<br />
　　干葛　　桔梗【一钱半】升麻【一钱】苏叶【一钱半】薄荷【一钱】甘草【炙七分】　姜一片水煎食后服<br />
　　一人登厠被臭气薰触隐忍良久明日满面皆黑色月余不散相士断云不出月外必死至期无恙拉孙召先生治教以沈檀香各一两剉碎安炉中烧薰帐内以被葢定令病者瞑目端坐候香尽方可出帐明日引鉴照之面上黑色渐散矣<br />
　　颊车病<br />
　　平江陈氏因惊骇后常用手指甲搯住两颊遂两颊破损心懊憹不安脉数而实诸药不愈用活幼口义牛黄清心凉膈丸数服如失<br />
　　凢伸欠颊车蹉但开不能合以酒饮之令大醉睡中吹皂角末搐其鼻透即自止<br />
　　东垣云咽痛颔肿脉洪大面赤者羌活胜湿汤加黄芩桔梗甘草各五分如耳鸣目黄颊颔肿头肩臑肘臂外后亷痛面赤脉洪大者以羌活防风甘草藁本通其经血加黄连黄芩消其肿以人参黄耆益其元气而泻其火邪<br />

                    <br>
                        　　丹溪治两腮肿用细辛草乌等分为末入蚌粉以猪脂调敷口含白梅置腮边良久肿退出涎患立消矣消时肿必先向下<br />
　　济世方　治痄腮<br />
　　车前草　栢子仁　竹叶<br />
　　杵碎热敷患处<br />
　　腮肿　用赤小豆醋调敷之<br />
　　千金方　卒中风头面肿杵杏仁如膏敷之<br />
　　又方　痄腮如神<br />
　　鸡子清调赤荳末及喉下诸般肿痛用蜗牛飞面研匀贴肿处<br />
　　目门<br />
　　生生子曰治目有专门以其防药精妙及动针手法惯熟外此不过一理耳经曰目得血而能视是血不可以不养也又曰目者神之主是神不可以不安也又曰目者肾之窍是肾不可以不秘也又曰东方青色入通于肝开窍于目藏精于肝肝和则目能辨五色也又曰心合脉诸脉皆贯于目<br />
　　东垣曰夫五脏六腑之脉皆禀受于脾土而上贯于目脾者诸隂之首也目者血气之宗也故脾虚则五脏之精气皆失所司不能归明于目矣可见五脏之精华皆输于目而见于外足以验夫脏腑之根于内者标本之虚实矣<br />
　　经云瞳子黑眼法于隂白眼赤脉法于阳故隂阳合传于精明此则眼具隂阳也又曰五脏六腑之精气皆上注于目而为之精精之窠为眼骨之精为瞳子筋之精为黑眼血之精为络其窠气之精为白眼肌肉之精为约东褁撷筋骨气血之精而与脉并为系上属于脑后出于项中此眼具五脏六腑也后世以内外皆属心上下两脸属脾白眼属肺黑眼属肝瞳人属肾谓之五轮葢本诸此也又有八廓之説无义无据今不得删入焉<br />
　　阳主散阳虚则眼楞急而为倒睫拳毛隂主敛隂虚则瞳子散大而为目昏眼花<br />
　　保命集云在腑为表当除风散热在脏为里当养血安神如暴失明昏澁翳膜眵泪班入眼皆表也风热也宜表散以去之如昏弱不欲视物内瞳见黑花瞳散皆里也血少神劳肾虚也宜养血补水安神以调之除风散热者防青丸主之养血安神者定志丸主之妇人地黄丸主之或有体肥气盛风热上行目昏澁者槐子散主之此由胸中浊气上行也重则为痰厥亦能损目若常使胸中气清自无此病也又有因目疾服凉药多气因损者久之眼渐昏弱乍明乍暗不能视物此则失血验也地黄丸消气定志丸相须而养之视物不明见黑花者肾气弱也驻景丸主之或有暴失明者谓眼居诸阳交之防也而隂反闭之此风邪内满当有不测之患也<br />
　　目闭不开者足太阳之脉为目上纲足阳明之脉为目下纲平则约束热则筋纵故目不能为之开也治风热之剂<br />
　　本事方　睛痛难忍者<br />
　　川归　　防风　　细辛　　薄荷【各等分】<br />
　　每服二钱麦门冬汤调下食后日午及夜各一服<br />
　　菊花散　肝肾风毒气上冲眼疼<br />
　　甘菊花　芕莉　　大力子【炒各一两】甘草【一两五钱】<br />
　　为细末每服二钱<br />
　　槐子散　体肥气盛风热上行目昏澁<br />
　　槐子　　黄芩　　木贼　　苍术【各等分】<br />
　　为细末食后茶调下<br />
　　川芎散　风热目热肿胸中不利<br />
　　川芎　　槐子【各一两】<br />
　　为末气滞下利姜汤调目疾茶清调热上攻水煎服<br />
　　洁古方治赤暴发肿散热饮子<br />
　　防风　　羌活　　黄芩【各一两】黄连【一两】<br />
　　每服五钱水二盏煎温服如大便秘加大黄一两如痛甚加川归地黄烦躁不得卧加栀子一两<br />
　　洗肝散　风毒上攻赤目肿痛难开瘾澁眵泪<br />
　　薄荷叶　川归　　防风　　羌活　　甘草【炙】栀子　　大黄　　川芎【各等分】<br />
　　为末每服二钱热水调服<br />
　　养血和血防风之剂<br />
　　龙胆汤　目暴赤云翳疼痛不可忍者<br />
　　四物汤【各五钱】羌活　　防风【各三钱】龙胆草　防已【各二钱】<br />
　　益气聪明汤　饮食不节劳伤形体脾胃不足内障耳鸣或多年视物昏暗令目广大久服无内障耳鸣耳聋之患又令精神倍常饮食加倍身体轻徤耳目聪明<br />
　　黄耆【五钱】甘草【炙六钱】人参【五钱】葛根　　升麻【三钱】白芍　　黄栢【酒洗四次炒各一两】　　蔓荆子【一钱半】<br />
　　每服五钱水煎卧时热服五更再煎服之得睡更妙如烦乱或有热春月渐加黄栢夏月倍之如脾胃弱去之热减少用但有热或麻木或上壅头目三两服后其热皆除又治老人腰以下沈重疼痛此药久服治人上身反有精神两足轻浮不知髙下空心服之少加黄栢轻浮自减小儿减服多则壅满若治倒睫去黄栢芍药忌烟火酸物<br />
　　地黄丸　眼小昏澁因发而久不能瘥<br />
　　防风　　羌活　　当归　　地黄　　人参茯苓　　黄芩　　黄连【各等分】<br />
　　毎服五七钱水煎温服<br />
　　东垣助阳和血补气汤　眼赤热壅白睛红眵泪不疼痛惟隐澁难开此服寒药太过而真气不能通九窍也故眼昏不明<br />
　　防风【七分】黄耆【一钱】甘草【炙】　蔓荆子【五分】归身【五分】白芷【二分】柴胡　　升麻【各七分】<br />
　　水钟半煎一钟临卧时服避风及忌食冷物补气血之剂<br />
　　丹溪方　治劳力后两眼上星右眼独昏此热伤血也白术　　当归　　生地　　木通　　黄连【酒浸】黄芩【酒浸炒】黄栢【炒各二两】甘草【炙四钱】<br />
　　分三帖水煎服大热加白芍药<br />
　　倒睫拳毛其毛入眼中央是也<br />
　　防风饮子<br />
　　黄连【炒】　甘草【炙】　人参【各一钱】归身【一钱五分】葛根防风【各五分】细辛叶　蔓荆子【各三分】<br />
　　水煎临卧温服<br />
　　连翘饮子　目中溜火恶日与火隐澁小角偏久视昏花迎风有泪<br />
　　蔓荆子　甘草　　连翘　　人参　　红葵花生地　　当归身【各三钱】酒芩　　防风　　羌活黄耆【各五分】升麻【一钱】柴胡【二分】<br />
　　水煎稍热服前方治倒睫拳毛此方治眼楞急缩小者即倒睫拳毛之渐也葢阳虚则眼楞急隂虚则瞳子散大故东垣治眼楞用参耆补气为君佐以辛味防散之而忌芍药五味之酸收也治瞳子散大用地黄补血为君佐以酸味收敛<br />
　　之而忌茺蔚子青葙子之辛散一开一阖大有径庭矣<br />
　　外障<br />
　　经云目痛赤脉从上下者太阳病从下上者阳明病从外走内者少阳病凢赤脉翳初从上而下者属太阳以其主表其病必连眉棱骨痛或脑项痛或半边头肿治法宜温之散之如简要夏枯草散东垣选竒汤之类<br />
　　简要夏枯草散　目珠痛至夜则痛甚或用苦寒眼药防上反疼甚者神效葢目珠者连目本目系属厥隂经夜疼甚及苦寒防之反甚者夜与寒皆隂故也丹溪谓夏枯草禀纯阳之气故治厥隂目疼如神又治眉棱骨痛目翳从上下者累效治翳必与退云丸相兼服尤妙<br />
　　夏枯草　香附子【各二两】　甘草【四钱】<br />
　　右为细末每服一钱五分茶清调下才下咽即痛减<br />
　　东垣选竒汤　眉棱骨痛目医从上下者尤妙<br />
　　防风　　羌活【各三分】甘草【三钱夏月生用】酒芩【一钱冬不用如能食及热痛加之】　分作三服水煎食后稍热服当徐徐服之<br />
　　羊肝丸　目翳从下上者从内眦出外者神效又补肝气虚弱　羯羊肝【一具新瓦盆中煿了焙之肝若大只用一半】甘菊羌活　　栢子仁　细辛　　官桂　　白术黄连【一两半】五味子【五钱】<br />
　　炼蜜为丸桐子大空心温汤下三十丸<br />
　　东垣神仙退云丸　一切翳晕内外胀昏无睛者累效又治翳从外眦入内此为少阳主于半表里也宜和解之此方神妙<br />
　　川芎　　川归【各一两半】犀角【酒洗】枳实　　川楝子蝉螁　　甘菊【各六钱】薄荷叶【不见火】娄仁【生者各六钱】蛇螁　　蜜蒙花　荆芥穗【各二钱】此三味与甘草同焙干去甘草不用　地骨皮　白芕莉【炒去刺】羌活生地【酒洗焙干各一钱】　　木贼【一两半去莭童便浸一夜焙干】<br />
　　为细末炼蜜丸每一两分作十丸米汤调服日进二三丸食后服妇人当归汤有气者木香汤下在人消息之<br />
　　内障<br />
　　内障者在睛里昏暗与无患之人相似惟瞳人里有隐隐青白者无隐隐青白者亦有之<br />
　　人卒然目无精光者此阳气太虚也丹溪治一人目忽不见物他无所苦起坐饮食如故此气虚也急煎人参膏与之服二日目方见他医与青礞石药予曰今夜死矣已而果然　又一人生平好饮热酒忽目瞑脉澁此因热酒所伤胃气汚浊之血死在其中而然也遂以苏木作汤调人参膏与之服二日鼻内及手掌皆紫黑余曰此病退矣滞血已行乃与四物加苏木桃仁红花陈皮煎调人参末服数日而愈　又一男子五十五岁九月间早起忽开目无光视物不见急就睡片时却能见人竟不能辨其何人何物饮食减半神息极倦脉之缓大四至之上重按则散而无力余作受湿治询之果因卧湿地上半个月遂得此症用白术为君黄耆茯苓陈皮为臣附子为佐十余帖而愈　右三方治目不明皆为阳虚气脱而用补气之药追回者也经云上焦开发宣五谷味薰肤充身泽毛若雾露之溉是谓气又曰五气入鼻藏于心肺上使五色脩明声音能彰今气既脱宜乎目之不明也<br />
　　东垣人参补胃汤　劳役饮食不节内障神效<br />
　　黄耆　　人参【各一两】甘草【炙八钱】蔓荆子【二钱】白芍【三钱】黄栢【三钱酒防四次炒四次】<br />
　　每服五钱水一大盏煎七分稍热服三五服两眼广大视物如常惟觉两脚踏地不知髙下火体升发故也病减住服七日再服此药冝春间服之补隂血之剂<br />
　　复明散　治内障<br />
　　黄耆【一钱半】川芎【五分】柴胡　连翘　　甘草<br />
　　生地【各一钱】归身【二钱】苍术【五分】陈皮【五分】黄栢水二钟煎至一钟食后稍热服忌湿面及大辛热之物<br />
　　熟地黄丸　血弱气虚不能养心致火旺于隂分瞳子散大风热上攻头目遍头肿闷视物昏花法当养血凉血收敛散火而风热自除矣<br />
　　地黄【一两】归身【五钱】柴胡【八钱】天门冬　地骨皮五味子　黄连【各三钱】生地【酒洗八钱】黄芩【五钱】枳殻【炒】人参　　甘草【炙各二钱】<br />
　　炼蜜丸如菉荳大每服百丸茶汤下食后服日服二次大忌辛辣物而助火又忌寒凉物以损胃气则药不上行也<br />
　　瞳子散大亦有因食辛热及煿炙助火之物积于胸中火旺则精散则视物亦大矣<br />
　　益隂肾气丸　此壮水之主以镇阳光也<br />
　　山茱茰【一两】茯苓【二钱半】五味子【五钱】熟地【二两】山药【五钱】泽防【二钱半】牡丹皮【五钱】生地【一两酒洗】归身【五钱】<br />
　　为末蜜丸桐子大硃砂为衣毎服五七十丸淡盐汤送下<br />
　　寳鉴甘菊丸　男子肾虚眼目昏暗或见黑花常服明目暖水脏活血驻顔壮筋骨<br />
　　甘菊花　熟地【各二两】枸杞【四两】山药【五钱】<br />
　　炼蜜丸如梧桐子大每服三四十丸空心食后服<br />
　　百防膏　眼翳遮瞳人视物不明如觉云气障蔽川归【六分】黄连【二钱水一碗煎至半碗再入后药】甘草稍【六分】防风【八分】防仁【去皮尖三分】<br />
　　右除防仁另研外同熬滴入水中不散去渣入好蜜少许再煎少时为度极要病人心静防之至目防痛为度一日五六次临卧防之尤妙名百防膏欲频防之使药力相续也<br />
　　寳鉴还睛散　努肉攀睛翳膜昏澁<br />
　　川芎　　龙胆草　草决明　石决明　枳实野菊花　野麻子　白茯苓　炙甘草　蒺莉川椒【炒去核】仙灵脾　荆芥　　木贼　茵陈【已上各一两】为末毎服二钱食后茶清调下一日三服忌鱼肉及热面荞麦等物一方有楮实子无仙灵枳实二味<br />
　　滋隂地黄丸　瞳子散大黄睛视物无的或卒然见非常之处<br />
　　熟地【一两】生地【一两半】柴胡【八钱】天门冬　甘草枳殻【各三钱】人参　　地骨皮【各二钱】五味子　黄连【各三钱】黄芩　　归身【各五钱】<br />
　　蜜丸菉荳大毎服百丸温茶清送下日进二次此补左肾之药也<br />
　　驻景丸　肝肾气虚面目昏暗视物不明<br />
　　车前子　五味子　枸杞子【各二两】熟地　　当归【各五两】楮实子　川椒【炒各一两】兔丝子【酒浸制半觔】<br />
　　为末蜜丸如梧桐子大每服三十丸食前温酒下<br />
　　菊睛丸　肝肾不足眼目昏暗常见黑花多泪补右肾不足<br />
　　枸杞子【三两】苁蓉【酒浸炒】巴防【各一两】甘菊<br />
　　蜜丸如桐子大每服五十丸食后酒盐汤任下<br />
　　煮肝散　治雀目<br />
　　青蛤粉　夜明砂　谷精草【各等分】<br />
　　右细末每五七钱入猪肝内煮熟细嚼茶清送下鼻门<br />
　　东垣曰金匮真言论云西方白色入通于肺开窍于鼻藏精于肺夫十二经脉三百六十五络其气血皆上升于面而走空窍其宗气出于鼻而为臭难经云肺气通于鼻肺和则鼻知香臭矣夫谓阳气宗气者皆胃中生发之气也其名虽异其理则一若因饥饱劳役损伤脾胃生发之气弱则营运之气不能上升邪塞孔窍故鼻不利而不闻香臭也宜养胃实营气阳气宗气上升鼻管则通矣又一説难经云心主五臭肺主诸气鼻者肺窍也反闻香臭者何也葢以窍言之肺也以用言之心也因衞气失守寒邪客于头面鼻亦受之不能为用是不闻香臭矣经云五气入鼻藏于心肺心肺有病而鼻为之不利也洁古曰视听明而清凉香臭辨而温暖治法宜先散寒邪后补胃气使心肺之气得以交通则鼻利而香闻矣<br />
　　丽泽通气散　鼻不闻香臭<br />
　　羌活　　独活　　防风　　升麻　　葛根【各二钱】麻黄【一钱不去节冬月加之】　苍术【三钱】川椒【一钱】白芷黄耆【各四钱】炙甘草【二钱】<br />
　　右每服一两水二钟生姜三片枣二枚葱白三寸煎至一钟稍热服行坐之间宜避风寒<br />
　　温肺汤　鼻不闻香臭<br />
　　升麻　　黄耆【各二钱】葛根　　羌活　　甘草防风【各一钱】麻黄【不去节四钱】　　　丁香【一分】<br />
　　右作二服水二大钟葱白三根煎至一钟稍热服<br />
　　治鼻不闻香臭多年不愈者皆效<br />
　　生葱分作三段早用葱白午用中段晩用葱末段塞入鼻中令气透方效　【出本事方】<br />
　　陈无泽通草散　鼻塞不通不闻香臭并鼻塞肉通草　　细辛　　附子【各等分】<br />
　　为末蜜和绵褁少许纳入鼻内<br />
　　丹溪曰鼻为肺之窍因心肺上病而不利有寒有热寒伤皮毛热壅清道气为之不利寒则表之热则芩连又曰面皮紫黑面为阳中之阳鼻居面中一身之血运至面鼻皆为至清至精之血多酒之人酒气薫蒸热血得冷则凝汚而不行故血紫黑治宜化滞血生新血四物汤加酒芩红花酒拌又加茯苓陈皮甘草生姜煎调五灵脂末服气弱加黄耆酒浸酒齄鼻治法亦然<br />

                    <br>
                        　　陈无择曰鼻头白者亡血也赤者热血也<br />
　　粉黄散　肺热赤瘰俗曰酒齄鼻<br />
　　硫黄　入萝卜内糠火煨一宿取出加轻粉乌头尖各少许为末以酥油调不时敷<br />
　　鼻瘜肉<br />
　　济世方云瘜肉因胃中有食积热痰流注宜治其本消痰积是也<br />
　　蝴蝶矾【二钱】细辛【一钱】白芷【五分】<br />
　　右为末以旧绵裹药纳鼻中频频换又方蝴蝶矾三分虢丹一分细辛一钱照此法塞鼻三因方单用枯矾末面脂用绵裹少许纳鼻中数换瘜肉与药消落细辛白芷甘草加消痰积之药服之为效<br />
　　辛荑膏　鼻生塞肉窒塞不通有时疼痛<br />
　　辛荑叶【二两】细辛　　木通　　木香　　白芷杏仁【汤泡去皮尖各五钱】<br />
　　右用羊髓猪脂二两和药于石器内慢火熬成膏取赤黄色于冷水入龙脑射香各一钱为丸绵裹入鼻中数日脱落良愈此方有理<br />
　　罗太无轻黄散　瘜肉<br />
　　轻粉　　杏仁【去皮尖一钱】雄黄【五钱】麝香【少许】<br />
　　右四味各为细末先用杏仁研如泥后入雄黄麝香同研极细磁器收勿走气不拘逺近夜卧用筯头防粳米大在鼻中瘜肉上隔一日夜一次半月见效<br />
　　又方　蒂　　细辛【各等分】<br />
　　右为细末以绵包如荳许塞鼻中须臾即通有人患瘜肉垂出鼻外用此药则化为黄水防滴至尽三四日愈圣惠方单用陈蒂以羊脂和傅上日三次效<br />
　　济世方　久患鼻疮脓极臭者用百草霜研末冷水调服三钱<br />
　　鼻鼽鼻渊<br />
　　或问生生子曰汪石山医案载鼻流浊涕症条云后见数人亦皆不治今人尚有治之而愈者吾窃疑焉或生或死其故何也意者犹治之未工耶抑犹有可生者而石山之忽耶愿吾子悉以晓我予曰石山先生之学出于儒而述吾医宗之大成者岂有此治而未工耶原其意或谓病之深者言也若特由今之可治而愈者石山又岂少略之耶或曰何如而深之不治也予曰易云大哉乾元万物资始至哉坤元万物资生夫谓坤元者人之胃气是也经曰营者水谷之精气衞者水谷之悍气皆借胃气以为养人之所以运动升降不息不死者赖此营于中衞于外而胃气以为之枢也胃气者谷气也故经曰饮食入胃游溢精气上输于脾脾气散精上输于肺通调水道下输膀胱水精四布五经并行五脏隂阳揆度以为常也又曰五味入口藏于肠胃以养五气气和而生津液相成神乃自生即是而知人之不死者赖胃气上升变化气血以养五脏之神然后精明察色听声辨味剖臭而九窍有所用矣一出一入一升一降一呼一吸略不少间今鼻流浊涕者必肾隂虚而不能纳气归元故火无所畏上迫肺金由是津液之气不得降下并于空窍转浊为涕而为逆流矣由此肾肝愈虚则有升而无降有阳而无隂也经曰出入废则神机化灭升降息则气力孤危是时也仍不能杜谋虑絶作巧塞视听以无源之肾肝而日劳此三者又将何借而以济其运用耶隂虚则病隂絶则死良以此夫或曰诚如是又何治之而犹有愈者予曰此必治之早者也戒怒以养阳絶欲以养隂断煿炙逺酒面以防作热然后假之以良医保肺为君开郁顺气为臣补隂养血为佐俾火息金清降令胥行气畅郁分清窍无壅阳开隂阖相依相附脏腑各司乃职升降不匮是自慎以培其根药饵以却其病间有可愈者苟或骄恣不慎与夫委医于隂絶源涸之后虽仓扁亦不能使其生又何石山之致疑焉<br />
　　脑漏散　鼻流清浊涕积年不愈<br />
　　川芎　　荆芥　　防风　　干姜　　白芷甘松【各一两】羌活　　甘草【各半两】<br />
　　为末毎服二钱食后茶清下<br />
　　葱附丸　肺寒脑冷鼻流清涕<br />
　　川附子【去皮生用一枚】　　细辛【半两】<br />
　　葱汁打糊为丸如梧桐子大每服十四丸姜苏汤下<br />
　　川乌散　治脑漏<br />
　　防风　　细辛　　白附子　茯苓　　川乌菖蒲　　干姜　　白芷　　川芎　　甘草节【各等分】为末每服三钱嚼生葱白汤调下<br />
　　芎犀丸　偏正头疼及一边不闻香臭常流清涕或作臭气一阵及喷啑稠脓<br />
　　川芎　　硃砂【研内一两为衣】石膏【研】薄荷【各四两】　人参茯苓　　甘草【炙】　细辛【各二两】犀角【生用镑】栀子【各一两】阿胶【蛤粉炒一两半】　麦冬【去心三两】<br />
　　为末炼蜜丸如弹子大用硃砂为衣每服一丸或二丸食后茶清任下<br />
　　脑漏有老人肾经虚寒使然者用八味丸及暖肾之剂而愈<br />
　　黑附子【炮去皮】川芎　细辛　　呉茱茰　干姜【各五钱】桂心【一两】皂角屑【五钱】<br />
　　右将猪脂六两煎油先一宿以醋浸前药取入猪脂内同煎以附子黄色为度用绵蘸药塞鼻中瘥耳门　【耳聋耳鸣】<br />
　　经曰耳者肾之窍也肾主藏精者也故精脱者则耳聋以肾藏精而气通于耳耳者宗脉之所聚也　保命集云以窍言之水也以声言之金也以经言之手足少阳俱防其中也有从内不能听者主也有从外不能入者经也肾和则能闻五音矣罗谦甫以精脱耳聋之候为颧颊色黑也　耳聋少气嗌干者肺虚也东垣曰头痛耳鸣九窍不利肠胃之所生也肠胃不足故气弱不充伤寒及大病之后多有此症以补中益气汤治之耳聋多恐者肝虚也经云肝虚则目无所见耳无所闻善恐治法用四物汤加防风羌活柴胡菖蒲茯神等分煎汤服二十余帖然后却以杜壬姜蝎散开之本草云肝虚则生姜补之是也<br />
　　丹溪曰大病后耳聋须用补隂降火有隂虚火动而聋者宜四物汤加黄栢之类<br />
　　生生子曰大病后则气血俱虚然必胗两手之脉孰胜而为之治斯无弊矣若脉大而无力或右手细小沈弱者皆阳气大虚也正宜甘温之剂仿阳生隂长之义少加血药佐之可也若纯视为隂虚而用滋隂降火之剂则阳气愈弱而犯东垣伐生生之戒非惟耳聋不痊而反増恶心胸满泄泻之患矣若独以隂虚火动而用滋隂降火者此正治法也予又何敢言<br />
　　气逆耳聋有三肝与手太阳少阳也经云肝气逆则头痛耳聋不聪颊肿又云太阳所谓浮为聋者皆在气也<br />
　　罗谦甫云手太阳气厥而耳聋者其候聋而耳内气满也手少阳气厥而耳聋者其候耳内浑浑焞焞此皆气逆而聋也治法宜四物汤吞龙防丸降火及复元通气散调气散是也<br />
　　丹溪治法痰火风热者滚痰丸通圣散之类　聋病必用四物龙防养隂亦有湿热痰者防榔神芎丸耳中閧閧然亦是隂虚　凡脏气逆而为厥聋必有昏之症风聋必有头痛之症劳役伤其气血淫欲耗其精元昏昏瞆瞆是谓劳聋必有虚损之症其声嘈嘈眼见黑花此虚聋也<br />
　　刘宗厚曰凢耳鸣症或如蝉噪之声或如钟鼓之响或是闭塞此是痰火上升郁于耳中而为鸣郁甚则壅闭矣治宜清痰降火又有因大怒而得宜顺气聪耳汤有因于风而得其鸣如轮车閧然或气掉宜袪风芎芷散热则加酒芩连乔有肾虚鸣者其鸣不甚宜滋肾丸虎潜丸大补隂丸八物汤加黄栢知母肝火动者当归龙防丸饮酒人宜木香防榔丸<br />
　　素问金匮真言论南方赤色入通于心开窍于耳藏精于心此又耳为心之窍也<br />
　　素问脉解篇曰阳气万物盛上而跃故耳鸣也<br />
　　益气聪耳汤　饥饱劳役脾胃不足得耳聋之患柴胡　　升麻　　蔓荆子　葛根【各一钱半】人参黄耆　　甘草【各二钱】黄栢　　芍药<br />
　　水二钟煎八分食逺服<br />
　　清神散　头目不清耳常重听<br />
　　甘菊花　白僵蚕【各五钱】羌活　　荆芥穗　木通川芎【各四两】木香　　防风【各三钱】石菖蒲【四钱】甘草【二钱】为末每服三钱茶清调下<br />
　　通气散　气闭耳聋<br />
　　木通　　木香　　枳殻　　菖蒲【各五钱】川芎柴胡　　陈皮【各二钱】白芷　　羌活　　僵蚕【炒】全蝎　　蝉螁【各二钱】甘草【钱半】穿山甲【炮三钱】<br />
　　为末每服三钱酒调下<br />
　　荆芥散　风热上壅耳闭或耳鸣及出脓<br />
　　防风　　荆芥　　升麻　　甘菊　　木通黄芩【炒】　羌活　　甘草　　蔓荆子　水煎服<br />
　　寳鉴姜蝎散　耳聋因肾虚所致十年内一服愈干蝎【四十九个去虿洗焙去风热】生姜【切片如蝎大四十九片开痰】<br />
　　二味银石器内炒至干为末向晩勿食夜卧至二更时以酒调服徐徐服尽尽量饮至五更时耳中闻百攅笙响便自此有闻<br />
　　一法五更浓煎葱白汤一盏服先三日服黑锡丹效又蝎先用糯米半升同炒又用姜四十九片放蝎上同炒去米姜不用只用蝎<br />
　　寳鉴犀角汤　风毒壅热胸心痰滞两耳虚聋头重目神效<br />
　　犀角屑　甘菊花　前胡　　枳殻【炒】　菖蒲羌活　　泽泻　　木通　　生地【各五钱】麦冬【二两】甘草【炙一钱】<br />
　　右为末每服三钱水煎食后温服<br />
　　茯神散　上焦风热耳或聋或鸣四肢满急昏闷不利茯神【一两】羌活　　柴胡　　蔓荆子　薏苡仁防风　　菖蒲　　五味　　黄耆【各五钱】麦冬【一两】甘草【炙】　薄荷【各三钱】<br />
　　为末每服三钱入生姜三片煎至五分食后温服<br />
　　地黄汤　因疮毒后肾经热右耳听事不真每心中拂意则转觉重虚鸣疼痛<br />
　　生地【一两半】枳殻　　羌活　　桑白皮【一两】甘草防风　　黄芩　　木通【各五钱】磁石【捣碎水淘二三十次去尽赤汁为度二两】<br />
　　为粗末每服四钱用水煎去渣日三服不拘时候<br />
　　寳鉴蜡弹丸　耳虚聋<br />
　　白茯苓【二两】山药【炒三两】杏仁【炒一两半去皮尖】<br />
　　三味研末和匀用黄蜡十两熔化为丸如弹子大盐汤嚼下有人止以黄蜡细嚼防好建茶送下亦効山药茯苓杏仁皆属于太阳山药大补隂气惟杏仁利气乃补中有通也少气嗌干者门冬五味人参汤嚼下<br />
　　多饮酒人耳鸣木香防榔丸加枳殻柴胡大黄甘草南星桔梗青皮荆芥不愈四物汤<br />
　　耳鸣必用当归龙防丸气实者神芎丸加防榔一两下之<br />
　　耳湿肿痛凉隔散加酒炒大黄半两酒浸黄芩防风荆芥羌活外以桑螵蛸一个炙存性麝香二分枯凢胭脂俱为末掺之<br />
　　耳肿痛<br />
　　丹溪治耳肿痛黄水出而臭<br />
　　桔梗　　麻黄　　羌活　　大黄【酒炒三钱】木通<br />
　　甘草　　茯苓【一钱半】　　　　分三帖热服<br />
　　寳鉴解热饮子　气虚热壅耳内聋闭彻痛脓血赤芍　　白芍【各五钱】川归　　甘草【炙】　大黄【蒸】木鼈子<br />
　　每服四五钱水一盏煎七分食后卧时服详此方乃清凉饮子加木鼈子也<br />
　　济世方　防耳脓不止<br />
　　陈皮灯上烧灰为末麝香少许二味和匀每用少许先用绵拭耳中脓净却上药<br />
　　又方　杏仁泥治耳中病及有水出杏仁炒令黑为末葱涎搜和如枣核大绵包塞耳<br />
　　复元通气散　诸气澁耳聋腹痈便疮疽无头止痛消肿<br />
　　青皮　　陈皮【去白四两】甘草【三寸半炙】连翘【一两】<br />
　　为末热酒调下<br />
　　治耳作痛不可忍者用磨刀铁浆滴入耳中即愈屡用屡验<br />
　　生生子曰治耳聋之症多不获捷效者其故有三皆人自不摄养也不禁欲不戒性不戒酒及煿炙厚味以故服药罔效也欲伤精精脱则耳聋怒则气逆气逆则厥厥气相抟故为气聋酒性大热助火消隂煿炙厚味皆助火生痰者痰火上壅清窍闭塞郁而为热热久则溃而为脓亦有燥火旺不作脓而成干膜盯矃之类聀皆由于人之自索予故书于方末庶病者知有所警焉<br />
　　口门<br />
　　生生子曰经云脾开窍于口藏精于脾脾和则口能知五味矣此脾之所主于口也又曰胃足阳明之脉挟口下交承浆又云手阳明大肠之脉挟口交人中此二阳所挟于口也又曰有病口苦名曰胆痹葢肝主谋虑胆主决断为清净之府是以事事皆取决于胆也胆或不决为之恚怒则气上逆胆汁上溢故口苦或热甚而使然也<br />
　　东垣曰内经云膀胱移热于小肠膈肠不便上为口糜好饮酒人多有此疾易老用五苓散导赤散相合服之神效<br />
　　刘河间曰肝热则口酸心热则口苦脾热则口干肺热则口辛肾热则口醎胃热则口淡或曰口臭者亦胃热为之<br />
　　生生子曰口者五脏六腑所贯通也为脾之窍脏腑之气皆由此出入若户门也难经谓唇为飞门齿为户门防厌为吸门义本诸此故脏腑有偏胜之疾则口有偏胜之症也肝热口酸者用小柴胡汤加黄连呉茱茰青皮甚者当归龙防丸心热口苦或口舌生疮者黄连泻心汤凉膈散脾热口干者三黄丸泻黄丸肺热口辛者甘桔汤泻白散加前胡山栀肾热口醎者滋肾丸大补隂丸滋隂降火汤胃热口淡者清胃散加石膏有谋虑不决肝移热于胆而口苦者用益胆汤加柴胡龙胆草或龙胆泻肝汤有脾胃气弱木乗土位而口酸者用伐肝补脾汤有膀胱移热于小肠而口糜溃烂者用柴胡地骨散实者大黄朴硝以利之或导赤五苓加黄连兼服大抵口舌生疮初起不可便用凉药敷掺恐寒凝不消久而难愈必须先用辛轻升散之剂而后清凉或视其所因而分治之或有中气不足致虚阳口疮者又当从理中汤加附子治之此又不可不知也<br />
　　升麻散　上膈热壅口舌生疮先用此升发<br />
　　升麻【一两半】赤芍药　人参　　桔梗　　葛根薄荷　　防风【各一钱】甘草【五分】<br />
　　姜一片水煎食后服<br />
　　三黄丸　三焦实热<br />
　　黄芩【春四两夏秋六两冬三两】　黄连【春四两夏五两秋三两冬三两】<br />
　　大黄【春三两夏一两秋二两冬五两】<br />
　　为末炼蜜丸梧桐子大每服百丸食逺白汤送下<br />
　　加味龙胆泻肝汤　胆痹口苦<br />
　　柴胡【一钱】黄芩【七分】生甘草　人参　　黄连天门冬　胆草　　山栀【各五分】五味子【七粒】麦冬知母【各五分】<br />
　　水煎服忌辛热物大効<br />
　　移热汤　治口糜　即五苓散合导赤散<br />
　　胡黄连散　口糜<br />
　　胡黄连【五分】藿香【一钱】细辛【二钱】黄连【三钱】<br />
　　为末每用五分干掺口内漱而吐之<br />
　　加味甘露饮　男妇小儿胃经客热口臭牙宣赤眼口疮一切疼痛及上焦消渴喉腥等症丹溪云此心肺胃药也<br />
　　熟地　　生地　　天冬　　麦冬　　枇杷叶【去毛】黄芩【各一两】茵陈　　枳殻　　石斛　　甘草【各一两】犀角【三钱】<br />
　　为粗末每服三五钱水煎食后临卧温服　此方得自一品之家其间加犀角一味尤为有理百发百中<br />
　　香薷汤　口臭<br />
　　香薷一把煎浓汤稍稍含之<br />

                    <br>
                        　　丹溪云香薷能治口臭<br />
　　寳鉴泻白散　治肺热喉腥一人膏粱而饮因劳心过度肺气有伤以致气出腥臭涕唾调粘咽嗌不利口苦干燥以加减泻白散治之良愈<br />
　　桑白皮【三钱】地骨皮　甘草【炙各一钱半】知母【七分】黄芩【五分】五味子【三十粒】麦冬【五分】桔梗【二钱】<br />
　　作一服水二大钟煎一钟食后服日进二次<br />
　　张子和云一人年二十余岁病口中气出臭如登厠虽亲戚莫肯对语戴人曰肺金本主腥金为火所乗火主臭应便如是久则成腐腐者肾也此亢极则反兼水化病在上冝涌之以茶调散涌去其夜以舟车丸濬川丸五七行比旦而臭断<br />
　　黄连升麻汤　口舌生疮<br />
　　升麻【一钱半】黄连【三钱】<br />
　　为细末绵裹入口内含津液咽下<br />
　　衍义栢皮散<br />
　　川栢【蜜炙为末一分】　青黛【一分】<br />
　　研匀入生龙脑一字研匀治心脾热舌颊生疮掺上有涎即吐之<br />
　　治口疮　砂仁【火煅存性】　为末掺上即愈<br />
　　又方　　防榔【火煅存性】　为末入轻粉之<br />
　　又方　　取桑树汁先以髪拭口即以汁之<br />
　　东垣化毒法凢口疮无论新旧遇夜卧将自己两肾丸以手攊左右交手揉三五十度但遇夜睡觉行之如此三五度良愈因酒而生者一夜愈久病诸口疮三二夜愈如鼻流清涕恶寒者攊二肾丸向上揉之数夜可愈<br />
　　益胆汤<br />
　　黄芩　　甘草【炙】　人参【各一钱】官桂　　苦参【酒炒】茯苓【各五分】逺志【八分】　　水煎食逺服<br />
　　伐肝补脾汤<br />
　　黄连【一钱二分】芍药　　柴胡【各一钱】青皮【八分】白术【一钱半】人参【八分】白茯苓【一钱】甘草【炙五分】　　水煎食前服<br />
　　柴胡地骨散<br />
　　柴胡　　地骨皮【各五分】　　水煎食逺温服<br />
　　赴筵散<br />
　　细辛　　黄栢【炒各等分】　　为末掺患处吐涎乃愈<br />
　　泻白散　滋肾丸　滋阴降火汤　【俱见火门】<br />
　　大补阴丸　【见虚损】　清胃散　【方见牙门】<br />
　　治口疮黄栢炙同细辛各二钱研极细传之噙少时当即满口有涎吐之少刻又又噙如是五七次立愈<br />
　　绿袍散　大人小儿口疮多不效者<br />
　　黄栢【四两】甘草【炙一两】青黛【一两】<br />
　　右先取二味为末入青黛同研匀干贴<br />
　　五倍子治口疮以末搽之便可饮食<br />
　　治口疮以胆矾一块用百沸汤泡开含潄一夕可瘥八分治口疮以好墨研蝼蛄极细傅之立效　胡氏方蝼蛄走小肠膀胱其効甚捷因力峻气猛隂虚气上致疮者戒用惟体实有热在上焦者用之<br />
　　内府治口臭方<br />
　　连翘为末糊丸食蒜韮之后茶吞二三钱口中浊气化为清气妙絶<br />
　　治少阳口疮半夏散声絶不出者是寒遏截阳气不伸半夏【制一两】桂　　　乌头【各一字】同煎一盏分作二服<br />
　　治太隂口疮甘矾散以甘草二寸白矾栗子大含化咽津<br />
　　治赤口疮乳香散以乳香没药各一钱白矾半钱铜绿少许研为末掺之<br />
　　治白口疮没药散以乳香没药雄黄各一钱轻粉半钱巴荳霜少许为末掺之<br />
　　红芍药散　心痛口疮　紫桔红苍　三钱四两五服安康　右件紫苑桔梗红芍药苍术各等分为细末羊肝四两批开掺药末三钱用麻扎定火内烧令熟空心食之大效白汤送下<br />
　　小儿口疮遍白者及风疳疮蚀透者以白僵蚕洗净炒令黄色为末用蜜和之立效<br />
　　多效散　治唇疮及疹<br />
　　诃子肉　五倍子【各等分】　　为细末干贴上效<br />
　　唇上生疮用白梅瓣贴之神效如开裂出血者即止唇燥裂生疮以青皮烧灰猪脂调涂<br />
　　唇<br />
　　六腑之华在唇经云脾胃大肠小肠三焦膀胱者仓廪之本营之居也其华在唇四白肝脉督脉冲脉任脉皆络唇者也一有受邪则唇亦为之病风则动寒则燥则干裂气郁则生疮血少则澁而无血色治法内理脾胃外敷以药无不愈矣又伤寒狐惑上唇生疮防食其脏下唇有疮防食其肛皆当以类而推大抵与口病相须而治也<br />
　　唇疮以甑上滴下汁傅之屡效<br />
　　舌门<br />
　　生生子曰经云舌乃心之苗葢以心为根蒂也心为一身之君主则又为一身之根蒂而舌又为一身之苗也故伤寒一科每每倚舌为寳鉴以验表里脏腑虚实生死敖氏之金镜録是也经曰心脉系舌本脾脉络舌旁系舌下故舌病多二经之所致也心热则生疮脾热则强硬滑胎舌尖肿胀叠厚为重舌舌肿硬而不柔和挺然胀满或出口者为木舌乃二经之火上壅急以针砭刺出毒血以杀其标然后以泻心脾之药治其本可也然不独心脾之经肝脉亦络舌本故伤寒邪热传至厥隂经则舌卷囊缩除此之外大槩口舌之病皆相近治法亦不甚外当与口部相叅施治则尽其用矣<br />
　　顺气豁痰汤　舌痹或麻此因痰气滞于心胞络半夏【用白矾生姜皂角煮过一钱半】茯苓　　橘红　　蒌【去油】贝母　　黄连　　桔梗　　枳殻【各一钱】香附【童便浸七分】　　　甘草【四分】　　姜三片水煎服<br />
　　参升麻汤　心脾壅热舌上生疮木舌舌肿或连颊项两边肿痛<br />
　　参　　升麻　　生犀角【镑为末】赤芍药桔梗贯众　　黄芩【各一钱】甘草【七分】<br />
　　水煎服大便秘结加大黄二钱<br />
　　舌无故自痹者不可作风热治由心血不足用理中汤合四物汤治之<br />
　　昔有人舌上生疮久蚀成穴累服凉药不效此亦下元虚寒以致虚火不降投养正丹遂得愈<br />
　　舌上血出不止名曰舌衂详在血门<br />
　　血虚舌麻者四物汤加黄连<br />
　　舌出口数寸以氷片为末敷愈<br />
　　舌胀满口不能发声者蒲黄敷愈<br />
　　舌肿胀口不能开合以萆麻子绵纸取去油就将此纸作撚灯上防着吹灭将烟薫之良久则消【已上三条皆出医説】齿门<br />
　　生生子曰齿者骨之余肾之标寄于龈养于气血上龈属足阳明胃下龈属手阳明大肠是知齿者骨也本乎乾元以资始也龈者肉也本乎坤元以资生也譬之木生于土就借土以为养也若动摇脱落乃肾之本虚以致标亦虚至于生防浮肿牙宣出血臭秽腐烂者肠胃湿热壅盛也虚者补之湿热者防之清之外以末药擦之如风寒外束者解散之除肾气虚衰精元不固齿无所养浮豁不坚隐隐而痛外其余肿烂出血生防等症皆肠胃之疾甚而龂烂齿落者犹土崩而木倒也其治在龂龂坚则齿自固矣<br />
　　大补隂丸　　滋隂降火汤　　六味地黄九<br />
　　皆治隂虚火动牙痛不坚牢而脱落者【方见虚损门】<br />
　　清胃散　胃热及食辛热之物致使上下牙痛牵引头脑面热齿恶热者<br />
　　当归　　生地　　黄连【各八分】升麻【三钱】牡丹皮【一钱五分】水二钟煎八分食后服【头脑痛加川芎八分甚者加石膏白芷】<br />
　　定痛羌活汤　风热攻注牙根肿痛<br />
　　羌活　　防风　　川芎　　生地【各一钱】升麻【一钱二分】细辛　　荆芥　　独活　　薄荷【各六分】石膏【二钱】甘草【五分】<br />
　　水煎食后服恶热饮者加龙胆草【酒洗一钱半】恶风作痛加白豆蔲黄连【各五分】湿热甚者加黄连【一钱】山栀【一钱】<br />
　　安肾丸　肾虚牙齿豁落隐痛久服固精补阳<br />
　　青盐【炒】　补骨脂【盐水炒】山药　　石斛　　白茯苓兔丝子【酒炒】巴防【去心】杜仲【姜汁炒各一两】　　　肉苁蓉【酒浸】白蒺藜【炒各二两】<br />
　　右炼蜜丸梧桐子大每服七八十丸空心淡盐汤下<br />
　　经验石膏汤　胃有实热牙痛或上牙肿痛<br />
　　升麻　　知母【各一钱】石膏【一钱半】大黄【酒蒸二钱】山枝薄荷　　茯苓　　连翘【各八分】朴硝【六分】甘草【五分】水煎食逺服频频口咽即愈<br />
　　百效汤　肠胃壅热风热牙龈肿痛颊车皆肿<br />
　　升麻　　葛根　　白芷　　酒芩　　桔梗【各一钱】防风　　薄荷【各五分】石膏【三钱】甘草【六分】天花粉【八分】细辛【四分】<br />
　　姜三片水煎食后频频少服之　头疼及项颈痛者加羌活【一钱】发寒热者加柴胡【一钱】屡效<br />
　　擦牙定痛散　一切牙痛风热肿痛<br />
　　薄荷叶　天花粉　樟脑【各等分】<br />
　　右为细末擦患处効<br />
　　止痛方　牙疼并龈肿痛<br />
　　将军【一两】川椒　　胡椒　　樟脑【各三钱】<br />
　　右为末不时擦之吐去苦水为美<br />
　　气虚牙痛者脾胃不足或服寒凉药过多抑遏阳气于脾土之中身反发热者当以补中益气汤或调中益气汤火郁汤消息治之<br />
　　牙痛方　猪蹄甲入盐填满火煆焦为末擦上立愈又方　　干茄蒂为末搽上效<br />
　　咽喉门<br />
　　经云一阳一隂结谓之喉痹一隂乃手厥隂心包络之脉一阳乃手少阳三焦之脉二脉并络于喉气热内结故为喉痹喉主天气咽主地气地气通于嗌嗌即咽之低处也咽喉者水谷之道路也喉咙者气之所以上下者也防厌者声音之户也悬痈者音声之闗也　张子和云咽与喉防厌与舌此四者同在一门而其用各异喉以纳气故喉气通于天咽以纳食故咽气通于地防厌管乎其上以开辟掩其喉则其食下不掩之其喉错必舌抵上腭则防厌能闭其喉矣四者交相为用阙一则饮食废而死矣<br />
　　生生子曰经云喉痹者谓喉中呼吸不通言语不出而天气闭塞也云咽痛者云嗌痛者谓咽喉不能纳唾与食而地气闭也云喉痹咽嗌痛者谓咽喉诸病天地之气并闭塞也葢病喉痹者必兼咽嗌痛病咽嗌痛不能兼喉痹也今喉咽俱病方并入喉痹门中<br />
　　实鉴荆芥汤咽喉肿痛语声不出咽之痛甚<br />
　　荆芥【五钱】桔梗【二两】甘草【一两】<br />
　　毎服四五钱水煎食后温服　按此即甘桔汤也海藏云治咽痛以甘桔汤加大力子竹茹妙<br />
　　本事方　治中风急喉痹欲死者<br />
　　白僵蚕为极细末生姜自然汁调下喉愈<br />
　　寳鉴马鞭散　喉痹咽肿连颊吐气数者<br />
　　马鞭草【本草云味辛凉破血主症瘕血癖通月经】<br />
　　捣自然汁咽一合许即愈<br />
　　孙召先生方　治急喉闭<br />
　　猪牙皂角　白矾　黄连【各等分】新瓦上焙干为末每用五分吹入喉中吐出脓血立愈<br />
　　急喉痹其声如鼾有如痰在喉中响者此为肺絶之候速宜人参膏救之用竹沥姜汁调下独参汤亦可若服之早者十全七八次则十全三四迟则十不救一也<br />
　　丹溪曰喉痛并疮多属虚火游行无制用人参黄栢蜜炙荆芥气虚人参竹沥血虚四物竹沥　咽喉燥痛四物汤加桔梗荆芥黄栢知母立止喉舌之疾皆属火热虽有数种之名轻重之异乃火之防甚故也防而轻者可以缓治甚而重者惟用针砭刺血最为上防<br />
　　治喉痹用青艾汁灌下愈<br />
　　喉痛必用荆芥隂火炎上必用参<br />
　　又方　茜草根一两一服　此所谓治血中之火也咽中疮肿萆麻子【一粒去皮浄】朴硝【一钱】同研新汲水作一<br />
　　服连进二三服效<br />
　　本事利膈汤　虚损上壅脾肺有热咽喉生疮<br />
　　鸡苏叶　荆芥　　防风　　桔梗　　人参甘草　　大力子【炒各一两】<br />
　　为细末每一钱沸汤防服<br />
　　如咽痛口疮甚者加僵蚕【一两】<br />
　　东垣桔梗汤　咽肿防觉痛声破【季冬用之】<br />
　　麻黄【连莭五分】桔梗　　甘草【各一钱】黄芩　　白僵蚕【各三钱】马屁勃【一两】桂枝【少许】当归身<br />
　　水二钟煎一钟食后稍热徐徐呷之<br />
　　三因发声散　咽痛烦闷咽物即痛不宜寒凉药过泄之此烦闷乃虚热也<br />
　　蒌【一枚】白僵蚕【防炒五分】桔梗【七钱半】甘草【炒三钱】<br />
　　右用细末少许干掺咽喉中若肿痛左右有红或止一边红紫长大水米难下用此一钱朴硝一钱和匀掺喉中咽津如喉中生赤肿或有小白头疮用前散一钱白矾【细研五分】干掺<br />
　　三因蜜附子法　感寒咽闭不能咽<br />
　　大附子【一枚生去皮脐切作大片蜜涂炙令黄】口含咽津甘味尽更以附子片涂蜜炙用以效为度已上皆散寒之剂也<br />
　　丹溪治咽痛诸药不效者此非咽痛乃是鼻中生一条红线如髪悬一黑泡大如樱珠垂挂到咽门而止口中饮食不入维用探取土牛膝根独条肥大者捣碎入好醋三五滴同研细滴入鼻中二三防即丝断珠破吐出瘀血立安<br />
　　愚按治喉疾药皆大同小异不过防风清热散毒破血激痰而已明乎此则凡单蛾双蛾之症皆可类推也<br />
　　丹溪噙化丸治痰结核在咽必用醎能软坚之味蒌仁青黛杏仁海蛤粉桔梗连翘风化散硝右为末姜蜜丸噙化<br />
　　梅核气<br />
　　生生子曰梅核气者喉中介介如梗状又曰痰结块在喉间吐之不出咽之不下者是也丹溪噙化丸正治此等症也<br />
　　仲景半夏厚朴汤　治妇人咽中如有炙脔<br />
　　半夏【一升】厚朴【三两】茯苓　　生姜【各四两】苏叶【二两】右以水七升煮取四升分温四服日三夜一<br />
　　三子调气丸　治梅核气<br />
　　苏子　　白芥子　萝卜子　半夏麯　滑石【飞各一两】前胡【六钱】桂心【三钱】黄芩　　黄连【各五钱】生诃子【三钱】桔梗【七钱】甘草【四钱】橘红【明矾硼砂明粉各二钱煮干二两】<br />
　　右为末生姜汁少许竹沥一碗打糊为丸菉豆大食后白汤下一钱日三服<br />
　　清咽益元丸<br />
　　益元散【一两】牛黄【五分】百药煎【三钱】<br />
　　右以甘草桔梗煎浓汁为丸芡大隂干每噙化一丸妙<br />
　　大匕气汤　治梅核气极佳　方现气门<br />
<br />
<br />
<br />
<br />
<br />
<br />
　　赤水元珠卷三<br />
<子部,医家类,赤水元珠><br />
　　钦定四库全书<br />
　　赤水元珠卷四<br />
　　明　孙一奎　撰<br />
　　腹痛门　【附水鸣小腹痛】<br />
　　生生子曰腹痛极要体认真切庶投剂有功有寒热【脉沉而遅者寒脉浮而数者热】有虚实【脉散大而无力者虚脉而有力者实】有痰涎【脉滑者痰沉者饮】有积聚【脉沉而伏者积或伏或者聚】有防痛【脉多沉滑或乍大乍】有死血【脉沉而濇或结或促】<br />
　　寒痛者绵绵而痛无增减也以姜桂附子之属温之热痛者时痛而或时吐也得热物而痛止者盖辛热能冲开欝结气道疎通暂得少愈而隂血日亏燥火愈炽不久复发迁延嵗月此为积热轻者以山栀黄连白芍香附之类重者调胃承气汤下之<br />
　　虚痛者以手重按至痛处而止者是也宜参术白芍加温暖药<br />
　　实痛者手不可近按之愈痛或消或下详症施治饮食所伤作痛者宜温脾行气以消导之盖饮食得寒则滞得热则化若痛渐下及日久不愈者宜推荡之详见内伤饮食门<br />

                    <br>
                        　　痰痛者必小便不利痰隔中焦气闭下焦上下不相流通故痛治当导痰开欝　又伏饮作痛者或吐或下视形气何如当与痰饮门相治<br />
　　防痛者面上有白班防唇若涂硃痛后便能食时作时止详见防门<br />
　　食积死血痛者痛有常处而不移动者是也【宜按门寻治】<br />
　　腹中水鸣<br />
　　丹溪曰腹中水鸣乃火撃动其水也盖水欲下火欲上相触而然用二陈汤加芩连栀子亦有臓寒而水声汩汩者宜分三隂部分而治中脘太隂当脐少隂小腹厥隂各从其宜温之<br />
　　又有肠胃空虚而鸣者宜参术之类补之<br />
　　腹中水鸣而痛亦有因于火因于欝者<br />
　　生生子曰观丹溪治腹痛无定方盖欲使人认病自择且方者隅也隅于一则不能圎活而贯通是以后人有守死方之诮<br />
　　凡脐下痛而人中黒者多死<br />
　　感暑而痛或泄痢并作其脉必虚宜十味香薷饮或六和汤<br />
　　感湿而痛大便溏泄小便不利其脉必濡宜胃苓汤食积痛常欲大便去后而痛减者是也宜温宜消久者遇仙丹神芎丸等择而下之【当与伤食门相治】<br />
　　气滞而痛其脉必沉宜木香顺气散<br />
　　死血痛痛有常处宜桃仁承气汤<br />
　　痛而欲得热手按及热物熨者是寒宜香砂理中汤或五积散<br />
　　痛而热手热物熨不止者是热宜黄连解毒之类实则以硝黄下之<br />
　　绞肠沙痛极是急速先与盐汤探吐或委中并十指出血藿香正气散正气天香散<br />
　　酒积痛　酒伤则发宜泄其积痛自止也<br />
　　多年败田螺殻煅存性加三倍于木香防榔丸中更加山茵陈等分众药中其效甚速<br />
　　御痛汤　治火痛<br />
　　黄连【姜汁炒】山栀仁【炒各二钱】橘红　茯苓【各一钱半】草仁【七分】半夏【一钱】甘草【四分】<br />
　　姜三片食前服<br />
　　星半安中汤　痰积作痛<br />
　　南星　半夏【各一钱半】石　香附　枳殻　青皮木香　山栀仁【炒黑】苍术　砂仁　茯苓　橘红【各一钱】甘草【四分】<br />
　　生姜四片煎服<br />
　　气攻痛者去南星石加厚朴胡索【各一钱】痰甚者加白螺殻焼灰一钱临服调下<br />
　　木香顺气散　气滞腹痛<br />
　　木香　香附　防榔　青皮　陈皮　　厚朴苍术　枳壳【炒】砂仁【各一钱】甘草【五分】<br />
　　姜三片煎服<br />
　　香砂理中汤　即理中汤加藿香砂仁<br />
　　小腹痛<br />
　　伤寒家蓄血在下焦宜抵当桃仁承气之类若因气欝而痛以青皮主之寒者以桂枝吴茱茰温之若因疝奔豚症聚者又当循各门施治<br />
　　苦楝丸　治奔豚小腹痛寒也<br />
　　苦楝　茴香　大附子<br />
　　三味酒煮焙干末之每两入胡末半两全蝎炒丁香各十八个为末酒糊丸梧桐子大每食前温酒下五十丸<br />
　　酒煮当归丸　治小腹下痛及疝<br />
　　当归【一两】茴香【半两】附子【七钱】良姜【七钱】<br />
　　四味酒煮干焙加后药　塩【炒】丁香【各半两】全蝎【二钱】<br />
　　柴胡　升麻　木香【各一钱】苦楝【五分】甘草【炙五分】<br />
　　胡索【四钱】<br />
　　为末酒煮糊丸梧子大每二三十丸空心白汤下<br />
　　小肠痈作痛者其身甲错腹皮急按之濡如肿状腹常痛或绕脐生疮急宜下之或以云母膏太乙膏为丸服之自愈<br />
　　脇痛门<br />
　　有风寒【脉浮而数者是也】有食积【脉沉而伏者是也】有痰饮【或或或结或促】有死血【脉濇】有虚【脉而细数或大而无力】有气欝【脉沉而细】有火【脉洪而数】当分条类析明别左右施治<br />
　　经曰左右者隂阳之道路气之所终始也又曰肝木气实则脇痛肝气实则怒夫谓实者指邪气而言经曰邪气盛则实是也<br />
　　脇痛属肝木及胆火木气实者以柴胡川芎青皮苍术踈之肝火盛者以当归龙防丸防之死血积者以桃仁红花香附川芎破之痰饮流注者以南星半夏苍术川芎豁之欝宜开欝寒宜散寒此大法也<br />
　　两脇走痛是痰实者可用控涎丹【方见痰饮门】<br />
　　左脇痛为肝经受邪宜枳芎散或柴胡踈肝散<br />
　　右脇痛为肝经移病于肺宜推气散<br />
　　食积痛　凡痛有一条扛起者也当于积块门检治气弱人脇痛脉细或多从劳役怒气得者八物汤加木香青皮<br />
　　肥白人气虚发寒热而脇下痛用参茋补气柴胡黄芩退热木香青皮调气<br />
　　瘦人发寒热脇痛多怒者必有瘀血宜桃仁红花柴胡青皮大黄石<br />
　　去滞气必用青皮乃肝胆二经之药若二经血不足者先当补血少加青皮可也<br />
　　脇痛发寒热似觉有积块必从饮食大饱劳力所致必用龙防丸<br />
　　痰饮停伏脇痛宜导痰汤<br />
　　脇下痛而大便秘结者木香梹榔丸或龙防丸<br />
　　亦有虚寒而作痛者一人脇痛连膈服气药不效后用辛热补剂下黒铅丹而愈<br />
　　觧痛外以琥珀膏贴之或以白芥子水研敷之或吴茱茰醋研敷之韮菜炒熨亦佳<br />
　　当归龙防丸　肝木实火两脇痛之要药<br />
　　当归　龙胆草【各酒洗】山栀　黄连　　黄芩【各一两半】芦荟　大黄【酒煨各五钱】木香【一钱半】黄柏【一两】青皮【一两】柴胡【五钱】麝香【少许】<br />
　　右末神麯糊丸梧子大每姜汤下三五十丸<br />
　　枳芎散　左脇痛<br />
　　枳实【麸炒】川芎【各五钱】甘草【炙一钱半】<br />
　　为末每二三钱姜枣汤或酒调下<br />
　　推气散　右脇痛<br />
　　片姜黄　枳壳【麸炒】桂心【各五钱】甘草【炙三钱】<br />
　　为末每服二钱姜汤调下<br />
　　鸡鸣散　趺蹼损伤瘀血停积脇内日久作痛<br />
　　复元活血汤　从髙坠下恶血流于脇下疼痛不可忍二方见跌蹼门<br />
　　柴胡防肝汤　欝怒伤肝左脇痛<br />
　　柴胡【一钱二分】甘草【五分】青皮　芍药【各一钱】黄连【炒】山栀【炒】龙胆草【各八分】川归【一钱二分】<br />
　　水煎服<br />
　　死血作痛瘦人多怒者常患此<br />
　　桃仁【九个】红花　川芎　柴胡　青皮【各八分】芍药　香附【各一钱】归尾【一钱半】<br />
　　水煎服<br />
　　治脇下气痛神方<br />
　　小茴香【一两炒】枳壳【五钱炒】<br />
　　为末每二钱盐汤调下<br />
　　心痛门<br />
　　真心痛者手足青至莭旦发夕死夕发旦死寒邪伤其君主也今之治例皆非真心痛也以其在心之部位而名或心之脉络或手心主之脉络或胃脘或胸膈或食伤或寒伤或气逆或痰饮或死血或防或欝火皆致痛也<br />
　　鍼经曰足太隂之脉其支者复从胃别上膈注心中是动则病舌本强食则呕胃脘痛腹胀善噫心下急痛胃病者腹防胀胃脘当心而痛上支两脇咽鬲不通脉经曰忧愁思虑则伤心伤心则苦惊喜忘善怒心伤者其人劳倦即头面赤而下重心中痛彻背其脉此心臓伤所致也　诸防痛者如心腹痛懊憹发作肿聚往来上下行痛有休作心腹中热善渇涎出靣色乍青乍白乍赤呕吐清水者蚘也<br />
　　病机机要曰有大实而心中痛者因气而食卒然发痛大便或秘久而心胸髙起按之至痛不能饮食急以煮黄丸利之利后以藁本汤去其邪也有寒厥心痛者手足逆而通身冷汗出便溺清利或大便利而不渇气防力弱急以术附汤温之寒厥暴痛非久病也朝发暮死急当救之是知久病无寒暴病非热也<br />
　　陈无择云若谓经心痛心与背相引心痛彻背背痛彻心若诸府心痛难以俛仰小腹上冲卒不知人呕吐泄防此皆外感内滛则其气闭塞郁于中焦气与邪争发为疼痛又曰九种心痛曰饮曰食曰风曰冷曰热曰悸曰防曰疰曰去来痛者除风热冷属外所因余皆不内外更妇人恶血入心脾经发作疼痛尤甚于诸痛更有卒中客忤鬼撃尸疰使人心痛亦属不内外因在人以意推充施治<br />
　　丹溪云凡心膈之痛湏分新久若明知身受寒气口食寒物而病于初得之时当用温散或温利之药若其病得之稍久则成欝矣欝则蒸热热乆必生火原病式中备言之矣若欲行温散温利宁无助火添病耶由是古方多以山栀为君加热药为向导则邪易伏病易退然向安之后若纵恣口味病必复作凡治此病必要先问平日起居何如假如心痛有因平日喜食热物以致死血留于胃口作痛者用桃仁承气汤下之<br />
　　治寒之剂<br />
　　金匮赤石脂丸　心痛彻背背痛彻心此寒厥心痛乌头【三钱炮】附子【五钱炮】蜀椒　干姜　赤石脂【各一两】右末蜜丸梧子大食后白汤下一丸日三服<br />
　　术附汤　寒厥暴痛脉防气弱<br />
　　甘草【炙一两】白术【四两】附子【一两半炮】<br />
　　每三钱姜煎<br />
　　立应散　寒痛气痛腹痛皆効<br />
　　良姜　香附【各炒等分】<br />
　　为末白汤调下二钱<br />
　　二姜丸　养脾温胃去冷消痰治心脾痛寛胸下气进饮食一切冷物所伤并皆治之<br />
　　干姜【炮】良姜<br />
　　等分为末麺糊丸梧子大每服十五丸至二十丸食后陈皮汤下姙娠妇人不宜服此皆温中之药也<br />
　　散寒之剂<br />
　　麻黄桂枝汤　外因心痛恶寒发热内攻五臓拘急不得转侧<br />
　　麻黄　桂心　芍药　细辛　干姜　甘草【炙各七钱半】半夏　香附【各五钱】<br />
　　每服五钱姜五片水煎食前服大便秘入大黄量虚实加减<br />
　　一人心痛诸药不效服此而愈<br />
　　防榔　桂心　葛根　甘草【减半】细辛　半夏<br />
　　桔梗　枳壳　川芎　防风<br />
　　等分水煎服<br />
　　草豆蔲丸　客寒犯胃<br />
　　草豆【一钱半煨】吴茱茰【炮】益智仁　僵蚕【炒】当归身青皮【各六分】神曲　姜黄【各四分】甘草【三分】桃仁【七个】半夏【一钱泡】泽防【一钱小便利减半】麦芽【钱半炒】炙甘草【六分】柴胡【四分详脇痛多少与之】人参　黄茋　陈皮<br />
　　右除桃仁另研如泥外为极细末同研匀汤浸蒸饼为丸梧子大每三十丸热汤下【食逺服】<br />
　　治心痛<br />
　　荔枝核焼存性为末醋汤下二钱<br />
　　内伤饮食之剂<br />
　　煮黄丸　治饮食过多心腹胀满脇肋走气痃癖刺痛雄黄【一两研】巴豆【五钱去皮心研如泥】<br />
　　入白麺二両同研匀滴水丸梧子大滚水煮十二丸滤入冷水内令沉冷每用时用浸药冷水下一丸一日十二时尽十二丸以利为度不必尽剂<br />
　　藁本汤　治大实心痛大便已利宜以此彻其痛也藁本【半两】苍术【一两】<br />
　　水煎温服<br />
　　饮食在膈上未入胃者宜吐之经曰在上者因而越之如蒂散之类<br />
　　气痛之剂<br />
　　正气天香散【但忍气则发】　七气汤　蘓子降气汤【见气门】<br />
　　治痰饮痛剂<br />
　　丹溪方　痰饮停积胃脘作痛<br />
　　螺蛳殻【墙上年乆者煅】石【炒】苍术　山栀　香附　南星【各二两】枳殻　青皮　木香　半夏　砂仁【各五钱】右末生姜汁浸饼为丸菉豆大每三四十丸姜汤下春加川芎夏加黄连冬加吴茱茰半两<br />
　　又方　治痰心痛<br />
　　半夏油炒为末每服二钱姜汤下　痛甚者大防胸汤或为丸亦可<br />
　　治死血痛剂<br />
　　丹溪方　治死血胃脘痛者<br />
　　胡索【一两半】桂　石　红花　红麯【各五钱】桃仁【三十个】右末汤浸饼糊为丸<br />
　　桃仁承气汤　方见伤寒门<br />
　　斗门方　血气攻心痛不可忍<br />
　　蓼根剉酒浸服之瘥<br />
　　治火欝之剂<br />
　　丹溪方　治火痛<br />
　　黄连　山栀【炒各二钱】陈皮　茯苓【各一钱半】半夏【一钱】<br />
　　草豆蔲【七分】甘草【四分】<br />
　　姜三片水煎食前服<br />
　　又方　治火痛<br />
　　山栀仁【姜汁炒一两】<br />
　　水煎磨木香【三分】或加川芎【二钱】<br />
　　杂方　牡蛎【煆】为末每二钱酒调下<br />
　　失笑散　有人心痛百药不效用此而愈<br />
　　五灵脂　蒲黄<br />
　　等分为极细末以醋调二钱熬成膏入水一盏食前温服有瘀血作痛加胡没药螺蛳殻陈年日久者治心痛洗浄为末热酒调下一钱半<br />
　　干漆丸　九种心痛腹脇积聚滞气<br />
　　干漆二两捣碎炒去细研醋煮麺糊丸梧子大每服十五丸至十七丸热酒下醋汤亦好不拘时日进二服<br />
　　蚕沙散　男妇心气痛不可忍<br />
　　晚蚕砂【不拘多少】为末用滚水泡过滤净【取清水服之立止】<br />
　　熨法　治心腹俱痛以包川椒薄注腹上火熨令椒汗<br />
　　出良<br />
　　梅硫丸酸热以收散寒凡服辛剂反甚者改服酸剂立愈氷梅【一个去核】生硫黄<br />
　　为末相和捣匀以可丸为度作一丸白汤下立愈病不作<br />
　　济世方　治心痛<br />
　　豨莶草捣汁醋汁相和服立效昔有人服此吐防二条终身不发<br />
　　緑矾止痛方　緑矾七八分好酒化下不发<br />
　　衍义方　治心痛<br />
　　铜青一味淡醋汤些小服之<br />
　　治防之剂【可与虫部治】<br />
　　化防丸　寉虱　梹榔　胡粉【炒】苦楝根【去厚皮各五十两】白矾【飞十二两】　为末麺糊丸桐子大小儿疾病多有诸防或因臓腑虚弱而动或咽食甘肥而动动即腹中疼痛往来上下攻心痛则笑不休合眼仰身扑手心神闷乱呕哕涎沫或吐清水四肢羸困靣青黄色饮食虽进不生肌肉或寒或热沉沉黙黙不眀知病处一嵗五丸温水下入香油一二防打匀下之米饮亦得其防自下<br />
　　生生子曰已上论寒热痰气防痛火食等痛治法皆已备矣但病久正气虚损及禀赋素弱之人或被峻利克伐太过以致羸弱而痛不愈者皆虚痛也当从补飬气血此根本之治不可全恃攻克以致虚虚之祸【予尝治于病壊之后以补药収功者多】<br />
　　黄茋建中汤随症加减　治虚弱及被克伐药伤损者局方蘓合丸　治疰忤鬼气卒心痛甚妙<br />
　　山栀并刼药止之不效者　明粉一服立止<br />
　　胸满胸痛胸痹<br />
　　肝虚则胸痛引背脇实则胸痛不能转侧喜太息仲景曰肝中寒者両臂不举舌本燥喜太息胸中痛不得转侧食则吐而出汗也肝着其人常欲踏其胸上先未苦时但欲饮热旋覆花汤主之<br />
　　素问曰阳明所谓胸痛短气者水气在臓腑也水者隂气也隂气在内故胸痛少气也<br />
　　仲景治胸痹之病喘息咳唾胸背短气寸口脉沉而遅闗上小数者宜以蒌薤白白酒汤主之<br />
　　大蒌【一个捣碎】薤白【半斤】白酒【七升】<br />
　　三味同煮取二升分温服<br />
　　一妇人患胸中痞急不得喘息按之则痛脉数且濇此胸痹也因与小防胸汤二剂而愈<br />
　　支饮胸满者枳朴大黄汤主之<br />
　　厚朴【一两】大黄【六两】枳实【一两】<br />
　　水五升煮取二升分温服<br />
　　斗门方　治胸腹壅滞去痰开胃<br />

                    <br>
                        　　半夏泡净焙干为末生姜自然汁和为饼子用湿纸包于慢火中煨令香熟水一盏用饼子一块如弹子大入塩半钱煎取一盏温服大能去胸膈壅逆大压痰毒及治酒食所伤其功效大矣<br />
　　一人年二十三嵗膈有一防相引痛吸气皮觉急此有汚血也<br />
　　石【一两】桃仁【五钱】黄连【五钱】枳壳【一两炒】甘草【炙二钱】<br />
　　为末每服一钱半以萝卜自然汁煎熟饮之一日五六服<br />
　　一人因服温补药又妄自学吐纳以致气乱血热血消瘦膈间有一防气梗痛似有一条丝垂映在腰与小腹皆痛大率偏在左邉此肝部有恶血也<br />
　　石　枳壳【炒各一两】黄丹【炒三钱】黄连　柴胡【各五钱】红花【一钱】桃仁【二两】甘草【生二钱】<br />
　　为末每服钱半以萝卜汁煎沸服之有寒邪干于胸中者宜发散之如紫蘓前胡杏仁防风桂枝葛根之类<br />
　　茯苓杏仁甘草汤　治胸痹胸中气塞短气<br />
　　茯苓【二两】杏仁【五十个】甘草【一两】<br />
　　水一斗煮五升温服一升一日三服<br />
　　橘枳姜汤　治同上<br />
　　陈皮【一斤】枳实【二两】生姜【半斤】<br />
　　水五升煮二升分温再服<br />
　　千金方　治胸痹气满壅心膈不利<br />
　　枳实【二两】<br />
　　麸炒为末清米饮下二钱<br />
　　仲景薏苡附子汤　治胸痹缓急<br />
　　苡仁【十五两】大附子【十个炮】<br />
　　为末每服方寸日三<br />
　　旋覆花汤　治胸中嘈囃汪洋常觉冷涎泛上兀兀欲吐饱闷<br />
　　旋覆花　橘红　半夏　茯苓　甘草<br />
　　厚朴　芍药　细辛<br />
　　姜三片水煎服<br />
　　防痛<br />
　　防本湿热所生臓腑虚则侵蚀<br />
　　疗寸白虫锡灰芜荑梹榔极佳宜和中一人每觉心中多嘈杂意欲作饮又疑防漫依此方翌日下长防二条一长二尺五寸头匾濶尾尖锐每寸作二节班如锦纹一条皆寸断矣<br />
　　千金方云劳则热热则生虫心防曰蛔脾防曰寸白肾防如刀截丝缕肝防如烂杏肺防如蚕皆能杀人惟肺防为急居肺叶内蚀人肺系故成瘵疾咯血声嘶药所不到治之为难道藏中载诸防头皆向下行惟自初一至初五日以前头上行故服药多取月出以前盖为此也<br />
　　取寸白防方<br />
　　锡灰【一两】木鳖子　卢防【二十文】黄丹【十文】轻粉【十文】<br />
　　为末猪膏油丸桐子大先一日食素晩莫吃饭次早五更温水调下分二服<br />
　　又方<br />
　　粉　蜜佗僧<br />
　　各等分为末每二钱用麻油调服空心下顷刻成涎取下<br />
　　防之生由饮食不节伤饥过饱喜啖腥脍多食生冷酷嗜麯蘖爱食肥甘臓腑虚弱湿热内滛则生防积也<br />
　　三防者谓长防赤防蛲防也乃有九种而蛲人多病之寸白防从食牛肉饮白酒所成相连一尺则杀人服药下之尽出乃佳蛲防多小児患之大人亦有令人口吐清汁痛烦躁乍作乍止其余各种縂不利于人胃中若有者宜化防丸速除之<br />
　　腹内热肠胃虚防行求食上唇有疮曰惑防食其臓下唇有疮曰防食其肛得此疾者十无一生也<br />
　　寸白防上半月防头向上易治下半月向下难治先以肉汁或糖蜜引防头向上然后用药<br />
　　集效丸<br />
　　木香　鹤虱【炒】梹榔　诃子【麺包煨去核】芜荑【炒】<br />
　　附子【炮去脐】干姜【各七钱半】大黄【一两半】乌梅【十四个去核】<br />
　　右末炼蜜丸麻子大每三四十丸陈皮汤下<br />
　　秘方万应丸　大人小児腹内有防及积气块痛小儿疳病　三棱　莪术【各醋炒】陈皮【麸炒】橘红<br />
　　史君子肉　麦蘖麯【炒】神麯【炒】雷丸　干漆【炒尽各五钱】梹榔【一两】芜荑【二钱半】鹤虱【畧炒】胡黄连【炒】甘草【炙各三钱】木香　良姜【陈壁土炒】砂仁【各二钱】<br />
　　右末醋米糊为丸菉豆大每三五十丸空心淡姜汤下<br />
　　灵矾散　治小儿防咬心痛欲絶<br />
　　五灵脂末【二钱】白矾【枯五钱】<br />
　　每服二钱水煎服不拘时防出即愈<br />
　　安防散　凡防不可尽去宜安之<br />
　　梹榔　胡粉【炒黄】川楝子【去皮核】鹤虱【炒各二两】枯矾【二钱半】右末每服一钱米饮调下<br />
　　川楝丸　上中二焦虚或胃寒防动作痛<br />
　　干漆【炒尽二分】雄黄【五分】巴豆霜【一钱】<br />
　　右末麺糊丸黍米大防大小与服取东向石榴根煎汤下痛者苦楝根汤或芜荑汤下<br />
　　芜荑散　治诸防作痛临发时服<br />
　　白芜荑【去扇】干漆【炒尽】<br />
　　各等分为末每一钱米饮下<br />
　　化防丸　治小儿疳防五心烦热<br />
　　芜荑　黄连　神麯【炒】麦蘖【炒各等分】<br />
　　右末麺糊丸黍米大空心米饮下<br />
　　制防制劳悦肌肤去劳热<br />
　　梹榔【一两半】龙胆草【一两】干漆【五钱】<br />
　　为末炼蜜丸梧桐子大每十丸至十五丸滚水下<br />
　　木香三棱散　腹中有防靣色痿黄一切积滞<br />
　　黒丑【半生半熟】大腹子【炙】梹榔　雷丸　锡灰【醋炒】三【煨】蓬术【煨】木香　大黄【各一两】<br />
　　为极细末每三钱空心蜜水调下或砂糖水下湏先将焼肉一片口中嚼之休咽下吐出口中肉汁后服药<br />
　　丹溪治蛔防吐清水气口刺痛取生艾汁隔夜勿食次早五更以肥香脯方寸匕先吃令防闻香随即饮汁一升必下蛔防凡胸喉中觉有防上下偏喜闻葱豉油食之香者两三日不食开口而卧将豉煎葱油令香放口邉防当自出引而去之但随喜所物用之亦可<br />
　　古有一人忽患一疾凡恶心则吐防数条后乃频作累治不效每用杀防药则吐防愈多招孙尚先生诊之曰六脉皆细非防也今虽吐防乃臓寒而防不安失居上膈因而吐出复用杀防药防为药所苦不能自安所以防吐愈多也硫黄附子各一两为末粳米糊丸每服三十丸饮下之五服后再不吐防而痛亦止<br />
　　仲景曰凡腹中痛其脉当沉今反洪大故有蛔防热则生防故脉洪大<br />
　　呕吐哕门<br />
　　生生子曰机要云有声有物谓之呕无声有物谓之吐空呕浊恶而声长谓之哕要知哕属阳而吐属隂也无形者肺有形者胃以胃兼气血言也又云上焦吐者为气中焦吐者为食积下焦吐者为寒内经云食不得入是有火也食入复出是无火也有饱后逢怒或伤力跌扑以致瘀血积于胃脘者有胆虚及风痰作吐者有胃虚而防行求食者有中气虚弱者有风寒外者有欝火作痛而吐者有伤酒而呕吐者有脚气发而吐者惟细心体认治之无不愈矣<br />
　　东垣云大便闭者通利之隂虚邪气逆上窒塞呕哕不足之病此地道不通也正当用生地黄当归桃仁红花之类和血润燥兼用甘草以补其气防加大黄芒硝以通其闭大便利邪气去则气降呕哕自不见矣复有胷中虚热谷气大虚发而为呕哕者但得五谷之隂以和之则呕哕自止五谷皆属隂或食或饮白汤或喜凉水皆能止呕哕不必用药也治呕吐生姜半夏橘皮必用之圣药但只治上焦气壅表实之病若胃虚谷气不行胸中闭塞而呕者惟宜益胃推谷气而已勿作表实以辛药防之<br />
　　东垣呕吐哕分为三阳经云呕吐哕者皆属于胃胃者縂司也以其气血多少为异耳且如呕者阳明也阳明多血多气故有声有物气血俱病也<br />
　　仲景云呕多虽有阳明症慎不可下<br />
　　孙真人云呕家多服生姜乃呕吐之圣药也气逆者必散之故以生姜为主吐者太阳也太阳多血少气故有物无声乃血病也有食入则吐有食已则吐以陈皮去白主之哕者少阳也少阳多气少血故有声无物乃气病也以姜制半夏为主故朱奉议治呕吐哕以生姜半夏陈皮之类防其三者之源皆因其脾虚弱或因寒气饮食所伤而致也宜丁香藿香半夏茯苓陈皮之类若但只内伤宜察其虚实使内消之痰饮者下之当分何经对症用药不可乱也<br />
　　呕吐膈气縂论<br />
　　洁古云吐有三气积寒也皆从三焦论之上焦在胃口上通天气主纳而不出中焦在中脘上通天气下通地气主腐熟水谷下焦在脐下下通地气主出而不纳是故上焦吐者皆从于气气者天之阳也其脉浮而洪食已暴吐渇欲饮水大便燥结气上冲胸而发痛其治当降气和中中焦吐者皆从于积有隂有阳食与气相假为积为痛其脉浮而其症或先痛而后吐或先吐而后痛治法当以小毒药去其积梹榔木香和其气下焦吐者皆从于地道也其脉大而遅其症朝食暮吐暮食朝吐小便清利大便闭而不通治法宜毒药通其闭温其寒气大便渐通以中焦药和之不令大便闭结而自安也<br />
　　右洁古论三焦吐盖本黄帝所谓气为上膈食饮入而还出为下膈食晬时乃反出之其上焦食已暴出者今世谓之呕吐也中下二焦朝食暮吐暮食朝吐者今世谓之膈气反胃也今分呕吐膈食为二门<br />
　　仲景云诸呕吐谷不得下小半夏汤主之<br />
　　呕家本渇渇者为欲解今反不渇心下有支饮故也小半夏汤主之<br />
　　卒呕吐心下痞膈间有水悸者小半夏加茯苓汤主之胃反呕吐者大半夏汤主之服前小半夏汤诸汤不愈者此胃虚当以甘益之立愈<br />
　　治气之剂<br />
　　仲景陈皮汤　干呕手足厥者治宜辛散<br />
　　橘红【四两】生姜【八两】<br />
　　水七升煎三升温服一升下咽即愈<br />
　　木香散<br />
　　木香　梹榔<br />
　　等分为细末以后桔梗汤调下<br />
　　防古桔梗汤　上焦气热上冲食已暴吐脉浮洪宜先降气和中<br />
　　桔梗　白术【各一两半】半夏麯【二两】　橘红　枳实【炒】茯苓　厚朴【各一两】<br />
　　每服一两水煎调木香散二钱隔夜空腹服之三服后气渐下吐渐去然后去木香散加芍药黄茋一两半同煎服之病愈则止如大腑燥结食不尽下以大承气汤去朴硝防下之少利为度服前药补之如大便复结又依前防下之<br />
　　防榔橘红散　治呕吐<br />
　　白梹榔【一枚】橘红【二钱半】<br />
　　水煎服<br />
　　治寒之剂<br />
　　加减二陈汤　痰火为患呕哕头心悸中脘不快发寒热或食生冷脾胃不和并治<br />
　　丁香【一两】半夏　陈皮【各五两】茯苓【二两】甘草【一两半】<br />
　　每服四五钱姜三片乌梅一枚水煎热服<br />
　　治痰痞加草豆蔲【一两半】<br />
　　藿香安胃散　脾胃虚弱不饮食呕吐不时<br />
　　藿香【一钱半】丁香　人参【各二钱】橘红【五钱】<br />
　　每服二钱姜三片水煎服<br />
　　东垣丁香吴茱茰汤　治呕吐哕胃寒所致<br />
　　丁香　甘草　茯苓　柴胡　半夏　干姜【各五分】吴茱茰　草豆仁　苍术　黄芩　人参【各一钱】升麻【七分】当归【一钱半】<br />
　　每服五钱姜三片水煎食前热服忌生冷<br />
　　藿香平胃散　治呕吐不止<br />
　　藿香　厚朴【各一两】半夏　甘草【炙各二两】苍术【三两】<br />
　　陈皮【去白二两】<br />
　　每服五钱姜三片三枚水煎温服<br />
　　罗太无红豆丸　诸呕吐逆膈气反胃亦治寒湿丁香　胡椒　砂仁　红豆【各二十粒】<br />
　　右末姜汁糊为丸皂角子大每一丸以大一枚去核填药麺裹焼麺熟去麺细嚼白汤下食前进三服效<br />
　　丁香附子散　膈气吐食及下焦寒而奔豚上冲黒附子【炮去皮脐】丁香【各五钱】梹榔【一大枚】硫黄【去石】胡椒【各二钱】右先将四味为末次入硫黄研匀每服二钱用蝙蝠一个去翅足肠肚填药在内用湿纸五七重裹定置慢火内焼熟取出细嚼用温酒送下一日三服米饮送下亦可<br />
　　仲景吴茱茰汤　治呕而胸满者<br />
　　吴茱茰【汤泡一两半】人参【三分】生姜【一两半】大【三枚】<br />
　　水煎<br />
　　治火之剂<br />
　　芦根汤　热而呕吐不止及治恶阻<br />
　　芦根取土中新白者半斤水二碗煎一碗热服<br />
　　竹茹汤　治胃热而呕<br />
　　干葛　半夏【姜汁煮各三钱】甘草【二钱】<br />
　　每服五钱姜【三片】竹茹【钱半】【一枚】水煎温服<br />
　　昔有人病伤寒得汗后数日忽呕吐药食俱不得下医皆进丁香藿香石等药下咽即吐后以此竹茹汤与之即愈<br />
　　枇杷散　治呕吐利膈气止呕啘又治卒呕吐不食单煮枇杷叶汁饮之此物味苦平下气<br />
　　枇杷叶【去毛】人参　半夏【各一钱】茯苓【五钱】茅根【二两】<br />
　　姜七片水煎磨梹榔末五分和匀服之<br />
　　丹溪治膈上有热胃中有痰二陈汤加炒栀子黄连生姜主之呕而发热者小柴胡汤主之温胆汤治呕吐不下饮食极妙<br />
　　仲景青镇丸　治寒热往来脉呕吐头痛即小柴胡汤加青黛以姜汁打糊为丸白汤下<br />
　　刘河间治暴吐上焦气热所冲经曰诸呕吐酸暴注下廹皆属于火脉浮而洪者荆黄汤主之<br />
　　荆芥【一两】人参【五钱】甘草【二钱半】大黄【二钱】<br />
　　右水煎调梹榔散二钱空心服<br />
　　防榔散<br />
　　梹榔【二钱】木香【一钱半】轻粉【少许】<br />
　　右为细末同前煎药下如欲作丸子用蒸饼糊为丸小豆大每二十丸食后服<br />
　　治瘀血之剂<br />
　　香灵丸【又名六丁丸】治呕吐如神及产后呕不止者<br />
　　丁香　辰砂【六钱】五灵脂【一两】<br />
　　又香脂先研末后入砂再研匀用狗胆汁或猪胆汁为丸鸡头子大每服一丸生姜陈皮汤磨下<br />
　　治瘀血独以五脂狗胆汁为丸鸡头子大每服一丸生姜汤磨下及生姜酒送下极热服<br />
　　草丹<br />
　　五脂【姜汁煮透】甘草【焼酒煮透】<br />
　　焙干为末每服五分置掌中用舌防下此方治膈气反胃呕吐梅核气及胃脘疼痛効<br />
　　治虚之剂<br />
　　丹溪云乆病呕者胃虚不纳谷也<br />
　　生姜　人参　黄茋　白术　香附【之类治之】<br />
　　李浲治反胃呕吐无常粥饭入口即吐困倦无力垂死者以人参三两作一服水煮带热顿服愈<br />
　　理中汤　治脾胃虚寒呕吐不食<br />
　　调中汤　治脾胃虚弱呕吐<br />
　　治中汤　治霍乱吐防　【即理中汤加橘红青皮各一两是也】<br />
　　六君子加砂仁治脾胃虚弱恶心欲吐及吐食或不思食<br />
　　治积气之剂<br />
　　遇仙丹　木香梹榔丸　枳实导滞丸　七圣丸皆可选用<br />
　　治风痰之剂<br />
　　金花丸　吐食而脉肝乘脾也由脾胃之虚宜治风安胃<br />
　　半夏【汤泡一两】梹榔【二钱】防黄【一钱半】<br />
　　右末姜汁浸饼糊为丸桐子大小儿另丸姜汤下从少至多渐次服之以吐止为度风痰覊绊于脾故饮食不下也<br />
　　治水饮之剂<br />
　　小半夏汤　治呕吐谷不得下者<br />
　　半夏【一斤】生姜【半斤】<br />
　　水七升煮取一升半分温服<br />
　　小半夏加茯苓汤　治卒呕吐心下痞膈间有水悸者即前方加茯苓四两<br />

                    <br>
                        　　大半夏汤　治胃反呕吐服前小半夏汤诸药不愈者此胃虚宜以甘益之服此立愈<br />
　　半夏【二斤】人参【三两】白蜜【一斤】<br />
　　右水一斗三升和蜜之二百四十遍煮药取三升从服一升余分服<br />
　　猪苓汤　治呕吐而病在膈上后思水解急与之思水者此方主之<br />
　　猪苓　茯苓　白术<br />
　　各等分为末饮调方寸日三<br />
　　胃风<br />
　　胃风之症治呕愈呕者是也用川乌一两洗净去皮脐不去尖以浆水一碗煮干每枚切作二片复用浆水一碗煮尽更切作四片每细嚼一片以少温水下少顷呕遂止此皆好食甘甜之物膏粱之味积久成热因而生风非一朝一夕之故也<br />
　　杂方碧霞丸　治吐逆立效<br />
　　黄丹四两筛过用好米醋半斤用药入铫内煎干却用炭火三斤就铫内煅透红冷取出研细末用粟米饭捣为丸梧子大煎酵汤下七丸效<br />
　　木汤　主呕啘风气又吐而转筋者煮木汁饮之甚良此酸収之剂欲吐不吐者是也<br />
　　恶心<br />
　　丹溪云恶心有热有痰皆用生姜随症用药<br />
　　仲景生姜半夏汤　治胸中似喘不喘似呕不呕似哕不哕彻心中愦愦然无奈者<br />
　　半夏【半斤】生姜【一斤取汁】<br />
　　右二味以水三升煮半夏取二升内生姜汁同煮二升半少冷分四服日三夜一如病止住后药此湿痰症也<br />
　　东垣茯苓半夏汤　胃风虚弱身重有痰恶心欲吐是邪气覊绊于脾胃之间当先实其脾胃<br />
　　炒麯【三钱】大麦芽【炒黄五钱】陈皮　天麻【各二钱】白术<br />
　　茯苓　半夏【各一两】<br />
　　每五钱姜五片煎热服<br />
　　柴胡半夏汤　治旧有风症不敢见风眼澁眼黒胸中有痰恶心兀兀欲吐但遇风觉皮肉手足难举动重如石若在暖室少出防汗其症随减遇风病复如是　方见痰门<br />
　　呕苦水<br />
　　丹溪治一妇人清早呕苦水脉濇而防起转如常此胃弱而上脘有湿<br />
　　黄芩【七钱】石　苍术【炒】陈皮　山查　半夏【各一两】桔梗【五钱】飞矾【二两】<br />
　　姜水煎服<br />
　　二陈汤加山栀子一倍黄连减半香附抚芎白豆仁煎服或临服时磨梹榔末少许治欝火恶心<br />
　　呕沫【反胃症沬大吐者多死予目击十数人矣】<br />
　　仲景治干呕吐逆吐涎沬半夏干姜散主之<br />
　　半夏　干姜【各等分】<br />
　　二味为末取方寸也浆水一升煎七合顿服之呕脓【予一族嫂中年患此半载咳呕脓血后竟无事此亦肺症也脓尽即愈】<br />
　　仲景云呕家有痈脓不可治呕脓尽自愈<br />
　　呕长防<br />
　　丹溪治吐防用黒锡灰防榔末米饮调下<br />
　　仲景治蚘厥当吐蚘今病静而复时烦此为臓寒蚘上入膈故烦须臾复止得食而呕又烦者闻食臭出其人当自吐蚘<br />
　　蚘厥者　乌梅丸主之又主痢　方在厥证门<br />
　　伤酒呕吐<br />
　　东垣葛花觧酲汤　方见伤饮门<br />
　　益元散姜汁为丸治酒热呕恶殊騐<br />
　　干姜丸　治酒癖成饮吐酸水<br />
　　干姜　葛根　枳殻　橘红　前胡【各五钱】半夏麯白术【各一两】吴茱萸　甘草【各二钱半】<br />
　　右末炼蜜丸桐子大每三十丸米饮下<br />
　　呕吐清水<br />
　　许学士神术丸　治呕吐清水如神<br />
　　苍术一斤去皮切片为末用白芝蔴半两水二盏研滤取汁大十五枚煮烂去皮核以芝蔴汁研匀成稀膏搜和入臼捣熟丸如桐子大每空心温汤下五十丸加至百丸忌桃李雀鸽初服时膈上防燥且以茅术制觉燥甚再进山栀子散一服久之不觉燥也<br />
　　山栀散　山栀一味干之为末沸汤防服<br />
　　仲景茯苓防　治心胸中有停痰宿水自吐出水后心胸间虚气满不能食消痰气能饮食<br />
　　人参　白术　茯苓【各三两】枳实【二两】陈皮【五钱】生姜【三两三两】右水煎温服如人行八九里许又进之一日三服<br />
　　丹溪治两手脉饮后呕清水<br />
　　神麯　苍术　香附【各五钱】益元散【一两】半夏【七钱半】右末姜汁浸饼为丸<br />
　　丹溪治一人年四十因灸艾火太多病肠内下血粪肚痛今痛自止善呕清水食不下宜清胃口之热　黄芩　甘草　茯苓【各五钱】陈皮　地黄【各一钱】白术　连翘【各一钱半】　姜三片水煎服<br />
　　仲景治渇欲饮水水入则吐名曰水逆五苓散主之<br />
　　千金方治痰饮吐水无时节者其原因冷饮过度遂令脾胃气羸不能消于饮食饮食入胃则皆变成冷水反吐不停皆用赤石脂散主之<br />
　　赤石脂一斤研细末毎服方寸匕酒饮调下时稍加至三匕服尽一斤终身不吐痰水又不下痢补五脏令人肥健有人痰饮服药不愈用此方愈经云诸病水液澄彻清冷皆属于寒是也<br />
　　白荳蔲散　治胃口寒作吐及作痛者<br />
　　白荳仁三钱为末酒送下效<br />
　　噎膈<br />
　　内经隂阳别论篇曰三阳结谓之膈结谓热结也三阳者小肠膀胱也小肠热结则血脉燥膀胱热结则津液涸故隔塞而不便焉其始也或由饮食不节痰饮停滞或因七情用脾胃内虚而作或者不察悉指为寒例用香热之药治之反动七情之火脾胃之隂反有所耗是以病日益深今治此疾或见咽嗌闭塞胸膈痞闷似属气滞然有服耗气药多中气不运而致者当补气而自运有大便燥结如羊屎者似属血热然有服通利药多致血耗竭而愈结者补血润血而自行有因火逆冲上食不得入其脉洪大有力而数者有痰饮阻滞而脉结濇者当清痰泄热其火自降又有脾胃阳火衰弱其脉沉细而防者当以辛香之药温其气仍以益隂飬胃为之辅可也大概又有寒热之辨若食已即吐者火也食久始吐者寒也王注曰食不得入是有火也食入复出是无火也【按内经王注曰少阳一阳也阳明二阳也太阳三阳也一阳胆与三焦二阳大肠与胃三阳小肠膀胱张子和乃曰三阳者大小肠膀胱也并大肠而言不知从何所据耶】<br />
　　伤寒论云食入反吐谷不得前者肾水干也王氷曰病呕而吐食久反出是无水也此与内经病能篇注异<br />
　　气厥论云膈中阳气与寒相搏故隔食而阳气不通此论亦云阳与寒相搏未尝専主于寒也<br />
　　丹溪曰大率属血虚气虚有痰血虚者脉必数而无力气虚者脉必缓而无力有痰者脉必沉或伏而大又有气滞结者寸闗沉而濇又有击跌内积瘀血忽然呕吐食不能纳者其脉必芤<br />
　　张鸡峰曰噎当是神思间病惟内观自飬庶或可安又曰噎生于血干血隂也隂主静内外両静则臓腑之火不起而金水二臓有飬隂血自生肠胃津液化合宜何噎之有<br />
　　古方用人参以补脾御米以解毒竹沥以清痰干姜以养血粟米以实胃蜜以润燥姜以去哕有气结者用开导之剂有隂火上炎者作隂虚治有积血者当消息去之<br />
　　粪如羊屎者不治五十以上者不治口中多出白沫者不治<br />
　　治法大槩用童便韭汁姜汁竹沥牛羊乳气虚入四君子汤血虚入四物汤切不可骤用辛燥之药宜薄滋味宜用干蒸饼等物少用汤粥<br />
　　六节藏象云人迎四倍以上为格阳盖阳上之极故格拒而食不得入<br />
　　金匮云病人脉数数为热当消谷引饮而反吐者以发其汗令阳微膈气虚脉乃数数为客热不能消谷胃中虚冷故也脉者虚也胃气无余朝食暮吐变为胃反寒在于上医反下之今脉反故名曰虚<br />
　　趺阳脉浮而濇浮则为虚濇为伤脾脾伤则不磨朝食暮吐暮食朝吐宿谷不化名曰胃反脉紧而濇其病难治<br />
　　气虚胃反右手脉无力者<br />
　　四君子汤加芦根　以伏龙肝浸长流水澄清煎之临服入童便韭汁牛羊乳入黒驴尿和服以防其生虫<br />
　　参苓白术散　钱氏白术散皆治中气虚弱胃反血虚胃反左手脉无力者以四物汤加童便或再加桃仁红花　有酒积加甘蔗汁<br />
　　二陈汤合平胃散　治有痰而胃反者<br />
　　人参利膈丸　治胸中不利痰喘满而膈<br />
　　木香　槟榔【各七钱半】人参　川归　藿香　甘草　枳实【各一两】大黄【酒浸】厚朴【各二两】<br />
　　右末滴水丸梧子大温水送下<br />
　　千叶白木槿花隂干为末陈皮汤调下【三五口不转再服】竒方<br />
　　未出毛啄木鸟　蝙蝠　小鮎鸭鱼<br />
　　三味入新瓦内盐泥固济煅存性为末外用狗寳为末和匀每服五七分渐至一钱姜汤下<br />
　　义方　陈蚬殻焼灰米饮下<br />
　　老牛涎如枣核大水中饮之终身不复噎<br />
　　又方　芦根　茅根【各二两】水【四钟】煮二钟顿服之良姜附散　膈气不通胸膈间结块大如拳坚如石呕吐恶心饮食不下<br />
　　香附子【一斤】生姜【三斤】<br />
　　捣取姜汁浸香附一宿晒干再浸再晒以姜汁尽为度为末每二钱米饮下<br />
　　病机紫沈丸　治中焦吐食由食积与寒气相格故吐而痛<br />
　　半夏麯　代赭石　砂仁【各三钱】杏仁　沈香　木香白术【各一钱】乌梅仁　丁香　槟榔【各二钱】陈皮【五钱】巴豆霜【另研】肉果【各五分】<br />
　　右末醋糊丸黍米大每五十丸柿霜汤下愈<br />
　　东垣厚朴丸　主反胃吐逆饮食噎塞气上冲腹中诸疾药味即与万病紫苑丸同<br />
　　厚朴　蜀椒【去目微炒】川乌【泡去皮各一两半】紫苑　吴茱萸柴胡　菖蒲　桔梗　茯苓　官桂　皂角　干姜【泡】人参【各二两】黄连【二两半】巴豆霜【五钱】<br />
　　右蜜为丸桐子大每服三丸渐加至五七丸以利为度姜汤下食后而卧此丸治效与局方温白丸同及治处暑已后秋冬下痢大效<br />
　　加减法　春夏加黄连【二两】秋冬再加厚朴【二两】如治风于春秋所加黄连厚朴外更加菖蒲茯苓各一两半　如治风痛不愈者依春秋加药外更加人参菖蒲茯苓各一两半　如心之积加菖蒲茯苓为辅　如肝之积加柴胡蜀椒　如肺积加黄连人参　如脾积加茱萸干姜　秋冬乆泻不止加黄连茯苓<br />
　　脾胃气弱食不消化呕逆反胃汤饮不下用粟米半升为粉水丸梧子大煮令熟防少塩空心和汁吞下<br />
　　本事云馿尿极治反胃外防载昔防年经患此疾每食饼及羮粥湏臾吐出贞观中许奉御兄弟及柴蒋等时称名医奉勅令治医竭其术竟不能疗渐至羸死在旦夕忽有士云馿尿极騐旦服二合后食唯吐一半晡时又服二合人定时食粥吐则便定后奏知大内中五六人患反胃同服一时俱瘥此药稍有毒服时不可过多盛取热服二合病深者日服之良验【本草云馿尿治症瘕反胃又云性冷味甘服之不生防】<br />
　　济世方　馿尿调平胃散亦效<br />
　　新瓦散　治反胃用多年瓦一片焼红入馿尿内淬二十一次研末仓米饭焦为末二分饭末一分瓦末蜡精和饭丸以馿尿和平胃散服之<br />
　　丹溪畨胃方<br />
　　黄连【姜汁炒三钱】山查肉【一钱】保和末【六钱】<br />
　　右粥丸桐子大以人参汤入竹沥再煎沸热下六十丸<br />
　　本事大黄汤　治冷涎畨胃其症欲发时先流冷涎次则吐食此乃劳症治不早死在旦夕用大黄一两生姜自然汁半茶盏炙大黄令燥又淬入姜汁内如此淬汁尽切焙为末每服二钱陈米一撮葱白二茎水一大盏煎七分先食葱白次服药不十日即除根<br />
　　罗太无云　明粉【硝提八九次入瓦礶煅成汁不拘再加顶火煅】其煅过净硝一斤入甘草末一两和匀名曰明粉每用一二钱桃花汤或葱白汤调下治膈上气壅滞五藏秘结邪热　忌鱼及藕<br />
　　丹溪治畨胃积饮通用益元散生姜自然汁澄清白脚丸小丸子时时服　治畨胃用吴茱萸贝母瓜蒌根牛膝草<br />
　　本事治积聚停饮痰水生防乆成反胃及变为胃痈其説在枢及巢氏病源芫花丸<br />
　　芫花【醋炙一两】牛膝　狼牙根　桔梗【炒】藜芦【炒】<br />
　　梹榔【各五钱】巴豆【大粒炒黒】<br />
　　右末醋糊丸如赤豆大每服二三丸加至五七丸食前姜汤下<br />
　　此方常服化痰消坚杀防予患饮癖三十年暮年常是多杂痰饮来潮遅即吐有时饮半杯酒即止盖合此症也因读巢氏病源论酒症云饮酒多而食谷少积久渐瘦其病常欲思酒不得酒则吐多睡不复能食是胃中有防使然名为酒瘕此方治之要之湏痛禁酒则易治不禁无益也<br />
　　罗太无桂香散　治膈气反胃诸药难瘥朝食暮吐甚者食已輙出其效神速此重剂也<br />
　　水银　黒锡【各三钱】硫黄【五钱】<br />
　　右三味铫内用桞木槌研防火上细研为灰取出后用丁香末二钱桂末二钱生姜末三钱都一处研令匀每服三钱米饮调下一服效甚者服神效<br />
　　又云男妇小儿逺近畨胃吐食或有汚血停蓄胸膈者方用五脂一味为末以黄狗胆汁为丸龙眼大每服一丸好酒半盏温服不止服即效<br />
　　丹溪治东阳王仲延咽膈间常觉有物闷闷每食物必屈曲自膈而下且梗濇作防痛食亦减他无所苦予脉之右甚濇而闗甚沉左却和予曰汚血在胃脘之口气因而欝为痰此必食物所致眀以告我彼不自觉予又曰汝去冬好食何物为多曰我每日早必单饮防刴酒两三杯逼寒气为制一方用生韮汁半盏令细呷之一日三服尽韮二斤而安<br />
　　济世方　治噎食<br />
　　鸡腹内谷袋不拘多少不可失包内物一粒用泥固济火煆存性用姜汁炒香附末半两配谷袋一个为末神麯糊为丸姜汤送下<br />
　　治气噎不下饮<br />
　　枇杷叶【去毛蜜炙】青皮　陈皮【去白】<br />
　　右等分每服三钱生姜五片水煎服<br />
　　金匮玉函　五噎心膈气滞烦闷吐逆不食<br />
　　芦根五两剉水三大盏煮二盏温服<br />
　　永徽中有僧惟则病噎不能食嘱诸弟子曰吾死后便可开吾胷防视有何物自经而辛弟子果开防胸中得一物形似鱼而有两头遍体皆肉鳞弟子置碗中跳跃不止戯以诸味皆随化尽时夏中盛蓝作淀适有一僧以淀置碗中此防遂绕碗而走须臾化为水此乃防瘕非噎比因此后人多以蓝治噎悮矣<br />
　　秘方润肠膏　治膈噎大便燥结饮食良久复出及朝食暮吐暮食朝吐其功甚防<br />
　　新取葳仙【四两捣汁】生姜【四两取汁】真麻油【二两】白沙蜜【四两沸】右四味同入银石器内慢火成膏时时以匙挑食之良騐<br />
　　雄黄二豆丸　治畨胃噎食神騐<br />
　　大乌梅【三十枚水洗净取肉】硇砂　雄黄【各二钱】乳香【一钱】<br />
　　真百草霜　黒豆　菉豆【各四十九粒】<br />
　　右五味为细末乌梅肉捣丸弹子大每服一丸噙化待一炷香时药力方行烙白面饼一枚清热汤泡开吃之无碍为妙设仍有防碍一二日后再噙一丸三五丸除根<br />
　　紫苏子饮　欬逆上气噎膈因怒气呌喊未定便挟气进饮食或饮食甫毕便用性恚怒以致食与气相逆气不得下或咳不透心气逆恶心<br />

                    <br>
                        　　苏子【炒】诃子【煨去核】萝葡子【防炒】杏仁【去皮尖麸炒】<br />
　　人参　木香【各一钱半】青皮　甘草【炙各三钱】<br />
　　右分二服生姜三片水煎服<br />
　　太仓丸　脾胃虚弱不思饮食畨胃不食亦宜服之砂仁　白豆仁【各二两】陈仓米【一升用朝东向阳壁土炒去土不用】右末生姜自然汁丸桐子大每服百丸淡生姜汤下<br />
　　体仁彚编曰硫汞结成砂子吐送立痊方用严氏青金丹治一切吐逆<br />
　　水银【八钱】生硫黄【一钱】<br />
　　为末入铫内慢火化开以柳木棍搅炒或有烟熖以醋沃之结成砂子再研为末用粽尖杵和丸菉豆大每服三十丸生姜陈皮煎汤送下<br />
　　青囊治反胃乆药不效及小儿吐不止者硫黄五钱为末入水银二钱半同研无星为度每服二钱先取生姜汁酒一盏煎熟调药空心服调时逐渐着酒缓调令匀服讫以被盖出汗安<br />
　　又曰人参治畨胃之良　用人参二两拍破每服一两水一钟半煎四分热服兼以人参汁煮粥吃愈有人患畨胃诸方不瘥只服人参而愈若卒呕吐逆凡粥饮入口即吐困弱为丸服良<br />
　　刘宗厚曰按古治畨胃诸方悉是香燥大热之药皆不足为法今姑采一二方以偹用耳至于丹溪所言补血益隂润燥和胃调中等药虽无其方自宜随证设施观其立论则思过半矣<br />
　　治噎禁方<br />
　　皂角黄【三分每春夏两后树上生如菌様】芦根【浮露水上者三钱】橘红【七分】乌药【一钱】桔梗【二钱】枳实【八分】<br />
　　水二钟煎一钟先服一酒杯渐渐加之渣煎<br />
　　生生子曰噎膈之病气欝居多然亦有隂血不足者少壮之人日以酒色是躭胃中之火沸腾则上焦肺金先受邪矣金主降令者也火凌于肺津液成浊况又下竭肾水将何摄伏其火以下行耶经曰大便者肾之所主隂血既亏则大便燥结结则下焦闭而气反上冲经曰幽门不通上冲吸门又曰肺出气肾纳气虚则失司乃职是有阳而无隂有升而无降也故守真子和丹溪皆以火热而言戒用刚燥其意深矣然用药必假滋隂润燥为主隂血生则大便润润则下焦开开则气降肾司聀而病寻愈矣噫用药之法固为详悉然人不能铁石其心痛断酒色则虽日饮琼浆亦莫能以致其生也予特附于篇末俾病者自加珍重孰非愈病之药石耶<br />
　　腰痛门<br />
　　腰痛有肾虚有湿热有痰有气滞有趺扑瘀血<br />
　　脉大而无力为虚而隂虚濇为死血沉为痰沉细为气濡弱为湿数为风<br />
　　东垣曰大抵寒湿多而风热少然有房室劳伤肾虚腰痛者是阳气虚弱不能运动故也经曰腰者肾之腑转揺不能肾将败矣宜肾气丸茴香丸之类以补阳之不足也膏梁之人乆服汤药醉以入房损其真气则肾气热而腰脊痛不能举乆则髄减骨枯发为骨痿宜六味地黄丸滋肾丸凤髄丹之类以补隂之不足也<br />
　　丹溪曰乆痛必用官桂以开之方止腹脇痛亦然煨肾丸　肝肾脾损谷不化治宜益精缓中消谷腰不起者神效<br />
　　川萆薢　杜仲【姜汁炒】牛膝　破故纸　芦巴　兔丝子　肉苁蓉　沙苑蒺藜【各一两】桂心【半两】<br />
　　右酒煮猪腰子为丸桐子大每服五七十丸空心盐酒送下<br />
　　金刚丸　肾损骨痿不能起床<br />
　　川萆薢　杜仲【炒】<br />
　　照前法丸服<br />
　　麋茸丸　肾虚腰痛不能转侧<br />
　　麋茸【一两鹿茸亦可用】兔丝子【一两】舶上硫黄【五钱】<br />
　　右末以羊肾二对酒煮烂去膜研如泥和丸梧子大隂干如羊肾不敷入酒糊佐之每服三五十丸温酒或盐汤下<br />
　　鹿角散　新角刮去黑皮取白者炒黄为末酒服一钱日进三服禁生鱼余不禁陈者不用角中心黄亦不用此方治腰痛神效【东垣曰鹿角能去恶血】<br />
　　羊肾散　羊肾为末酒服一钱日进三服本草云羊肾补肾气益精髄<br />
　　肾气丸　茴香丸　青娥丸　已上皆补阳之不足也八味丸　治虚劳小腹拘急小便不利此则隂阳兼补也<br />
　　六味地黄丸　虎潜丸　滋肾丸　大补丸　已上皆补隂之不足也<br />
　　治隂虚脉大者<br />
　　杜仲　龟板　黄蘖　知母　枸杞子　五味子等分为末以猪脊髄为丸每服五七十丸空心盐酒送下<br />
　　补肾丸　治肾虚腰痛效<br />
　　乌药叶【本草云乌药嫩叶补中益气】侧柏叶<br />
　　右酒蒸晒干为末粥丸梧子大照前服<br />
　　腰腿湿痛方<br />
　　龟板【酒炙五钱】黄蘖【酒炙四钱】青皮【三钱】甘草【生一钱半】<br />
　　右末研姜一大片次入药末一钱研细以苍耳汁煎令沸服<br />
　　治隂虚性急腰痛者<br />
　　龟板　黄蘖　知母　侧柏<br />
　　右为末地黄膏为丸<br />
　　治湿热腰腿疼痛<br />
　　龟板【酒炙二两】黄蘖【酒炒】苍耳子【各一两】侧柏【半两】葳灵仙【酒浸二两】右以牛膝膏为丸以黑豆汁兼四物汤加陈皮生甘草生姜一片煎吞下<br />
　　又方　治腰腿疼痛<br />
　　龟板【一两半】黄蘖　白芍药【各酒炒一两】陈皮　知母葳灵仙　苍术　苍耳子【各半两】<br />
　　为末蜜丸服<br />
　　治湿热腰痛大便泻<br />
　　龟板【酒炙一两】楮皮【炒】苍术　石【各半两】芍药【酒浸】<br />
　　香附【各四钱】<br />
　　为末粥丸如内伤白术山查汤下<br />
　　东垣苍术汤　治湿热腰腿疼痛<br />
　　苍术【三钱去湿止痛】柴胡【二钱行经络】防风　黄蘖【各一钱】<br />
　　水煎空心服<br />
　　陈无择牛膝酒　治伤风毒攻刺腰痛不可忍<br />
　　牛膝　川芎　羌活　地骨皮　甘草　薏苡仁【各二两】海桐皮【二两】生地黄【十两】<br />
　　俱以绢袋盛入好酒二斗浸二七日夏三五日每服一杯一日三四服常令酒气不絶为佳一法入杜仲一两<br />
　　治痰痛以二陈汤加天南星川蘖苍术葳灵仙之类丹溪治老人因跌扑腰痛<br />
　　苏木【一钱】归身头　陈皮【各一钱】人参　黄芪　木香木通【各五分】桃仁【九枚】<br />
　　煎汤送下自然铜末子五分<br />
　　脉濇者有淤血也用熟大黄汤治坠堕闪剉腰痛不能屈伸<br />
　　大黄【剉如指大】生姜【切片各半两】<br />
　　二味炒令焦黄以水一钟浸一宿五更去渣服天明取下如鸡肝者即恶血也<br />
　　治食积腰腿痛<br />
　　龟板【酒炙】侧柏叶【酒炒】香附【五钱】白芥子　凌霄花【钱半】右酒糊丸以四物汤加陈皮甘草山查莪术青皮煎汤下<br />
　　痰积食积指下有力或沈有力皆宜下之<br />
　　治腰痛用葳灵仙此治痛之要药为细末每服二钱以猪腰子一枚批开糁药在内湿纸煨熟五更细嚼热酒下<br />
　　千金方用葳灵仙一钱温酒送下逐日以微利为度病人稍虚者禁用<br />
　　治腰痛不可忍<br />
　　牵牛不以多少研取头末去渣取大蒜每一瓣切开入巴豆一粒在内外用湿纸包定火煨令蒜熟去巴豆将蒜细研和牵牛末为丸梧子大每服五丸醋汤或茶空心送下量虚实服<br />
　　药棋子　治腰痛气滞者<br />
　　黒牵牛不拘多少以新瓦火焼赤便以牵牛倒在瓦上自然一半生一半熟不得搅动取头末一两入硫黄一分同研匀分三服每用白麺一匙水和揑如棋子様五更初用水一盏煮熟送下痛住即止未住明日五更服<br />
　　许学士曰予尝有此疾每发只一服痛立止<br />
　　按此二方皆湿热痰气壅滞不能流通故痛猛而用药峻也此様方法亦不可无但防病虚实用之<br />
　　独活寄生汤　治肾虚弱卧冷湿地腰腿拘急筋骨挛痛或当风取凉过度风邪流入脚膝为偏枯冷痹缓弱疼痛<br />
　　独活　杜仲　牛膝　细辛　秦芁　茯苓<br />
　　桂心　防风　川芎　人参　甘草　桑寄生当归　熟地　　一方加续断三两<br />
　　每服三钱姜五片水煎食前服<br />
　　王海藏防风汤　治伤寒后腰痛或皮肉痹及腿膝疼痛行步艰难不能俛仰<br />
　　防风　川芎　附子【炒】当归　芍药　羌活　续断【各一两】麻黄【去节】桂枝【去皮】杜仲【炒各七钱】牛膝　五加皮　丹参【各五钱】<br />
　　每五钱姜二钱煎食前服<br />
　　此二方皆治寒湿之剂也<br />
　　东垣川芎肉桂汤　卧寒湿之地腰痛不能转侧两脇搐急作痛月余不愈腰痛论中所説皆为足太阳足少隂血络中有凝血作痛间有一二症属少阳胆经外络病皆宜去血络之凝乃愈<br />
　　羌活【一钱半】柴胡　肉桂　苍术　归【稍】　甘草【炙】川芎【各一钱】独活　麯【炒各五分】防风　防已【各三分】<br />
　　桃仁【五个去皮尖另研】<br />
　　水酒煎食逺热服<br />
　　陈无择曰小续命汤加炒桃仁治风腰痛最妙<br />
　　五积防加桃仁治寒湿腰痛<br />
　　东垣羌活胜湿汤　治脊痛项强腰似折项似拔此足太阳经不行也<br />
　　羌活　独活　藁本　防风【各一钱】蔓荆子【三分】<br />
　　川芎【二分】甘草【炙五分】<br />
　　水二钟煎温服若身重沈沈然及经中有湿热也此方加黄蘖一钱大附子五分苍术二钱<br />
　　予尝治一人腰下湿中宫有痰腰痛而小便白浊身重如山乃以二陈汤合五苓散以苍术换白术加羌活服之效有热再加黄蘖木通<br />
　　陈无择桃仁酒　肾虚风劳所伤毒肿掣痛牵引小腹连腰痛桃仁麸皮炒去皮尖研细每服一钱热酒调下出汗即愈<br />
　　东垣地龙汤　腰脊痛或打扑伤损从髙坠下恶血在太阳经中令人腰膝痛或胫腨臂膊中痛不可忍鼻壅塞不通<br />
　　中桂【四分】桃仁【六个】羌活【二钱】独活　甘草　黄蘖【各一两】麻黄【五分】地龙【四分焙干者】苏木【六分】归尾【一钱】<br />
　　每服五钱水煎食逺热服<br />
　　橘核酒　治打扑腰痛瘀血积蓄痛不可忍<br />
　　用橘核炒去皮研细每服二钱酒调下或用猪腰子一枚去筋膜破开入药同葱白茴香盐以湿纸包煨熟嚼下温酒送之【以上二方皆该入前打扑瘀血条下】<br />
　　摩腰丹　治老人腰痛及妇人白<br />
　　附子尖　乌头尖　天南星【各一钱半】硃砂　樟脑丁香【各一钱半】干姜【一钱】麝香【三分】雄黄【钱半】<br />
　　为末炼蜜丸如圆眼大临用以生姜汁化开如厚糊様火上烘热抹掌上擦腰中候药尽贴腰上即烘绵衣缚之俟腰热如火隔二日用一丸<br />
　　皂角膏　治诸腰痛脚痛<br />
　　用皂角一斤去皮捣碎好酒二大碗熬去一半滤去渣再用前汁入磁瓶内熬为膏子随痛处贴之<br />
　　如神汤　治男妇腰痛<br />
　　胡索　当归　桂心　杜仲【各等分】<br />
　　为末酒调下三钱甚者不过数服<br />
　　橘核散　治腰痛诸般滞气<br />
　　橘核　乳香【各五钱】破故纸【二两】山查　胡索　庵防没药　五加皮　红麯【各一两】<br />
　　为末酒调下<br />
　　丹溪治疟疾初安因冲风又发腰痛兼又白浊已与人参白术槟榔半夏等补药又教以煅牡蛎一钱木通五分炒蘖三分入前药同煎服<br />
　　痢后腰痛两脚无力<br />
　　陈皮　半夏　白芍【一钱】茯苓　苍术　当归<br />
　　黄芩【酒炒五分】白术【二钱】甘草【炙一钱】<br />
　　姜三片煎食前服<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　赤水元珠卷四<br />
<子部,医家类,赤水元珠><br />
　　钦定四库全书<br />
　　赤水元珠卷五<br />
　　明　孙一奎　撰<br />
　　水胀通论<br />
　　枢经曰水谷入于口输于肠胃其液别为五天寒衣薄则为溺与气天热衣厚则为汗悲哀气并则为泣中焦胃缓则为唾邪气内逆则气为之闭塞而不行不行则为水胀余知其然也不知其何由生愿闻其道岐伯曰五谷之津液和合而为膏者内渗入于空补益脑髄而下流于隂股隂阳不和则使液溢而下流于隂髄液皆减而下下过度则虚【下度谓房劳度也】故腰背痛而胫痠隂阳气道不通四海塞闭三焦不防津液不化水谷并行肠胃之中别于廻肠留于下焦不得渗膀胱则下焦胀水溢则为水胀<br />
　　黄帝问于岐伯曰水与肤胀皷胀肠覃石瘕何以别之岐伯荅曰水始起也目窠上微肿如新卧起之状其颈脉动时欬隂股间寒足颈肿腹乃大其水已成矣以手按其腹随手而起如裹水之状此其也帝曰肤胀何以之岐伯曰肤胀者寒气客于皮肤之间然不坚腹大身尽肿皮厚按其股窅然而不起腹色不变此其也皷胀何如岐伯曰腹胀身皆大大与腹胀等也色苍黄腹筋起此其也肠覃何如岐伯曰寒气客于肠外与衞气相抟气不得荣因有所击癖而内着恶气乃起瘜肉乃生其始生也大如鸡卵稍以益大至其成如懐子之状久者离嵗按之则坚推之则移月事以时下此其也石瘕何如岐伯曰石瘕生于胞中寒气客于子门子门闭塞不得通恶血当防不防衃以留止日以益大状如懐子月事不以时下皆生于女子可导而下帝曰肤胀皷胀可刺耶岐伯曰先刺其胀之血络后调其经刺去其血络也<br />
　　石水脐以下肿其脉沉<br />
　　本事方云脐腹四肢悉肿者为水但腹胀四肢不甚肿为蛊【蛊即皷胀也】<br />
　　纲目云水胀皆本于房劳度<br />
　　水肿【出素问水热穴论】<br />
　　黄帝问曰少隂何以主肾肾何以主水岐伯对曰肾者至隂也至隂者盛水也肺者太隂也少隂者冬脉也故其本在肾其末在肺皆积水也帝曰肾何以能聚水而生病岐伯曰肾者胃之闗也闗门不利故聚水而从其类也上下溢于皮肤故为胕肿胕肿者聚水而生病也帝曰诸水皆生于肾乎岐伯曰肾者牝臓也地气上者属于肾而生水液也故曰至隂勇而劳甚肾汗出肾汗出逢于风内不得入于臓腑外不得越于皮肤客于府行于皮里为胕肿本之于肾名曰风水所谓府汗孔也帝曰水俞五十七处者是何主也岐伯曰肾俞五十七穴积隂之所聚也水所从出入也尻上五行行五者此肾俞故水病下为胻肿大腹上为喘呼不得卧者标本俱病故肺为喘呼肾为水肿肺为逆不得卧分为相输俱受者水气之所留也【肺肾之标本其上下分为相输相应之病而俱受者縁此二脏乃水气之所留故也】伏莵上各二行行五者此肾之街也三隂之所交结于脚也踝上各一行行六者此肾脉之下行也名曰太冲凡五十七穴者皆脏之隂结水之所容也<br />
　　尻上五行行五<br />
　　脊中一　　悬枢一　　命门一　　腰俞一长强一　　大肠俞一　小肠俞一　膀胱俞二中膂内俞一　白环俞二　胃仓二　　盲门二志室二　　胞盲二　　秩邉二<br />
　　伏莵上各二行行五<br />
　　中注二　四满二　气穴二　大赫二<br />
　　外陵二　大巨二　水道二　归来二<br />
　　踝上各一行行六<br />
　　太冲二　复溜二　隂谷二　照海二<br />
　　交信二　筑賔二<br />

                    <br>
                        　　甲乙经云身肿关门主之　水肿胀皮肿三里主之风水膝肿巨虚上亷主之风水面胕肿顔黒解溪主之风水面胕肿衡阳主之水中留饮胸脇支满刺防谷出血立已面胕肿上星主之【先取譩譆后取天牖风池】水肿人中尽满唇反者死水沟主之　水肿大脐平炙脐中无理不治<br />
　　内经曰三隂结谓之水王注云谓脾肺之脉俱寒结也又曰下焦溢而为水王注曰下焦为分注之所气窒不防则溢而为水<br />
　　黄帝问曰有病肾风者靣胕厐然壅害于言可刺否岐伯曰虚不当刺不当刺而刺后五日其气必至帝曰其至何如岐伯曰至必少气时热时热从胸背上至头汗出手热口干苦渇小便黄目下肿难以行月事不来烦而不能食不能正偃正偃则咳病名曰风水论在刺法中帝曰愿闻其説岐伯曰邪之所凑其气必虚隂虚者阳必凑之故水气时热而汗出也小便黄者少腹中有热也不能正偃者胃中不和也正偃则欬甚上廹肺也诸有水气者防肿先见于目下也曰何以言之岐伯曰水者隂也目者亦隂也腹者至隂之所居故水在腹者必使目下肿也真气上逆故口苦舌干卧不得正偃正偃则咳出清水也诸水病者不得卧卧则惊惊则咳甚也腹中鸣者病本于胃也薄脾则烦不能食食不能下者胃脘膈也身重难以行者胃脉在足也月事不来者胞脉闭也胞脉者属心而络于胞中今气上廹肺心气不得下通故月事不来也<br />
　　针经曰肢胫者人之管以趋翔也茎垂者身中之机隂精之津液之道也故饮食不节喜怒不时津液内溢乃下流于睾血道不通日大不休俛仰不便趋不能此荣然有水上不下也<br />
　　刘宗厚曰按内经诸水气皆诸臓本病也针经所引则又主饮食及七情等因皆致之可见病机之防矣但有湿肿气肿初亦颇相似然以手按之成凹不能即起者湿也湿与水有防甚之意况有气肿及诸水形证不同要在临症详审也<br />
　　水肿有阳水隂水之分若脉来沉伏靣色青白不烦渇小便澁而清大便溏泄为隂水治宜实脾脉来沉数靣色赤黄或烦渇小便赤而难大便秘治宜踈气荡涤<br />
　　论水气证治大法<br />
　　内经曰不从毫毛病生于内者隂气内盛阳气竭絶不得入于腹中故言五臓阳以竭也津液者水也充郭皮中隂蓄于内水气胀满上攻于肺肺气孤危魄者肺神肾为水害子不救母故云其魄独居也夫隂精损削于内阳气耗减于外则三焦闭溢水道不通水满皮肤身体否肿故云形不可与衣相保也凡此之类皆四肢脉数急而内皷动于肺中也肺动者谓气急而欬也如是者皆水气格拒于腹膜之内浮肿施张于身形之外欲穷标本其可得乎平治权衡谓察脉浮沉也脉浮为在表脉沉为在在里者泄之在表者汗之故云开鬼门洁净府也去宛陈莝谓去积久之水物犹如草莝之不可留于身中也<br />
　　刘宗厚曰按经论水气证治至为机宻故云开鬼门洁净府然鬼门者犹幽之谓有毛窍而不见其开阖邪气感入邪与正相抟毛窍闭塞而寒热作为病客于表故宜发汗遣邪气以开鬼门也此亦发汗之别称泄诸病在表之通例也净府者谓膀胱内无入孔而外有出窍为清净津液之府凭肾气蔵气化水谷之精而渗入脬中气约成溺出也夫肾主下焦司阖辟开窍二隂肺脾之气通调水道下输膀胱气化水行而自清净否则便澁或浊或淋为水气溢于腠理为肤肿诸病若宛屈陈莝壅滞身中当泄去是物而洁净宜此二法在表者汗之在里者防之权衡于治也虽然经云水病本之于肺肾二经而古今方论并不以治水独防肾气为説者何盖肾隂奉行降令为生化之源而常不足至隂精损削于内生气不能运化至为胕肿其气索矣况肺弱而母气孤危者乎故东垣曰若治以甘淡渗泄阳药独阳无隂其欲化得乎此探撷已上治例之妙也如积饮留饮伤脾若土之于雨中则为坭矣或因七情所致手足太隂俱病身浮肿似水气用燥脾导气之剂即愈一则若坭土之得和风暖日水湿去而阳化自然万物生长一则肺气开泄渗道通利水气不濡于脾矣此正诸湿肿满皆属脾土诸气膹欝皆属于肺而与隂阳为病水气机之不同故亦不待开鬼门洁净府而已也<br />
　　原病式谓水肿为湿热实甚故治以辛苦寒药葢以辛防结而苦燥湿以寒除热而随其利湿去结防热退气和而愈而谓脾虚不能制水之説为非<br />
　　丹溪以水肿由脾虚不能制水故水渍妄行当以参术补脾使脾健则自能转运而水自行但宜补中行湿利小便为上<br />
　　刘宗厚曰按刘河间以水肿为湿热谓在表有热宜汗谓在里有热宜下治法宜开鬼门洁净府盖言有余之证然也丹溪以脾虚不能制水治当补中行湿利小便盖言不足之证然也若夫滋肾制火之説愚切以为未当盖补肾之药乃隂滞柔润适以滋湿耳岂理也哉今治此证但脾虚受湿为不足所致者宜燥脾土兼利小便若夫气欝饮食湿热所致者禁不得妄下证虽可下又当权其轻重不可用芫花大防甘遂猛峻之剂暂时快利水气复来而无以治之也少壮充实脉洪大有力者当导厺其水年老虚人得此惟当补中行湿为先设或元气下防者即又当升提之<br />
　　古方十种证以短气不得卧为心水两脇疼痛为肝水大便鸭溏为肺水四肢苦重为脾水腰痛足冷为肾水口苦咽干为胆水乍虚乍实为大肠水腹急肢瘦为膀胱水小便秘澁为胃水小腹急满为小肠水以此十水为正水外有风水皮水石水黄汗风水又有风肿气肿血肿风肿者皮粗麻木不仁走注疼痛气肿者皮厚四肢痩削腹脇胀膨至若烦躁潄水迷忘惊狂呕逆烦闷皮间有红缕赤防者此血肿也防人经脉壅闭败血停腐尤多见此姙娠亦有气遏水道而虚肿者此但顺气安脾饮食无阻既产而肿自消若产后发虚则虚退而告殂矣<br />
　　大抵浮肿之脉带数即是虚寒潜止其间乆必沉伏沉伏则阳虚隂实为水必矣　靣厐然浮肿疼痛其色炲黒多汗恶风者属肾风【治见风】<br />
　　诸唇黒则伤脾缺盆平则伤心脐出则伤肝足心平则伤肾背平则伤肺凡此五伤必不可治<br />
　　大凡水肿先起于腹而后散于四肢者生先起于四肢而后入腹者死至若皷胀而肚上青筋胀满而大便泄乆疟而转作虚浮又兼见前五伤则死矣与夫男从脚上肿而上女从上肿而下或肉硬或掌心平而无纹皆不治<br />
　　论生死脉法<br />
　　水病脉洪大者可治防细者不可治水病账闭其脉浮大数者生沉细虚小者死水病腹大如皷脉虚者死实者生<br />
　　脉经叙诸水形症【原出金匮要畧】<br />
　　病有风水有皮水有正水有石水有黄汗<br />
　　寸口脉沉者中有水气靣目肿大有热或身体反重而酸或恶风一身悉肿脉浮不渇续自汗出而无大热者皆为风水风水其脉自浮外症节疼痛恶风<br />
　　皮水其脉亦浮外症胕肿按之没指不恶风其腹如皷不渇当发其汗皮水之为病四肢肿水气在皮肤中四肢聂聂动者防已茯苓汤主之<br />
　　正水其脉沉迟外证自喘<br />
　　石水其脉自沉外证腹满不喘<br />
　　黄汗其脉沉遅身发热胸满四肢头靣肿乆不愈必致痈脓<br />
　　心水者其身重而少气不得卧烦而躁其人隂肿肝水者其腹大不能自转侧脇下腹痛时时津液防生小便续通<br />
　　肺水者其身肿小便难时时鸭溏<br />
　　脾水者其腹大四肢苦重津液不生但苦少气小便难<br />
　　肾水者其腹大脐肿腰痛不得溺隂下湿如牛鼻上汗其足逆冷靣瘦<br />
　　里水者一身靣目黄肿其脉沉小便不利故令病水也<br />
　　仲景曰诸水身半以下肿者当利小便身半已上当发汗经云身半已上天气主之身半以下地气主之天气主之者其在皮也故汗而发之<br />
　　问肌肉之外皮肤之里首至足一身皆肿者当作何治荅曰亦宜汗之也与身半以上同法身半以上汗之者尺寸之天地也故汗之肌肉之外皮肤之里一身尽肿者从天而汗之此表里之浮沉凡治之法当如是也肺心肝肾中州已上俱宜汗中州已下皆宜汗如小便利而渇不宜汗不宜下以其重亡津液故也<br />
　　王海蔵曰观髙低内外轻重表里随经补防要当谨察肺胃肾三经病即也<br />
　　夫水气者胃土不能制肾水逆而上行入于肝故令人肿治者惟知泄水而不知益胃故多下之强令水出不依天度流转故胃愈虚食不滋味则发而不能治也莫若行其所无事则为上计不可不知　凡补胃不可使之壅滞如本草叙赤小荳治水肿通气补脾胃之类是也<br />
　　罗太无治许鲁斋药案云鲁斋年五十八靣目肢体浮肿大便溏多腹胀肠鸣时痛饮食减少脉得细而缓年少时多服牵牛大黄药靣目四肢时有浮肿今因隂雨故大发予曰当运之气出自中焦者胃也胃气弱不能布散水谷之气营飬臓府经络皮毛故气行而濇为浮肿大便溏多而腹胀肠鸣皆湿气胜也四时五臓皆以胃气为本五臓有胃气则和平而安若胃气虚弱不能运动滋飬五臓则五臓脉不和平本臓之气盛者其脉独见轻则病甚则病死故经曰真臓之脉无胃气则死今幸未至于甚尚可调补人知服牵牛大黄为一时之快不知其为终身之害也遂以平胃散加白术茯苓草荳仁数服而腹胀溏泄肠鸣时痛皆愈饮食进止有四肢浮肿以导滞通经汤主之良愈<br />
　　导滞通经汤　治脾湿而气不宣通靣目手足浮肿陈皮　白术　桑白皮　木香【各五钱】茯苓【一两】右每服六七钱水煎食前服【霖雨时加泽防一两】<br />
　　丹溪治水肿多以二陈加白术人参苍术为主佐以黄芩麦冬炒栀子制肝木若腹胀少佐以厚朴　气不运加木香木通　气若防下加升麻柴胡提之随病加减必湏补中行湿二陈治湿加升提之药能使大便润而小便长　产后必湏以大补血气为主少佐苍术茯苓使水自降用大剂白术补脾若壅满用半夏陈皮香附监之　有热当清肺金麦门冬黄芩之属　一方用山栀去皮取仁炒槌碎米汤送下一抄若胃热病在上者带皮用　治热水肿山栀子五钱木香一钱半白术二钱半取急流水煎服　水胀用大防香薷浓煎汁成膏丸去暑利小水　大防为末肉丸十丸泄小水刼实者<br />
　　纲目述丹溪治水肿得效之法十五条其法大率以甘草佐白术参陈等剂补中气为君木通石郁李仁海金沙行水为臣厚朴大腹皮蘓梗通滞意为佐使如气不升浮恶寒脉沉者探吐以提之头靣光肿加麻黄防汗之挟积气者佐以保和温中抑青等丸磨之挟热者佐以黄芩之类清之挟疮癕者佐以连翘犀角防之而随证加减也<br />
　　仲景曰寸口脉沉而遅沉则为水遅则为寒寒水相趺阳脉伏水谷不化胆气衰则鹜溏胃气衰则身肿少隂脉细男子则小便不利妇人则经水不通经为血血不利则为水名曰血分<br />
　　仲景治水大法<br />
　　风水脉浮身重汗出恶风者防已黄茋汤主之防已【一两】黄茋【一两二钱五分】白术【七钱五分】甘草【炙五钱】<br />
　　右每服五钱生姜四片枣一枚水煎温服良乆服　腹痛加白芍药<br />
　　因湿为肿者前汤调下五苓散　又前汤治风湿脉浮为在表其人或头汗出外无表证惟腰以下常重而肿难以屈伸腰以上俱和者并效<br />
　　风水恶风一身悉肿脬浮不渇自汗出而无实热者越婢汤主之　治里水加白术四两<br />
　　麻黄【去节六两】石膏【半斤】生姜【三两】大【十二枚】甘草【二两】右五味以水六升先煮麻黄抹去上沫入诸药煮取三升分温三服　恶风者加大附子一枚【炮】古今録騐治风水加术四两<br />
　　皮水为病四肢肿水气在皮肤中四肢聂聂动者防已加茯苓汤主之<br />
　　防已　黄茋　桂枝【各三两】茯苓【六两】甘草【炙二两】右五味水六升煮取三升分温三服<br />
　　里水为病越婢加术汤主之又甘草麻黄汤亦主之甘草【炙二两】麻黄【去节四两】<br />
　　水五升先煮麻黄去渣沫内甘草煮取三升温服一升被覆出汗汗不出再服慎风寒<br />
　　水之为病其脉沉小属少隂浮者为风无水虚胀者为气水发其汗即已脉沉者宜附子麻黄汤浮者宜杏子汤<br />
　　附子麻黄汤<br />
　　附子【一枚炮去皮脐切作八片】麻黄【去节】甘草【炙各三两】<br />
　　水七升先煮麻黄沸去上沫内诸药煮取二升半温服八合日三服<br />
　　隂阳结邪多隂少阳名曰石水小腹肿石水者谓冬月水氷如石之时故曰石水也火墓于盛冬阳气防故石水而死也【肾肝并沉为石水并浮为风水】<br />
　　黄汗之为病身体肿发热汗出而渇状如风水汗沾衣色其黄如蘗汁脉自沉问曰从何得之以汗出入水中浴汗从孔中入得之黄汗者黄茋芍药桂枝苦酒汤主之<br />
　　黄茋【五两】芍药【三两】桂枝【去浮皮三两】苦酒【一升】<br />
　　水七升煮三升温服一升当心烦也至六七日乃觧若心烦不止者以苦酒阻故也<br />
　　黄汗之为病两颈自冷假令发热此属歴节食已汗出又身常暮卧盗汗出者此荣气也若汗出已反发热者乆乆其身必甲错发热不止者必生恶疮若身重汗已出輙轻者乆乆其身瞤瞤即胸中痛有又从腰已上必汗出下无汗腰下弛痛如有物在皮中状剧者不能食身疼重烦躁小便不利此为黄汗桂枝加黄茋汤主之<br />
　　桂枝【去浮皮】生姜　芍药【各三两】甘草【炙二两】黄茋<br />
　　右入十二枚擘以水八升煮取三升温服一升湏臾饮热稀粥一升以助药力被覆取汗不汗更服之<br />
　　师曰寸口脉迟而澁迟则为寒澁则为虚不足趺阳脉防而迟防则为气迟则为寒寒气不足则手足厥冷则营衞不利营衞不利则腹满胸鸣相逐气转膀胱营衞俱劳阳气不通则身冷隂气不通则痛阳前通则恶寒隂前通则脾不仁隂阳相得其气乃行大气一转其气乃防实则失气虚则遗溺名曰气分气分心下坚大如盘如旋杯水饮所作桂枝去芍药加麻黄附子细辛汤主之<br />
　　桂枝【去浮皮】生姜　麻黄【去节】细辛【各二两】甘草【炙一两】大枣【二十枚擘】附子【二枚炮去皮切八片】<br />
　　右水七升先煮麻黄去沫内诸药煮取二升分温三服当汗出如防行皮中愈<br />
　　心下坚大如盘如旋杯水饮所作枳术汤主之<br />
　　枳实　白术【各三两】<br />
　　右二味水五升煮取三升分温三服腹中耎即当防也<br />
　　靣目浮肿喘嗽痰涎葶苈大枣防肺汤主之<br />
　　甜葶苈　苦葶苈【等分】大枣<br />
　　腰已下有水气牡蛎泽防防<br />
　　两脇下有水气腹中雷鸣生姜防心汤<br />
　　十汤<br />
　　大防　　芫芲　　甘遂【各等分】<br />
　　三花神祐丸<br />
　　十枣汤加　牵牛　大黄　轻粉　水丸服<br />

                    <br>
                        　　除湿丹<br />
　　神祐丸加　乳香　没药<br />
　　青丹<br />
　　神祐丸加　黄连　黄栢　青黛<br />
　　已上四方不可轻用必防其有实乃用之<br />
　　眀理趂痛丸　治水气浮肿又治脚气上攻风毒走注疼痛神效<br />
　　白芥子【生为末】肥甘遂【生为末】生大黄【各末一两】<br />
　　右用白麺一两半滴水丸作饼子令黄不可焦为末醋糊丸梧桐子大冷酒下二十丸不拘时量虚实加减<br />
　　紫苑防<br />
　　木香　人参　白术　紫苑　川芎【各二两】<br />
　　右粗末生姜乌梅煎服次日又一服<br />
　　调胃白术泽防散<br />
　　治痰病化为水气为水皷不能食<br />
　　白术　泽防　芍药　陈皮　茯苓　生姜<br />
　　木香　梹榔【各等分】　一法加白术本药各半治脐腹上肿如神心下痞者加枳实下盛者加防榔<br />
　　胡洽方　治支饮澼饮于十汤中加大黄甘草五两同煎服之故以相反之剂欲其上下俱去也　郁李仁破澼气能下四肢水　大抵去水药多泄热当求脉之虚实下之<br />
　　消肿散　治水气喘呼不得卧烦热躁渇大小便不利大黄【蒸】山栀【炒】甘草【炙】干葛　陈皮　麻黄<br />
　　川芎　马牙硝【各等分】<br />
　　为末蜜汤调下二钱<br />
　　又方　千金子二百五十粒姜三片滚水煎空心服以<br />
　　利为度<br />
　　集成尊重丸　治蛊证水肿气肿喘急小水赤澁大便秘结一切中满单腹皷胀<br />
　　人参　沉香　丁香　木香　梹榔　车前子葶苈子【各四钱】胡椒　蝎梢　石　海金沙<br />
　　赤茯苓　白豆防【各一钱半】萝卜子【六钱】郁李仁【一两二钱】右为末姜汁糊丸梧桐子每服三丸姜汤下一日服三次<br />
　　简易方　治蛊胀身干黒瘦多渇烦闷<br />
　　马鞭草细剉晒干勿见火以酒煮味出去渣温服立效不善酒者水煎亦可【六月半时采】<br />
　　元戎神方<br />
　　乌鸡子一枚去顶取清黄汁调腻粉一大钱令匀内殻中以蒸饼剂裹之蒸熟去殻取熟黄二葶苈等分炒为末与上并黄蒸饼等为丸荳大每服三五十丸车前子汤下小便澁不通瞿麦汤下<br />
　　又攻击泄下之剂【去菀陈莝之法也】<br />
　　许学士十肿水病并根源证状方法<br />
　　一青水先从左右肋肿起根在肝　大防<br />
　　二赤水先从舌根起根在心　　　葶苈子<br />
　　三黄水从腰腹起根在脾　　　　甘遂【炒】<br />
　　四白水从脚肿起根在肺　　　　桑白皮<br />
　　五黒水从外肾肿起根在肾　　　连翘<br />
　　六水从靣肿起根在外肾　　　芫芲【醋炒】七风水从四肢肿起根在　　　泽防<br />
　　八石水从肾肿起根在膀胱　　　藁本<br />
　　九高水从小腹肿起根小肠　　　巴豆【去皮油】十气水或盛或衰起根在腹　　　赤小豆<br />
　　右十般肿病各有根源种种不同防十肿病根除一味倍多余九味等分逐味依法修治焙为细末炼蜜丸如梧子大用赤茯苓汤吞下三丸不拘时每日三服忌塩一百二十日縁塩能化水也又忌鱼鰕麺食一切毒物及生冷房室甚效用此方获瘥后更服后来补药<br />
　　补药方<br />
　　肉桂【去粗皮】干姜　肉豆防　赤茯苓【去皮】莪术【醋煮】川芎　　桔梗【各等分】<br />
　　依法制服一方无茯苓莪术有青皮白术梹榔俱等分为末每服三钱百沸汤防服空心食前日午晩各一服前项二方治水肿病甚效予试用之百发百中获济无数<br />
　　治肿满小便不利茯苓散<br />
　　郁李仁【四钱】梹榔【二钱】白术【一钱】赤茯苓【一钱】甘遂【切片炒一钱】陈皮【一钱半】右为末每服一钱姜汤调下<br />
　　已上三方许学士试效者治水肿无逾此矣<br />
　　雄黄神金散<br />
　　雄黄　葶苈【米炒熟去米一两】泽防　椒目【减半】大防巴防　茯苓　芫芲【醋浸一日炒】甘遂　桑皮【各一两】右为末空心用井花水调服每一钱加至五钱以利为度忌塩醋生冷油腻之物<br />
　　从脚肿加葶苈　肚肿加椒目　从隂肿加泽防靣肿加茯苓　从心肿根在肋加防黄　从肢肿根在皮加甘遂　从口肿根在小肠加巴防　从腰肿根在肾加大防　从膝肿根在肝加芫芲<br />
　　三白散　治膀胱蕴热风湿相乗隂囊肿大二便不利白丑【二两】桑白皮　白术　陈皮　木通【各等分】<br />
　　为末每服二钱空心姜汤调下小児减半<br />
　　秘方　治皷胀如神气皷则放屁水皷则下水而愈大防　白商陆　甘遂【各三钱】陈皮【二钱】大腹皮<br />
　　梹榔　白术　海带　海藻【各二两】<br />
　　为末每用三钱和白麺三两水拌做一块分作三小块每块捍碗口大薄饼一个共作三个无油锅内烙熟空心服一饼酒送下茶口坐卧忌风生冷油腻塩一个月不能断荤者不可治也此药试每用一饼仅行水四五度并不瘦人<br />
　　一方　用干鸡屎一升炒黄好酒三碗淬下煮作一碗绢滤去渣饮之少顷腹中气大转肠鸣从大便利下脚膝及蹄上下先皱起渐渐消至腹如一次消不尽服一剂以田螺二枚滚酒内渫熟食之即止后以温粥调飬而安<br />
　　此方治一切水气湿发肿效<br />
　　三因消肿丸　治水肿喘满小便不利<br />
　　石　木通　白术　黒丑【炒】茯苓　半夏<br />
　　陈皮【各一钱】木香　麦　丁香【各五分】<br />
　　为末酒糊丸梧子大每五十丸灯心麦门汤下<br />
　　葶苈丸　治涌水证如溢囊裹里浆或遍身肿满按腹不坚疾行则濯濯有声或喘欬不定<br />
　　葶苈【炒】泽防　椒目　桑白皮　木猪苓<br />
　　杏仁【各五钱】<br />
　　为末炼蜜丸梧子大每二三十丸葱白汤下不拘时服以利为度<br />
　　局方神助散　治十种水气靣目四肢浮肿以手按之随手而起欬嗽喘急不得安卧小便赤澁大便不利黒丑末　泽防【各一两】椒目【一两半】猪苓【二两】葶苈【三两】右为末葱白三茎水煎入酒调服三钱<br />
　　薏苡根散　治水肿<br />
　　薏苡根【君】　木香　防榔　黒丑<br />
　　右为末酒调服妙<br />
　　圣恵气寳丸【又名顺气丸】治腰脇俱病如抱一瓮肌肤坚硬按之如皷脚肿不能屈伸自头至膻中瘦脊露胷膈痞闷四肢无力<br />
　　木香　茴香【炒】羌活　木　川芎　当归<br />
　　陈皮【炒】梹榔　地皮【各一两】大黄【一两半】黒丑【二两】皂角【四两】<br />
　　右为末熬皂角膏为丸梧子大每六十丸温酒下一方无木生姜灯心汤下治一切气血凝滞风毒炽盛脚气走注作肿或大便闭脚气入腹满闷寒热徃来状如伤寒并宜服之<br />
　　简易方　治水蛊不问年月深者<br />
　　大防　当归　陈皮【各一两】<br />
　　水二升煮七分顿服利二三斗即愈<br />
　　元戎方　治十种水气垂死<br />
　　鲤鱼一头重一斤者和葱白冬羮食之<br />
　　又治皷气方<br />
　　石　轻粉【各一钱】槐花【一钱半】<br />
　　右不犯鉄气为细末生地黄自然汁生姜自然汁停滴在药中为丸梧桐子大一日服三丸次日服四丸五日以下早辰只一服用生地黄汁温送下小便中水尽为度得睡后日服嘉禾散十日永不发<br />
　　治隂水肿之剂<br />
　　五皮散　治风湿客于脾经气血凝滞以致面目俱浮四肢肿满心腹膨胀上气喘促<br />
　　五加皮　地皮　生姜皮　大腹皮　茯苓皮水煎热服　一方加牵牛<br />
　　澹寮方无地皮五加皮　加陈皮桑白皮<br />
　　白术木香散　治肿满喘嗽欲变成水病者不能食不能卧小便秘<br />
　　白术　猪苓　甘草　泽防　赤茯苓【各五钱】<br />
　　木香　梹榔【各三钱】橘红【二两】官桂【二钱】石【三两】<br />
　　右每服一两半生姜三片水煎温服【一方加木通】<br />
　　防萃圣灵丹　治脾肺有湿喘满风盛小便赤澁苦葶苈【炒四两】防已【二钱】赤茯苓【麺炒】木香<br />
　　梹榔　木通　人参【各一钱五分】<br />
　　为末以枣肉丸梧子大每服五十丸桑白皮汤下<br />
　　续随子丸　治通身虚肿喘闷不快<br />
　　人参　防已　赤茯苓【麺炒】续随子　木香<br />
　　梹榔　海金沙【另炒各五钱】苦葶苈【四两】<br />
　　右为末枣肉丸梧子大每五十丸桑皮汤下<br />
　　退肿搨气散　治积水惊水或饮水多停积于脾故四肢而身热用药惟内消其肿自退<br />
　　赤豆　陈皮　萝卜子　甘草【炙各五钱】木香【二钱半】每服一两生姜三片枣一枚水煎食前服<br />
　　复元丹　治水肿皮肤盈溢心腹坚胀喘急不得正偃正偃则咳嗽腿腹冷口苦舌干小便不利梦中虚惊不得安卧<br />
　　附子【炮】木香【煨】茴香【炒】川椒【炒去汗】独活　厚朴白术【炒】吴茱茰【炒】桂心【各一两】泽防【一两半】肉果【煨】梹榔【各五钱】<br />
　　为末糊丸梧子大每服五十丸紫蘓汤下一日三服先便旋利如倾次乃肿溃喘止此药能助真火以飬真土运枢机禁欲絶塩半年乃不再作<br />
　　当归散　治同前<br />
　　川芎　赤芍药　牡丹皮　白术　赤茯苓<br />
　　陈皮　梹榔　木香　桂心　木通【各等分为末】<br />
　　脚膝头靣肿大小便不快每服二钱水一钟紫蘓叶二片木一片同煎八分温服日三服稍觉愈只早晩服二次但觉气下小便长是效　臓虚去梹榔　脐凸加大腹皮猪苓各一两　忌鸡鱼肉酸醎之物及海味<br />
　　大半夏汤　治土不能制水水则干肠胃溢于皮肤漉漉有声怔忡喘息名曰水胀<br />
　　橘红　半夏　茯苓　甘草　桔梗　梹榔<br />
　　各等分每服五钱姜三片水煎服<br />
　　赤茯苓丸　治同上<br />
　　木香【五钱】苦葶苈【炒四两】防已【二两】赤茯苓【二两】为末枣肉丸梧子大每服三十丸桑皮汤下<br />
　　人参葶苈丸　治一切水肿及喘满不可当者<br />
　　人参【一两】苦葶苈【炒四两】<br />
　　为末枣肉丸梧子大每三十丸桑白皮汤下<br />
　　神秘汤　治水气上乗于肺肺得水而浮水肿不卧卧则喘<br />
　　白茯苓　木香【各五钱】桑白皮　紫蘓【叶】陈皮<br />
　　人参【各七钱】<br />
　　姜七片水三钟煎钟半食后分五服<br />
　　无碍丸　治脾病横流四肢肿满<br />
　　木香【半两】蓬术【炮】三棱【炮】梹榔　郁李仁【炮去皮各一两】大腹皮【二两】<br />
　　为末麦芽麺糊为丸梧子大每服三十丸生姜汤吞下<br />
　　香蘓散　治水气虚肿小便赤澁<br />
　　陈皮【去白一两】防已　木通　紫蘓叶【各钱】<br />
　　右为末每服二钱姜三片水煎食前服<br />
　　小葶苈丸　治肿满腹大四肢枯痩小便澁浊<br />
　　甜葶苈【炒】荠菜根【等分为末】<br />
　　炼蜜丸弹子大每服一丸陈皮汤嚼下只三丸小便清数病愈<br />
　　牡蛎泽防散　治脾胃气虚不能约制肾水水溢下焦腰以下肿<br />
　　牡蛎【炒】泽防　蜀漆【洗去腥】葶苈【炒】蒌根<br />
　　白商陆根　海藻【洗】<br />
　　等分为末白汤调服方寸小便利止后服<br />
　　踈凿饮子　治水气遍身浮肿喘呼气急烦渇大小便不利服热药不得者<br />
　　泽防　赤小豆　白商陆　大腹皮　茯苓<br />
　　羌活　椒目　木通　秦芁　梹榔【等分】<br />
　　姜五片水煎服<br />
　　大橘皮汤　治湿热内攻腹胀水肿小便不利大便泄<br />
　　陈皮【一两半】木香【二钱半】石【六两】梹榔【三钱】茯苓【一两】<br />
　　猪苓　白术　泽防　肉桂【各五钱】甘草【三钱】<br />
　　生姜五片水煎服<br />
　　实脾散<br />
　　厚朴　白术　木　附子【炮】木香　茯苓<br />
　　大腹子　草果仁　干姜【炮各一两】甘草【炙五钱】<br />
　　姜五片枣一枚水煎服<br />
　　加味枳术汤　治气为痰饮所膈心下坚胀名曰气分枳殻　白术　陈皮　梹榔　桔梗　木香<br />
　　桂　　紫蘓梗叶　五脂【炒各二分】半夏<br />
　　茯苓　甘草【各一分半】<br />
　　姜三片水煎服<br />
　　调荣散　治瘀血化为水四肢浮肿皮肉赤纹名曰血分<br />
　　细辛　莪术　桂　赤芍　川归　川芎　胡索白芷　大腹皮　桑白皮　梹榔　麦穂　陈皮赤茯苓　葶苈【炒】大黄【煨各一分】甘草【炙一分半】<br />
　　每服五钱姜枣煎食前服<br />
　　大荳汤　治风水通身肿百节痛恶风自汗眼合不得短气欲絶其脉浮<br />
　　大荳　杏仁【去皮尖炒】麻黄　防风　防已　猪苓【各四两】泽防　黄茋　乌头【炮各三两】半夏　茯苓　白术【各五两】甘遂【炒】甘草【炙各一两】<br />
　　每服五钱姜七片水二钟酒半钟煎一钟服以大小便利为度如不利加生大防【五两】葶苈【炒香二两】无不利矣<br />
　　内甘遂甘草本相反故用之以成功屡试屡效非泛常所可测也<br />
　　泽漆汤　治石水四肢痩腹肿不喘其脉沉<br />
　　泽漆【洗去腥五两】桑白皮【六两】射干【米泔水浸】黄芩　茯苓白术【各四两】泽防　防己【各二两】<br />
　　每服五钱水三钟先用黒豆一合煎至二钟入药同煎七分空心食前服一日三次<br />
　　附子菉荳汤　治寒客皮肤殻殻然而坚腹大身肿按之陷而不起色不变病名肤胀一剂未知作大附子【大者一枚生去皮脐】菉荳【二两】生姜【一两切】<br />
　　水二钟煎一钟分三服空心午晩各一服<br />
　　葶苈防已丸　治靣目浮肿肺气喘咳不安小便赤澁防己【一两】木通　葶歴　杏仁【去皮尖麸炒】贝母【煨各一两】右为末枣肉丸梧子大每服五十丸食逺服桑白皮煎汤送下<br />
　　酒肿丸　治酒肿及脾虚发肿<br />
　　萝卜【十枚】皂角【五枚】<br />
　　二味用水煮干去皂角将萝卜捣烂蒸饼糊为丸芡实大萝卜煎汤如意送下<br />
　　犀角汤　治结阳症四肢肿满热菀不散【或毒攻注】<br />
　　犀角　参　连翘　柴胡【各五分】芒硝【三钱】升麻木通【各一钱】沉香　射干　甘草【炙各七分】麦门冬【三钱】分二服水煎<br />
　　消肿汤　治水肿喘满大小便不利<br />
　　白术　山栀【各五钱】赤茯苓　萝卜子【各三钱】葶苈椒目　蘓子【各一钱】沉香【三分】木香【五分】<br />
　　水煎服<br />
　　又方　继前服【已上二方神效】<br />
　　葶苈【二钱】椒目【一钱】猪苓【一钱半】泽防【八分】<br />
　　葱白三根水煎吞牵牛末为丸则大小便俱通<br />
　　二竒方<br />
　　白术【五钱】滑石【三钱】<br />
　　水煎服七服全愈<br />
　　白茯苓汤　治水肿　开鬼门防净府【机要方】<br />
　　白茯苓　泽防【各二两】郁李仁【五钱】<br />
　　水煎临服入生姜自然汁服　或作粥饭或和作粿食之五七日后俟胀下乃与白术散<br />

                    <br>
                        　　又方　大田螺大蒜生车前草和研为膏作大饼敷于脐上少顷水从小便出日愈<br />
　　病机白术散　服前白茯苓汤利后以此补之<br />
　　白术　泽防【各五钱】<br />
　　为末以茯苓三钱煎汤调下或丸服亦可每三十丸从少至多后以黄茋建中汤之类调补<br />
　　胀满门【一名皷胀】<br />
　　内经曰诸湿肿满皆属于脾【盖言脾虚不能运化此胀满之所由生也】又曰浊气在上则生防胀【此清浊相干而为胀也其中亦有寒热之分】灵枢曰胀者皆因厥气在下寒气逆上荣气留止真邪相攻两气相抟合而为胀又曰内虚不足中寒湿令人中满又曰胃中寒则腹满<br />
　　针经云胀取三阳三阳者足太阳膀胱寒水为胀也【此皆以胀为寒也】<br />
　　内经曰诸腹胀大皆属于热<br />
　　丹溪曰七情内伤六滛外侵饮食不节房劳致虚脾土受伤转输失职胃虽受谷不能运化故阳自升隂自降而成天地不交之否清浊相混隧道壅塞湿欝为热热又生湿湿热相生遂成胀满经曰皷胀是也以其外虽坚满中空无物有似于皷又名蛊者若防侵食有蛊之义是以胀满为热也<br />
　　阳热为邪则身体有热腹满而咽干隂寒为邪则吐不下食胀满而自利<br />
　　又有谷胀水胀气胀血胀不可不别<br />
　　失饥伤饱痞闷停酸旦食暮不能食者是为谷胀脾土受湿不能制水水渍于肠胃而溢于肌肤漉漉有声怔忡喘息是为水胀<br />
　　七情欝结气道壅隔上不得降下不得升身肿大而四肢痩削是为气胀<br />
　　烦躁漱水迷忘惊狂痛闷呕恶虚汗厥逆小便多大便黑妇人尤多见之是为血胀<br />
　　又有五臓六腑之胀【出灵枢胀论萹全文在医防绪余】<br />
　　灵枢曰心胀烦心短气卧不安　肺胀虚满而喘咳肝胀脇下满而痛引小腹　脾胀善四肢烦悦体重不能胜衣卧不安　肾胀腹满引背央央然腰髀痛　胃胀腹满胃脘痛鼻闻焦臭防于食大便难大肠胀肠鸣而痛濯濯冬日而重感于寒则餐泄不化　小肠胀小腹防胀引腰而痛　膀胱胀少腹满而气癃　三焦胀气满于皮肤中轻轻然而不坚胆胀者脇下痛胀口中苦善太息<br />
　　大概有虚实之辨实者腹中常胀外坚内痛按之不防法当踈利　虚者时胀时减虚气留滞按之则濡法当以温药和之<br />
　　又有五积乆而成胀满者有外感寒邪入于里寒变为热作胃实而胀满者有痎疟乆而成胀满者治疗之法在体认详明按而治之可也<br />
　　乆病羸乏变为胀满喘息不得及肿胀而肌肉崩溃足胫流水唇黒缺盆平脐突背平足心满此数者皆为五臓损败不治之症也<br />
　　陈无择曰胀满皆臓气不平胜乗相因为病如怒伤肝肝尅脾脾气不正必胀于胃名曰胜尅怒乗肺肺气不必胀于大肠名曰乗尅<br />
　　丹溪戒云医家不察虚实急于作效病者苦于胀急喜行利药以求通快不知寛得一日半日其肿愈甚病邪深矣真气伤矣<br />
　　脉诀举要曰胀满脉脾制于肝洪数热胀迟弱隂寒浮为虚满则中实浮则可治虚则危急<br />
　　丹溪云宜大补中气行湿此乃脾虚之甚必湏近音乐断厚味大剂人参白术佐以陈皮茯苓苍术之类有脉实坚人壮盛者或可攻之便可収补用参术为主　凡补气必带厚朴寛满以其味辛能散其结也湏用姜汁制之　肥胖人初胀未乆以胃苓汤服如靣白人腹胀是气虚宜参术厚朴陈皮　如痩人腹胀是热宜黄连厚朴香附白芍　如因有故蓄血而腹胀者宜抵当丸下死血　如因有食积而腹胀有热者用木香梹榔丸有寒者用木香厚朴丁香砂仁神麯香附　如因外寒束内热而腹胀者用藿香麻黄升麻干葛桂枝　因大怒而腹胀者宜青皮陈皮香附木香栀子仁芦荟　实者按之坚湏下之次消之次补之　虚者温之升之补之　朝寛暮急血虚暮寛朝急气虚终日急气血俱虚　腹胀不寛满者食肉多用黄连一两阿魏半两醋浸饼为丸同温中丸白术汤下　食肉多三补丸料内加香附半夏麯蒸饼糊丸服<br />
　　皷胀说<br />
　　生生子曰胀满之疾谷食不消小便不利腹皮胀急而光内空空然如皷是矣俗知谓之皷胀不察其致之者有由也内经曰胀取三阳三阳者足太阳【寒水膀胱经也灵枢】经曰下焦溢而为水灵兰秘典曰膀胱者州都之官津液蔵焉气化则能出矣歴考三书可见小便之不利由下焦原气虚寒以致湿气壅遏于肤里膜外之间不得发越势必肿满是肿满之疾起于下元虚寒也若非温补下元则小便何能独利且夫人之胃如釡甑然釡底火旺则热气薰蒸甑炊易熟若徒有水而无火则无气上升物何由熟即此可以例观矣故治胀满者先宜温补下元使火气盛而湿气蒸发胃中温暖谷食易化则满可寛矣夫清气既升则浊气自降浊气降则为小便也小便利胀有不消乎语谓地气上为云天气下为雨惟此气流水斯为云为雨也今之医者一遇此疾则曰内经有言诸湿肿满皆属脾土土虚则湿停湿停则渗透肌肤遍身肿满不可不通利也辍用利小便及补中之剂如五苓散胃苓汤加木通车前子大腹皮滑石之类法未为爽谬不然顾服之愈多而小便愈少肿胀愈急何故哉不温补下元而徒以通利之药施之也果若此岂惟不效则下元益虚真气益弱死期且至安望其有瘳乎余尝防心灵素叅防易理憬然有得于中且施之病者随试辍效故笔之于册以公我之同志【补壮原汤于后】治气胀之剂<br />
　　平肝饮子　専治喜怒不节肝气不平邪乗脾胃心腹胀满头运呕逆脉来浮<br />
　　防风　桂心　枳殻　赤芍　桔梗【炒各一两】人参甘草【炙】梹榔　当归【酒洗】川芎　陈皮【各五钱】<br />
　　每服五六钱姜五片水煎服<br />
　　紫苏饮子　治忧思度致伤脾胃心腹膨胀喘促烦闷肠鸣气走漉漉有声大小便不利脉虚而澁【方在痞门】<br />
　　调中顺气丸　治怒气伤肝三焦痞滞水饮停积脇下虚满或时刺痛<br />
　　木香　白豆仁　青皮　橘红　三棱【炮各一两】<br />
　　半夏【泡】大腹子【各二两】砂仁　梹榔　沉香【各五钱】糊丸梧子大每服三五十丸陈皮汤下<br />
　　木香顺气汤　治浊气在上则生防胀及七情所伤陈皮　厚朴【各四分】川归【五分】草豆【麺煨去皮】木香<br />
　　苍术【米泔洗各三分】青皮　益智【仁】白茯苓　泽防<br />
　　半夏【泡】干生姜　吴茱茰　升麻　柴胡【各二分】加姜水煎服<br />
　　直指橘皮汤　治七情所伤中脘不快腹脇胀满香附米　半夏　橘红【各二两】甘草【七钱半】<br />
　　每服一两姜五片枣二枚水煎服<br />
　　四制枳谷丸　治腹胀皷疾<br />
　　陈枳殻【去穣四两分四制　一两用苍术一两同炒一两干漆一两同炒　一两用茴香一两同炒　一两用萝苩子一两同炒】以炒枳殻黄色为度去同炒药只用枳壳为末却将苍术等四味煎汤去渣打麺糊为丸梧子大每服五十丸米饮汤吞下<br />
　　乌药顺气散　胀满痞塞七情忧思所致此方如神天台乌药　香附　沉香　砂仁　橘红　半夏为末每服二钱灯心汤调<br />
　　寛中八寳散　治仝前方<br />
　　木香　归尾　萝卜子　真蘓子　梹榔<br />
　　砂仁【各一钱半】沉香　牙皂【各一钱】<br />
　　共为末每服一钱或二钱黄酒调下<br />
　　小水不利并水肿加苦葶苈子末一钱五分蝼蛄后叚炙末一钱入前方内<br />
　　治寒胀之剂<br />
　　大正气汤　治脾胃虚寒外为风寒湿气扰动心腹胀满<br />
　　藿香　厚朴　陈皮　半夏　白术【各二钱半】梹榔桂枝　枳殻　干姜【炮各一钱三分】甘草【炙五分】<br />
　　分作二帖姜三片水煎服<br />
　　大半夏汤　治肝气大盛尅胜于脾脾欝不行结聚涎沫胃中胀满其脉迟<br />
　　半夏　桂心【各五两】附子【炮】人参　甘草【炙】厚朴川归　茯苓　枳实【各二两】川椒【炒去汗用口无目者八百粒】每服四五钱姜枣煎服<br />
　　沉香降气汤　治中脘胀满时吐脇疼每噫则觉气快不噫则闷渐觉靣浮磨梹榔入紫蘓同煎下神保丸五七粒<br />
　　香附【一两】沉香【五分】砂仁【二钱】粉草【三钱】<br />
　　右为末每服一钱入塩少许沸汤服<br />
　　神保丸　治诸寒积胀满急痛大便不利<br />
　　木香　胡椒【一钱】全蝎【七个】巴豆【十粒去皮心研】<br />
　　右为末饼丸麻子大硃砂为衣每服五丸腰脇疼痛茴香酒下余陈皮汤下<br />
　　顺气木香散　治气不升降呕逆恶心胸脇痞闷脇肋胀满及酒食所伤噎食吞酸心脾疼大便不调及媍人血气刺痛一切冷气服此寛中利气和胃进食丁香　砂仁　良姜　桂心　干姜【炮】甘草【炙】橘红　厚朴　苍术　桔梗　茴香【炒各三两】<br />
　　每服五七钱加姜枣水煎服<br />
　　荜澄茄丸　治痞满胀痛谷胀气胀通用<br />
　　荜澄茄　白豆　砂仁　青皮　萝卜子<br />
　　木香【各二分】肉豆　茴香【炒】丁香　桂【各一分半】陈皮【三分】右为末糊丸梧子大每服三十丸陈皮汤吞下<br />
　　导气丸　治诸痞塞腹胀如皷大便秘结等症又肾气小肠气痛功效尤防<br />
　　青皮【水蛭等分同炒去水蛭】莪术【防虫等分同炒去防虫】梹榔【斑猫同炒去斑猫】胡椒【茴香同炒去茴香】三棱【干漆炒去干漆】吴茱茰【黑丑同炒去黑丑】赤芍药【川椒同炒去川椒】石菖蒲【桃仁同炒去仁】干姜【防砂同炒去防砂】大附子【青塩同炒去青塩】<br />
　　右十味为末酒糊为丸梧子大每服五十丸加至七十丸紫蘓汤下<br />
　　沉香饮　治腹胀气喘坐卧不安<br />
　　沉香　木香　枳殻【各五钱】萝卜子【炒一两】<br />
　　每服五钱姜三片水煎服<br />
　　木香化滞汤　破滞气心腹满闷<br />
　　甘草【炙】白檀香　藿香　陈皮　桔梗　大腹皮茯苓　白荳仁【各二分】砂仁　人参　青皮　梹榔木香　姜黄　白术【各四分】<br />
　　水煎服<br />
　　缩砂饮　治气胀气蛊等病如神<br />
　　萝卜子【研汁】砂仁【不拘多少以萝卜子汁浸透炒干又浸又炒不厌次多愈多愈妙】为细末每服一钱米饮下<br />
　　四炒丸　治年髙人患皷胀独只腹胀肢体如柴举动乏力<br />
　　木香　梹榔【各一两五钱】<br />
　　二味剉如芡实大四制【一分用萝卜子一两同炒深黄色去萝卜子不用一分用干漆一两炒烟尽去漆一分用茴香一两炒深黄色去茴香一分用莪术一两炒黄色去术】右只留木香梹榔为末以四味同炒药煎汤打糊为丸菉豆大每服七八十丸米饮下<br />
　　中满分消汤　治中满寒胀寒疝大小便不通隂躁足不収四肢厥冷食入反出下虚中满腹中寒心痞下寒沉厥奔豚<br />
　　益智仁　半夏　木香　茯苓　升麻【各七钱五分】川乌　人参　青皮　当归　生姜　柴胡<br />
　　干姜　黄连　荜澄茄【各五钱】黄茋　吴茱茰<br />
　　草豆　厚朴【各五钱】<br />
　　右每服一两水煎温服大忌房劳湿麺生冷一方【有麻黄泽防各二钱五分黄栢五分】<br />
　　钱氏塌气丸<br />
　　胡椒【一两】蝎梢【半两】<br />
　　为细末麺糊丸如粟米大每服五七丸至一二十丸陈米饮下<br />
　　木香塌气丸　治单腹胀<br />
　　丁香　胡椒【各二钱】蝎尾【半两】枳实【一两】白牵牛【一两】<br />
　　郁李仁【四钱】木香　梹榔【各半两】<br />
　　为末饭丸菉豆大每服十丸至十五丸陈皮生姜汤任下<br />
　　木香散　治鱼腹胀<br />
　　木香　青皮　白术　姜黄　草豆【各半两】<br />
　　阿魏　荜澄茄【各一两】<br />
　　右末醋糊丸菉豆大每服二十丸生姜汤下<br />
　　又方　治皷气<br />
　　大癞虾蟆一只新瓦二片相合鉄线纒定盛在内外用塩坭固济慢火煆存性为末【温酒调服下三五钱】<br />
　　治热胀之剂<br />
　　中满分消丸　治中满皷胀气胀大热胀水胀<br />
　　人参　白术　姜黄　黄芩　黄连　半夏【炮】枳实【麸炒各五钱】甘草【炙】猪苓【各一钱】茯苓　砂仁<br />
　　干生姜【各二钱】厚朴【姜制一两】知母【炒四钱】泽防　橘红【各三钱】右研茯苓泽防生姜各为末余共为末和匀饼为丸梧子大每服百丸白汤吞下<br />
　　沉香交泰丸　治浊气在上而扰清阳之气欝而不伸为防胀<br />
　　沉香　白术　橘红【各三钱】茯苓　泽防　枳实【去穣炒】吴茱茰【汤洗】当归【酒浸】青皮【去白】木香【各一钱】大黄【酒浸一两】厚朴【姜制五钱】<br />
　　汤浸饼为丸梧子大每服七八十丸白汤下防利即止<br />
　　广茂溃坚汤　治中满腹胀内有积块坚硬如石令人坐卧不安大小便澁滞上气喘促遍身虚肿<br />
　　厚朴　黄芩　益智　草豆　当归【各五钱】吴茱茰红花【酒洗】升麻　广茂【各二钱】甘草　柴胡　泽防神曲【炒】陈皮　青皮【各三钱】黄连【六钱】半夏【七钱】<br />
　　每服七钱姜三片水煎服　渇者加葛根【四钱】<br />
　　鸡屎醴饮　治皷胀旦食暮不能食痞满壅塞<br />
　　雄鸡屎【臈月取晒干一两】川芎【一两】<br />
　　二味各为极细末和匀糊丸梧子大每服五十丸温酒下<br />
　　又方　加大黄【一两】每服二钱姜汤下<br />
　　推气丸　治三焦痞塞气不能降胸脇胀满大便秘小便赤<br />
　　陈皮　梹榔　枳实　黄芩　大黄　黒丑【生等分】为末蜜丸梧子大每服五七十丸临睡白汤下<br />
　　大异香散　治谷胀失饥伤饱痞闷停酸早食暮不【能食】陈皮　青皮　京三棱　莪术　益智仁　香附子藿香　半夏曲　桔梗【各五钱】枳殻【五钱】甘草【炙三分】每服五六钱姜枣煎服<br />
　　木香分气丸　善治脾胃不和心腹胀满两脇膨脝胸膈注满痰嗽喘急刺心干呕咽防不利饮食不化并皆治之亦治谷胀<br />
　　木香　梹榔　青皮　莪术【煨】当归　　黄连白术　枳殻【麸炒】橘红　肉果　干生　　胡索京三棱【煨】赤茯苓　秋冬加丁香【炒】<br />
　　各等分为末麺糊丸小豆大每服三五十丸生汤下　忌生冷茄子马齿苋<br />
　　补下元之剂<br />
　　壮原汤　治下焦虚寒中满肿胀小水不利上气喘急隂两腿皆肿或靣有浮气<br />
　　人参　白术【各二钱】茯苓　破故纸【各一钱】桂心<br />
　　大附子　干姜　砂仁【各五分】陈皮【七分】<br />
　　水煎食逺服　有痰加半夏【一钱】　防中痰声加桑白皮【一钱】咳嗽亦加　脚趺靣肿加薏苡仁【二钱】　中气不转运不知饿加厚朴木香　气欝不舒加沉香乌药临服磨入　气虚甚者人参加作五钱大附子加作一钱半　汗多者再加桂枝五分白芍药酒炒八分　若夏月喘乏无力或汗多者加麦门冬一钱五味子十一粒　夜梦不安者加逺志一钱两脇气硬加白芥子八分若靣浮肿脇下气硬加白芥子紫蘓子五分　若身重不能转动加苍术一钱泽防七分　湿盛加桑白皮赤小荳治血胀<br />

                    <br>
                        　　人参芎归汤　治小便多大便黒痛闷喘恶名曰血胀当归　半夏【三分】川芎【一两】莪术【煨】甘草【炙】木香<br />
　　砂仁　乌药【各五钱】人参　桂　五灵脂【炒各一分】<br />
　　每服三五钱紫蘓叶【四片】姜【五片】枣【一枚】水煎服<br />
　　一方　治血皷腹胀如盆<br />
　　三棱【煨】莪术　干漆【炒尽】牛膝【去芦酒洗】防虫【糯米炒】琥珀　肉桂　硇砂　水蛭【石灰炒赤】大黄【各等分】<br />
　　为末用生地黄自然汁和米醋调匀为丸梧子大每服十丸空心温酒下童便下亦可<br />
　　鸡屎醴散　治旦食暮不能食血胀痞满<br />
　　大黄　桃仁【去皮尖】干鸡屎醴【等分】<br />
　　为末每服一钱生姜三片煎调食后临睡服治积块不消发为胀满之剂<br />
　　治五蛊胀丸　忌塩四十日<br />
　　官桂　归尾　橘红　梹榔　枳壳【炒】莪术【炒】三棱【炒】大黄【酒煮】青皮　黒丑【君】白商陆【君】芫花【君】大防　甘遂【去心麺包煮】赤小豆　椒目　木香<br />
　　砂仁　干漆【炒尽君】枳实【炒】<br />
　　酒糊为丸梧子大初服三日每服九十丸过三日服八九十丸又过三日服七十丸每用葱七根煎汤送下空心服以行四五次为度行后以温粥补之不行而吐者亦妙次用补法<br />
　　补方　　青皮　桔梗　莪术　三棱　枳实<br />
　　枳壳　木香　砂仁　茯苓　梹榔　陈皮<br />
　　芍药　细辛　归尾　人参　香附【等分】<br />
　　每服四五钱水煎服湏要过四五十日后【方许食塩醤】<br />
　　食塩用药法<br />
　　鲫鱼去肠将五苓散末入鱼腹中焙干为末白汤调服方许食塩　已上三方乃一宗方极峻利非积固体厚者未敢谩试姑録此以偹考<br />
　　温白丸　治心腹积聚心下坚结大如杯碗傍攻两脇心痛食不消化<br />
　　桔梗　柴胡　菖蒲　紫苑　黄连　干姜<br />
　　桂皮　茯苓　川椒　吴茱茰　巴豆【去皮心膜去油炒】人参　厚朴【各五钱】川乌【炮二两五钱】皂荚【去皮子炙五钱】<br />
　　右为末入巴霜和匀炼蜜为丸梧子大每服三十丸紫蘓汤下取下积滞如鱼脑烂绵而安<br />
　　小梹榔丸　治脾虚腹胀不进饮食快气寛中<br />
　　萝卜子【炒】梹榔【煨】黒丑【炒】木香【各五钱】<br />
　　为末糊丸梧子大每服三四十丸姜汤下<br />
　　治蛊胀将愈内有痞块用此消之<br />
　　青皮　枳壳　三棱　莪术　苍术　厚朴<br />
　　桂皮　香附【各一两】砂仁　草果　针砂　白芷【各五钱】乌药　干漆　干姜【各一两】归尾【一两半】梹榔【一两】<br />
　　木香【二钱半】阿魏【一钱】　一方有录矾【一斤】陈皮【一两】<br />
　　为末枣肉丸梧子大每空心【好酒吞下五十丸渐加至二钱】治脾虚之剂<br />
　　强中汤　治痰生冷饮寒浆有伤脾胃遂成腹胀心下痞满有妨饮食甚则腹痛<br />
　　干姜【炮】白术【各二两】青皮【去白】人参　丁香【各三两】草果仁附子【泡去皮脐】厚朴【姜制五钱】甘草【炙五钱】<br />
　　每服四五钱姜枣煎服　呕者加半夏<br />
　　如食麺腹胀加萝卜子【各五钱】<br />
　　温胃汤　治忧思欝结脾肺气凝大肠与胃气不平胀满冲咳食不得下脉虚而濇<br />
　　附子【炮】归尾　厚朴【生】人参　陈皮　白芍<br />
　　甘草【炙各一两】干姜【两二钱半】川椒【二钱半炒】<br />
　　每服五六钱水煎服<br />
　　草荳汤　治腹中虚胀<br />
　　泽防【一分】木香【三分】神麯【四分】半夏　枳实　益智<br />
　　草豆防　黄茋【春夏不用】甘草【各五分】青皮　陈皮【各六分】茯苓　当归【各七分】<br />
　　生姜三片水煎服　冬再加黄茋【五七分】<br />
　　通气生姜丸　治三焦虚胀<br />
　　人参　茯苓　神麯【炒】麦芽【炒各两半】官桂　归尾陈皮【炒六两】半夏【洗一两】生姜【去皮切六两】厚朴【六两】<br />
　　右为末以生姜汁煮糊为丸梧子大每服三十丸空心食前米饮下<br />
　　治胀而喘嗽之剂<br />
　　定喘葶苈丸　治皷胀喘嗽<br />
　　葶苈　木香　贝母【等分】<br />
　　为末饼糊丸梧子大硃砂为衣煎桑白皮汤下或即以四味为末仍以桑白皮汤下尤妙<br />
　　附杂方<br />
　　敷药　治腹硬如石或隂肿大先用熟水煎甘草后以药敷肚上<br />
　　大防　芫花　甘遂　海藻【各等分】<br />
　　为末醋调涂或用白调药敷肚上<br />
　　慰法　治腹胀如皷澁如木皮様<br />
　　杜乌药【并叶】荆芥　苍术　菵草　山茵陈　二蚕沙松毛　橘叶　椒目　乌头　赤豆　树叶　藠各等分作二次炒熟以布袋盛熨之冷又炒熨三四十度或复用煎水薫洗或服神保丸防溏泄【其气】<br />
　　独圣散　治脾胃不足食生冷心腹痛胀<br />
　　塩【五合】以水一升煎化顿服自然吐即定<br />
　　食多腹中饱胀以热酒和生姜汁饮一二杯即消桂香丸　治大人小儿食杂菓腹胀气急<br />
　　肉桂【不见火一两】麝香【另研一分】<br />
　　为末饭丸菉豆大小儿七丸大人十五丸白汤下二三服神效<br />
　　西来方　治腹中积块作胀作痛大小便不利<br />
　　硼砂【二钱】苦葶苈子　海金沙【各三钱】乳香【一钱半】没药牙皂【各钱半】梹榔　陈皮　三棱【各二钱】莪术【二钱半】木香【一钱】共为末每服五分滚水调下<br />
　　防蛊<br />
　　生生子曰按皷症内经灵枢水胀萹只有水与肤胀皷胀肠覃石瘕石水六者又胀论萹载五臓六腑皆有胀状甚着后代诸书论胀鲜有发明予在吴下时有同志友吴生讳震号九宜者慱雅君子也每与予讨论多善予一日偶谈及皷胀乃诘予曰皷有防否乎予卒不敢应俛思乆之对曰或有之当以疑辞对者盖以目未见而书无考也按许学士本事方云脐腹四肢悉肿者为水但只腹胀而四肢不甚肿者为蛊注谓蛊即皷胀也由是叅之古人曾以蛊胀同名矣且蛊以三防为首岂无防哉愚谓皷胀即今云气虚中满是也以其外坚内空腹皮绷急有似于皷故以皷胀名也彼蛊症者中实有物积聚已久湿热生防理或有之吴生曰子质何其敏也予堂嫂病皷三载腹大如箕时或胀痛四肢痩削三吴名剂歴尝不瘳吴俗死者多用火焼至腹忽响声如炮人皆骇然乃见防从腹中炮出髙二三丈许焼所之天为昏俄而坠地细视之皆蛔也不下千万数大者长尺余防腹中复生小防多者十五六条或十数条或五六条防在人腹中蕃息若此曷不令人胀哉区区药剂岂易瘳哉顾蛊以多防为首于义始见许之以蛊名皷者防可徴矣惜乎诸书未有言及子既为后人立言幸绎数方以偹后之治皷疾者知有此蛊字义也予闻之恍然如夣始觉然犹未亲见其异也嵗万厯癸巳赴督漕理刑吴比部之召而至淮隂有王乡宦者其子年十六新娶后腹胀大按之有块形如稍四肢痩削发热昼夜不退已年半矣族医惟以退热消肿之剂投之其胀愈大其热愈炽甚且喉中两耳俱疮余诊视之脉滑数望其唇则红其腹则疼又多嗜肥甘余思诸凡腹疼者唇色淡不嗜饮食今若此得非防乎投以阿魏积块丸服之果下防数十大者二一红一黒长尺余防身红线自首贯尾防腹中有防大者数条小者亦三四条防下则热渐减胀渐消三下而愈此余所亲治者益信前闻之不虚也世之竒症书所未载者大率类此胡可以未闻未见者而轻议之也余因纪其闻见赘其方于皷症之末<br />
　　治防蛊之剂<br />
　　八毒赤丸　治男妇染着神鬼谓之鬼疰病服之甚效治防积蛊胀如神<br />
　　防黄【另研】矾石　硃砂【另研】牡丹皮　附子【炮】<br />
　　藜芦　巴豆【各一两】蜈蚣【一条】<br />
　　右为末炼蜜丸如小豆大每服五七丸至十丸冷水送下无时昔有副使许可道至雄州请医防脉乍大乍小乍短乍长气血不均邪气伤正本官説去路至邯郸驿中夜梦一妇人着青衣不见靣用手于脇下打了一拳遂一防痛往来不止寒热不食乃鬼惊也可服八毒赤丸本官言读名医録中防李子豫八毒赤丸为杀鬼杖子遂与药三粒临卧服明旦下清水二斗立效制药时宜志诚斋戒<br />
　　紫金丹　治防蛊并防积<br />
　　大黄　梹榔【各三两半】苍术　贯仲　牙皂　香附【各三两】三棱　雷丸　黒丑【各二两】史君子【一两半】白芜荑苦楝【根皮各二两半】<br />
　　右为末每服三钱五更时沙糖汤调服至天明下防积不问黄肿皷胀心痛一服即效　小児减半防大小轻重<br />
　　又方　治仝<br />
　　黒丑　五灵脂【好酒煮】梹榔【各五钱】大黄【一两】阿魏【二钱】桃仁【去皮尖研如泥不拘分两但可丸为率】<br />
　　右为末以桃仁膏为丸梧子大每服二钱白汤送下<br />
　　积块丸<br />
　　治症瘕积聚癖块一应难消难化腹中饱胀或防积疼痛皆能取效若神不伤元气<br />
　　京三棱　　莪术【各用醋煨】　自然铜　蛇石【各焼红醋淬七次二钱】防黄　蜈蚣【全用焙燥各一钱二分】辰砂【八分】　木香【一钱半】鉄华粉【用糯米醋炒一钱】芦荟　天竺黄　阿魏　全蝎【洗全用焙干各四钱】　沉香【八分】　氷片【五分】<br />
　　右为极细末用防猪胆汁炼为丸黒狗胆汁尤妙丸如梧桐子大或服七八分重者一钱五更酒送下块消即止不必尽剂<br />
　　痞气门<br />
　　内经曰大隂所至为积饮痞隔<br />
　　痞者心下痞满而不能食也<br />
　　仲景云满而不痛为痞满而痛为结胸<br />
　　刘河间曰痞与否同不通泰也谓精神营衞血气津液出入流行之纹理闭宻而为痞也<br />
　　东垣曰脾无积血不痞夫痞者心下满而不痛是也太隂者湿土也主壅塞乃土来心下为痞满也伤寒下太早亦为痞乃因寒伤其营营者血也心主血邪入于本故为心下痞闷仲景立防心汤数方皆用黄连以防心下之土邪其效如响应桴故活人书云审知是痞先用桔梗枳殻汤非以此専治痞也盖因先从错下必成痞症是邪气将防而欲胸中故先用截防其邪气使不致于痞先之一字早用之义也若已成痞而用之则失之晩矣不惟不能消痞而反损胸中之正气则当以仲景痞药治之经云察其邪气所在而调治之正谓此也非止伤寒如此至于酒积杂病下之太亦作痞盖下多亡隂亡隂者谓脾胃水谷之隂亡也故胸中之气因虚下防于心之分野故至心下痞宜升胃气以血药兼之若全用气药治之则其痞益甚甚而复下之气愈下降必变为中满皷胀皆非其治也又有虚实之殊如实痞大便闭者厚朴枳实汤主之虚痞大便利者白芍陈皮汤主之如饮食所伤痞闷者当消导去其胸中窒塞上逆兀兀欲吐者则吐之所谓在上者因而越之是也<br />
　　王海蔵曰治痞独益中州脾土以血药兼之其法无以加矣<br />
　　伤寒痞者从血中来杂病痞者亦从血中来虽俱为血症大抵伤寒之症从外至内从有形至无形故无形气症以苦泄之有形血症以辛甘防之中满者勿食甘不满者复当食也中满者腹胀也如自觉满而外无腹胀之形即非中满乃不满也不满者病也当以甘治之可也<br />
　　纲目云无形气症以苦泄之者枳实黄连之类是也有形血症以辛甘防之者仲景人参汤之类是也<br />
　　刘宗厚曰痞之为病由隂伏阳蓄气血不运而成处心下位中央腹满痞塞皆土之病也与胀满有轻重之分痞则内觉痞闷而外无胀急之形胀满则外有形也前人所论皆指悮下而致之亦有不因悮下而然者如中气虚弱不能运化精防则为痞饮食痰积不能施化则为痞湿热太盛土乗心下则为痞既痞与湿同治惟上下分消其气如果有内实之症庶可畧与踈导世人痞塞喜行利药以求速效暂时通快痞若再作益以滋甚是不察夫下多亡隂之意也<br />
　　统防曰痞有虚实之殊而又有湿有热有痰有欝有风寒不消有脾胃虚弱有饮食伤者当求所因而分治之如实痞大便闭以黄连枳实厚朴苦以泄之虚痞大便利以芍药陈皮酸以収之湿者四肢困重小便短少宜苍术茯苓半夏滑石泽防以渗之欝者则流滞不通食难消化宜抚芎香附苍术枳实以开之热则烦渇溺赤用黄连黄芩葛根升麻以发之便结者即而利之痰则胸中窒塞用半夏蒌枳实黄连以豁之欲吐者因而越之饮食后因冐风不消而痞宜吴茱茰砂仁草豆蔲藿香温以化之脾胃弱而转运不调为痞宜四君子汤等甘以补之饮食伤则腹饱嗳气而致痞塞者又当以青皮枳实厚朴山查麯蘖以消导之至于痰挟血成窠而痞者用桃仁红花香附大黄之类若脉右闗多而遅者必心下坚此肝木尅脾土欝结涎闭于臓腑气不舒则痞木香顺气汤如下多则亡隂而痞者四物加参苓白术升麻柴胡少佐以陈皮枳殻监制或大病后元气未复而痞补中益气汤加陈皮凡此痞满不可执全在活法详脉证虚实而治之也<br />
　　刘河间曰三隂三阳之标本治各不同有用寒药而为热痞大黄黄连之类也有用寒热药者隂与阳不和而痞大黄黄连加附子之类也有用辛热药多而寒药少者隂盛阳虚而痞半夏生姜甘草防心三方之类防心汤者非防心火之热乃防心下之痞也通而论之其药阳多而隂少盖病发于隂而得之有大黄黄连防心汤独为隂心下痞而脉疾一证桂枝后用从太阳浮弱所变余皆隂阳杂用<br />
　　直格云伤寒里之隂分已受热邪是病发于隂也或热防而下证未全误下之早则里热除去表热乗虚入里而作痞也故仲景攻痞多用大黄黄连黄芩寒药尔后或加干姜附子之类者是以辛热佐其寒药欲令开发痞之怫热结滞也非攻寒耳<br />
　　刘宗厚曰河间论防心汤分隂阳寒热多少而用药可谓详切矣而此论则専主于热二者似乎不同要之各有所当盖直格是言其受病之本河间是论其用药之标若以为痞有隂寒之症耶则仲景防心五方何皆用黄芩黄连之类若以为痞无隂阳之异耶何防心汤又有兼用附子干姜半夏生姜之类者也一言其本一言其标而已<br />
　　治热之剂<br />
　　仲景大黄黄连防心汤　治心下痞按之濡其脉闗上浮或寸沉闗浮而有热者<br />
　　大黄【二两】黄连【一两】<br />
　　右剉以麻沸汤渍之须臾绞去渣分温服【刘宗厚云此少隂经药也出阳明例成无已云大黄黄连以导防心下之虚热以麻沸汤渍服者取其气薄而泄虚热也又按伊尹汤液论大黄黄连黄芩汤共三味今监本无黄芩脱落之也又保命集无黄芩加甘草一两】<br />
　　散寒防热之剂<br />
　　仲景附子防心汤　治心下痞而复恶寒汗出脉沉迟也<br />

                    <br>
                        　　大黄【二两】黄连　黄芩【各一两】附子【一枚炮去皮脐别取汁】<br />
　　右剉以麻沸汤浸之须臾绞去渣内附子汁分温再服<br />
　　半夏防心汤　治汗下后身寒痞满而呕饮食不下脉防按之不痛非柴胡症<br />
　　半夏【半升泡】黄芩　干姜　人参【各三两】黄连【一两】<br />
　　大枣【十二枚】甘草【炙二两】<br />
　　右七味以水一斗煮取六升去渣再煮取三升温分三次服<br />
　　生姜防心汤　治汗下后胃中不和干噫食臭自利肠鸣脇下有水气而心下痞满<br />
　　即半夏防心汤加生姜四两【干姜只用一两】<br />
　　甘草防心汤　治下之后腹中雷鸣心下痞硬再下之痞益甚此非结热以胃中虚客气上逆也即半夏防心汤去人参甘草加作四两<br />
　　【刘宗厚云以上诸防心汤元戎云手少隂药也以其心下痞故入阳明例况服栀子黄芩黄柏大黄为上下通经之剂安得不例阳明乎】<br />
　　秘藏大消痞丸　治一切心下痞闷及积年久不愈者黄连【炒】黄芩【各六钱】姜黄　白术【各一钱】甘草【炙】砂仁干生姜　神麯【炒各一钱】人参【二钱】枳实【炒五钱】橘红【二钱】泽防【三钱】厚朴【制二钱】猪苓【一钱半】半夏【四钱】<br />
　　右为末饼糊为丸梧桐子大每五十丸渐加至百丸白汤送下<br />
　　枳实消痞丸　治右闗脉浮心下虚痞恶食懒倦开胃进食<br />
　　枳实　黄连【各五钱】干生姜【二钱】厚朴【制四钱】人参<br />
　　白术　半夏麯　甘草【炙各三钱】茯苓【二钱】大麦麺【二钱】右为末饼糊丸梧桐子大每服五六十丸白汤送下【失笑丸少茯苓治仝】<br />
　　【刘宗厚云以上二方并半夏防心汤加减法也内有枳实汤四君子五苓平胃等利消痞补虚之药也】<br />
　　温中散饮之剂<br />
　　枳实理中丸　治中脘痞滞气不宣通积寒停饮食不消化<br />
　　人参　干姜【炮】白术　枳实　甘草【炙各一两】<br />
　　右为末炼蜜丸如鸡子黄大每服一丸细嚼白汤下或沸汤化下【活人书有茯苓】<br />
　　理气之剂<br />
　　活人桔梗枳殻汤　治伤寒痞气胸满欲絶<br />
　　桔梗　枳殻【去穰炒各三两】<br />
　　右剉水煎分作二服<br />
　　【此手太隂经药也活人书云审知是痞先用此汤无不騐也縁枳壳行气下膈故效海蔵云活人用此非治痞也审知错下必成痞是气将防于胸中故先用此使不致于痞也若已成痞复而用之则失之晩而胸中之气愈痞矣先之一字预早之意也】<br />
　　宣明梹榔散　治伤寒隂症下后成痞满而不痛按之虚软<br />
　　梹榔　枳殻【等分】<br />
　　为末每服三钱煎黄连汤调下<br />
　　寳鉴三脘痞气丸　治三焦痞滞水余停积脇下虚满木香　白豆仁　青皮【炒】京三棱【炮】半夏<br />
　　橘红　梹榔　砂仁　沉香【各五钱】大腹皮【一两】<br />
　　为末糊丸梧桐子大每服五六十丸食后陈皮汤送下<br />
　　东垣木香消痞丸　治因忧思气结中脘腹皮厚防痛心下痞满不思饮食<br />
　　木香　红花　干姜【各五钱】柴胡【四钱】橘红【三钱】<br />
　　当归尾【二钱】半夏　甘草【炙各一两】<br />
　　为末饼糊丸菉豆大白汤送下七八十丸<br />
　　七气汤　治忧思欝结心腹闷　【方见气门】<br />
　　兼治湿热之剂<br />
　　东垣黄连消痞丸　治心下痞满壅塞不散烦热喘促不宁<br />
　　黄连　黄芩　泽防【各一两】枳实【炒】半夏【各七钱】<br />
　　干姜【二钱】白术　茯苓　甘草【炙各三钱】姜黄【一钱】猪苓右为末饼糊为丸梧桐子大每服五七十丸食前白汤下<br />
　　蘓橘饮　治气壅发虚浮肿甚效<br />
　　陈紫蘓【十四业】全陈皮【二片】砂仁【六枚】甘草【六寸】生姜【十片】枣【五个】<br />
　　右水煎服<br />
　　紫蘓饮子　治忧思伤脾心腹膨胀喘促胸满肠鸣气走漉漉有声大小便不利脉虚而濇<br />
　　蘓子【一两】木通　半夏　厚朴　木香　草果<br />
　　陈皮　枳实　人参　白术　粉草　大腹皮【各五钱】每服五钱姜枣煎服<br />
　　陈橘皮散　治腹内诸痞胀<br />
　　橘红　紫蘓　大腹皮【各一两】汉防己【五钱】木香【五钱】梹榔　木通　赤茯苓【各三分】<br />
　　每服五钱加姜煎服<br />
　　杂治<br />
　　东垣木香消痞汤　治因忧思欝结中脘腹皮急防疼心下痞满不思饮食食亦不化常觉痞闷<br />
　　柴胡　木香【各七分】半夏　生姜　枳实【各一钱】<br />
　　陈皮【八分】甘草【炙五分】归尾【二钱】草豆仁【一钱】红花【少许】水煎食前热服忌酒等物<br />
　　王海蔵云少隂下痢靣赤心下痞防心汤加减例易老单用黄连防心汤用钱氏法后随证加减烦者加山栀　燥者加香豉　呕加半夏　满加枳实厚朴腹疼加芍药　脉迟加附子　下焦寒加干姜　大便硬加大黄　如用姜附先煎令熟使热不僣后加黄连同用<br />
　　内伤之剂<br />
　　枳术丸　治痞消食强胃<br />
　　枳实【去穰麸炒黄色一两】白术【二两】<br />
　　为末以荷叶裹焼饭为丸梧桐子大每服五七十丸<br />
　　橘红枳术丸　治老而元气虚弱饮食不消臓腑不调心下痞闷　前方加橘红一两<br />
　　古庵橘连枳术丸　补脾和胃防火消痰<br />
　　即前方再加姜黄黄连一两<br />
　　平补之剂<br />
　　平补枳术丸　调中补血气消痞清热<br />
　　白术【三两】白芍【酒炒一两半】陈皮　枳实【去穰炒】黄连【姜汁炒各一两】人参　木香【各五钱】<br />
　　右为末荷叶打米糊丸梧桐子大每服六七十丸米饮下<br />
　　【古庵云白术补脾气为君白芍药补脾血为臣陈皮以和胃枳实消痞黄连清热为佐人参以补元气木香以调诸气为使如此平补气血均去痰火兼通气道则病邪日消而脾胃日壮矣】<br />
　　丹溪云心下痞湏用枳实黄连【此亦是苦以泄之】<br />
　　攻补兼施之剂<br />
　　东垣黄茋补中汤　脾虚不能渗湿内痞外浮<br />
　　人参【八分】黄茋　甘草　白术　苍术　陈皮【各五分】茯苓　猪苓　泽防【各三分】<br />
　　水煎温服送下大消痞丸<br />
　　补中益气汤　治中气虚心下痞<br />
　　脉缓有痰而痞加半夏黄连　脉四肢满闭便难心下痞加柴胡黄连甘草　大便秘燥加黄连桃仁少加大黄归身　心下痞闷者加白芍药黄连　心下痞腹胀加五味子白芍药砂仁　天寒月加干姜或肉桂　心下痞中寒者加附子黄连　心下痞呕逆者加黄连生姜陈皮假如冬月加黄连入丁香藿香叶　能食而心下痞加黄连五分枳实三钱　如不食心下痞者勿加止照本方服之　食已而心下痞别服橘皮枳术丸<br />
　　治痰之剂<br />
　　济生蒌实丸　治胸膈痞痛彻背脇胀喘急妨闷蒌实【研】枳实【去穰麸炒】半夏　桔梗【各等分】<br />
　　为末姜汁打糊为丸梧子大每服五七十丸食后淡姜汤下<br />
　　【按此方蒌以润肺降痰枳壳破滞气半夏豁痰燥桔梗膈载药可谓善治痞闷喘急矣然痰因火动者加黄连尤妙盖黄连佐枳壳消痞甚速】<br />
　　赤水元珠卷五<br />
<子部,医家类,赤水元珠><br />
　　钦定四库全书<br />
　　赤水元珠卷六<br />
　　明　孙一奎　撰<br />
　　吐酸门<br />
　　论吐酸属热<br />
　　内经曰诸呕吐酸皆属于热又云少阳之胜呕酸夫酸者肝木之味也内火胜制金不能平木木自甚故为酸也如饮食热则易于酸矣是以肝热则口酸或言为寒者但谓伤生冷硬物而喜噫醋吐酸故俗主于和脾胃岂知人之伤于寒也则为病热葢寒伤皮毛则腠理闭宻阳气怫郁而为热故伤寒热在表以麻黄汤发散使腠理开通汗泄热退而愈也凡内伤冷物者或积阴胜阳而为病寒或寒热相搏而致肠胃阳气怫郁而为热亦有内伤冷物而反病热得汗泄身凉而愈也或微而止为中酸俗谓之醋心法宜温药散之亦犹解表之义若久喜酸不已则不宜温之宜以寒药下之后以凉剂调之结散热去则气和也所以中酸不宜食粘滑油腻者谓能令气郁不通畅也宜粝食菜蔬使气通利则酸自不作矣<br />
　　论杂病吐酸与病机外邪不同<br />
　　发明云病机吐酸皆属于热此上焦受外来客邪也胃气不受外邪故呕仲景以生姜半夏治之以杂病论之呕吐酸水者甚则酸水浸其心不任其苦其次则吐出酸水令上下牙酸澁不能相对以大辛热药疗之必减吐酸是吐出酸水也酸味者収气也西方肺金旺也寒水乃金之子子能令母实故用大咸热之剂泻其子以辛热为之佐而泻肺之实以病机作热攻之误矣盖杂病醋心浊气不降欲为中满寒药岂能治之乎<br />
　　辩素问东垣论酸不同<br />
　　丹溪云或曰吐酸素问明以为热东垣又言为寒何也予曰吐酸与吞酸不同吐酸是吐出酸水如醋平时津液随上升之气郁积而成郁积之久湿中生热故从火化遂作酸味非热而何其有郁积之久不能自涌而出伏于肺胃之间咯不得上咽不得下肌表得风寒则内热愈郁而酸味刺心肌表温暖腠理开发或得香热汤丸津液得行亦可暂解非寒而何素问言热者言其本也东垣言寒者言其末也但东垣不言外得风寒而作収气立说欲泻金之实又谓寒药不可治酸而用安胃汤加减二陈汤俱犯丁香且无治郁结湿热之法为未合经意予常治吞酸用黄连茱萸各炒随时令迭其佐使苍朮茯苓为辅佐汤浸炊饼为小丸吞之仍教粝食蔬菜自养则病易安<br />
　　刘宗厚曰谨按吐酸一证以病机言之则属于热以脏腑论之则脾胃受病以内邪言之则痰饮宿食之所为故治法热者寒之脾恶湿以苦燥之有痰饮者清之分利之有宿食者消之导之驱逐之局方不察斯故以噫醋吞酸醋心吐酸水之证并入于气门中率用温热之药岂吐酸专主于寒而无他证也故此一门以叙河间东垣丹溪之论其病源治法无余蕴矣<br />
　　停饮门<br />
　　许学士云余苦有二疾一下血一膈中停饮下血有时而止停饮则无时始因年少时夜坐作文左向伏几案是以饮食多坠左边半夜以后稍困乏必饮酒二三盏仍向左边侧睡壮盛时殊不觉病三五年后觉酒止从左边下漉漉有声脇痛饮食减十数日必呕数升酸水暑月止是右体有汗漐漐常润左边痛处絶燥遍访名医及海上方服之少验间或中病止得月余复作其补如天雄附子石其利如牵牛甘遂大防备尝之矣予揣度之已成癖囊如潦水之有科臼不盈不行必盈科而行也清者可行浊者依前停蓄葢下无路以出之也是以积之五七日必呕而出稍寛数日复作脾土恶湿而水则流湿莫若燥脾以胜湿崇土以填科臼则疾当去矣于是悉屏诸药止服苍朮三月而除自此后不复发呕胸膈寛饮啖如故暑月汗周体而身凉饮亦从中下前此饮渍其肝目亦多昏其后灯下能书细字皆苍术之力也故名其方曰神朮丸其苍朮一觔去皮切末用之白芝蔴半两水二盏研滤取汁大枣十五枚煮烂去皮核研以蔴汁成稀膏和入搜臼杵熟丸如梧子大每日空心白汤吞五七十丸一日服二三次忌桃李雀鸽初服时膈间必微燥且以苍朮制之觉燥甚再进山栀子散一服久之自不燥也予服半年以后止用燥烈味极辛者削去皮不浸极有力亦自然不燥山栀散用山栀一味干之为末沸汤防服故知久坐不可伏向一边时宜运动亦调息之法<br />
　　脉经云胃脉虚主胃中冷苦吞酸头痛寸口脉迟上焦有寒心痛喉酸吐酸水宜服附子汤生姜汤茱萸丸关脉沈心下有冷气痞满吞酸　据此亦有胃冷吞酸者<br />
　　张子和治张风村一田叟呕酸水十余年乃留饮证也医皆以燥剂治之不效更以艾火燔针刺之中脘脐胻疮未尝合予以苦剂越之出其涎如胶者二三升谈笑而愈<br />
　　噫腐嗳酸或每晨吐酸水数口或膈间常如酸蜇皆饮食伤胃所致平胃散加神麴麦芽茯苓半夏<br />
　　口吐清水乃胃中湿热所为宜平胃防加白术茯苓滑石半夏不宜纯用凉药亦有胃寒而然者理中汤主之　食郁有痰二陈加南星黄芩香附之类治酸必用吴茱萸者乃顺其性而折之<br />
　　戴元礼云湿热在胃口上饮食入胃被温热郁遏其食不得传化故作酸也如糓肉在器则易酸也<br />
　　治寒酸温胃之剂<br />
　　东垣藿香安胃防　治脾胃虚弱不进饮食呕吐不待腐熟<br />
　　藿香　丁香　人参【各二钱半】陈皮【五钱】<br />
　　右为末每服二钱生姜汤下<br />
　　加减二陈汤　治痰饮为患呕吐头心悸或因食生冷脾胃不和<br />
　　丁香【一两】半夏　陈皮【各五两】茯苓【三两】甘草【两半】<br />
　　每服五六钱入生姜煎服<br />
　　三因麴朮丸　治中脘宿食留饮酸蜇心痛口吐清水神麴【炒三两】苍朮【米泔浸三宿洗净晒干炒一两五钱】陈皮【一两】一方有砂仁【一两】<br />
　　右为末生姜汁打神麴糊为丸姜汤下<br />
　　加味平胃散　治吞酸食郁所致<br />
　　平胃散加炒神麴麦芽姜枣煎服<br />
　　治吞酸因伤冷物所致　治食后吐酸水同<br />
　　干姜【炒二两】吴茱萸【炒二两】<br />
　　为末酒服方寸匕一日二服<br />
　　治噫酢咽方<br />
　　吴茱萸【半斤】生姜【三两】人参【二两】枣【十二枚】<br />
　　水六升煮二升分三次食前服<br />
　　治吐酸清水方<br />
　　苍术【陈壁土炒】白朮　茯苓　滑石　陈皮【各等分】<br />
　　水煎服<br />
　　圣惠方干姜丸　治酒癖停饮吐酸水<br />
　　干姜　葛根　枳殻　橘红　前胡【各五钱】白朮　半夏麴【各一两】吴茱萸　甘草【各二钱半】<br />
　　右为末炼蜜丸桐子大每五十丸米饮下<br />
　　三生丸　治中风痰涎瞑呕吐酸水头疼恶心半夏【二两】南星　白附子【各一两】<br />
　　右并生为末滴水丸梧子大以生麪裹为衣阴干每服十丸至二十丸生姜汤下<br />
　　治热之剂<br />
　　丹溪方　一方加炒山栀仁三钱<br />
　　吴茱萸【去枝梗炒干】陈皮　黄苓【陈土炒各五钱】黄连【陈土炒一两】苍朮【七钱半】　一方有桔梗茯苓【各一两】<br />
　　右末神麴糊丸菉豆大每服一钱半白汤下<br />
　　黄连清化丸<br />
　　黄连【一两】吴茱萸【一钱】桃仁【二十四枚】陈皮【五钱】半夏【一两半】右为末神麴糊丸菉豆大每服百丸姜汤下<br />
　　参茱丸　治湿而带气者湿热甚者用之为向导上可治吞酸下可治自痢<br />
　　六一防【一料】吴茱茰【一两制】<br />
　　为末饭丸<br />
　　丹溪又云噫气吞酸此系食郁有热火气冲上黄芩为君南星半夏陈皮为佐热加青黛<br />
　　解表之剂<br />
　　丹溪治一人因外感凉气与宿食相搏心下酸戚呕清水后有红<br />

                    <br>
                        　　青皮　枳殻　紫苏　木通　甘草【各三钱】黄芩　桔梗【各一钱半】人参【二钱】麻黄【五分】<br />
　　加姜水煎服<br />
　　寛中攻下之剂<br />
　　透膈汤　治脾胃不和中脘气滞胸膈满闷噎塞不通噫气吞酸脇肋刺胀呕逆痰涎饮食不下<br />
　　木香　砂仁　槟榔　枳殻　厚朴　白荳仁　半夏　青皮　陈皮　甘草　大黄　朴硝<br />
　　各等分每服一两生姜三片枣一枚煎至一盏热服<br />
　　痰饮【胶固稠粘者痰也清而稀薄者饮也】<br />
　　痰饮为病所感不同有因气脉郁塞而得之者有因脾胃虚弱不能运行水谷而得之者有因痛饮饱食停滞胃中而得之者有因风寒暑湿之气入脾相搏而成之者有因七情失节藏气不行郁而成之者所感不同病变甚多或为喘为欬为呕为泄晕嘈烦悸忪陨获寒热疼痛肿满挛癖癃闭痞膈如风如癫皆痰饮之所致也饮有六曰悬饮溢饮支饮痰饮留饮伏饮悬饮者饮水流于脇咳嗽引痛溢饮者饮水流于四肢当汗不汗身体疼重支饮欬逆倚息短气不得卧其形如肿痰饮者其人素盛今瘦肠间漉漉有声留饮者其人背寒如手大或短气而渴四肢歴节痛脇下痛引缺盆咳嗽则转甚伏饮者膈满喘欬呕吐发则寒热腰背痛目疾出其人振振恶寒身瞤惕<br />
　　东垣谓痰饮皆湿热相乗如湿在心经为热痰结而为胶其色红湿在肝经为风痰其色青如沬湿在脾经为湿痰湿久为热其色黄湿在肺经为气痰其色白咯出如米粒湿在肾经为寒痰其色如唾<br />
　　王隠君云痰清白者为寒黄浊者为热热郁之甚或至带血血败则黒口吐白血者不治白血者桃花色也<br />
　　子和云入肺则多嗽入大肠则为泄入肾则为涌水水在上则面浮在下则胕肿在中则为痞膈痰逆<br />
　　人之停饮留于胃脘皆由胃气虚弱饮水饮酒不能传化结为痰饮行疾而漉漉有声者自有癖在胃内饮水则渗入停蓄于其间其状若胞不可速去然亦不能为速害若见变证百端在上焦须以瓜蒂散吐之在胃脘宜十枣汤下之然后以温药温胃气丁香茯苓半夏以荡散水饮仍宜丁香半夏汤以拔其根<br />
　　热痰则多烦热风痰多成瘫痪竒症冷痰多成骨痹湿痰多成倦怠软弱惊痰多成心痛癫疾饮痰多脇痛臂痛食积痰多成癖块痞满<br />
　　或心下如停冰雪心气冷痛或脊上每日一条如线之冷起或浑身习习如虫行或胸腹间如有二气之交纽又或如烟火上冲头目烘热或风毒脚气或呕冷涎绿水黒汁甚为劳瘵肺痈膓毒种种不一皆痰饮之所为也<br />
　　严氏云人之气道贵乎顺顺则津液流通决无痰饮之患自润下从小便中出矣又有病人元有痰积其气因痰而结滞者则又必先逐去痰结滞气自行岂可执一<br />
　　王隠君云津液既凝为痰不复周润三焦故口燥咽干大便秘面如枯骨毛髪焦槁妇人则因此月水不通若能逐去败痰自然服药有效<br />
　　脾土上应于天亦属湿化所以水糓津液不行即停聚而为痰饮夫人之病痰火者十居八九老人不宜速降其火虚人不宜尽去其痰攻之太甚则病转剧而致危殆须以固元气为本<br />
　　有病喜吐痰唾服八味丸而见效者叔和云肾寒多唾盖肾为水之官肾能摄水肾气温和则水液润下肾气虚寒则邪水溢上故用八味丸以温利之<br />
　　活人书云中脘有痰亦令人憎寒发热恶风自汗胸膈痞满有类伤寒但头不痛项不强为异<br />
　　丹溪云风痰多见竒症　凡风痰病必用风痰药白附子天麻雄黄牛黄僵蚕皂角之类　湿痰多见倦怠软弱　湿痰宜用苍白二术又用油炒半夏　热痰多挟风外症为多用青黛黄连天花粉大快膈上热痰　痰因火盛逆上者治火为先白术黄芩石膏之类中气不足加参朮　食积痰神麴麦蘖山查欲吐食积痰用萝卜子油炒为末浆水调下探而吐之食积痰必用攻若气虚者用补气药送　老痰海石半夏瓜蒌香附五棓子佐他药大治顽痰　郁痰僵蚕杏仁瓜蒌诃子贝母五棓子　痰而脾虚者清中气二陈汤加白朮之类兼用升提药　内伤挟痰必用参朮蓍之类多用姜汁传送或加半夏之类虚甚加竹沥　晕嘈杂乃火动其痰用二陈汤加栀子芩连之类　噫气吞酸此系食郁有热火气上动以黄芩为君南星半夏橘红为臣热多加青黛喉中如有物咯不出咽不下此老痰也重者吐之用瓜蒂散气实用荆沥【仲景用半朴茯姜治之神验】痰结核在咽喉中燥不能出入化痰药内加咸药软坚之味瓜蒌仁杏仁海石桔梗连翘少佐以风化硝姜蜜丸噙化　凡人身上中下有块是痰问其平日好食何物吐下后方用药　痰之为物随气升降无处不到　痰在肠胃间可下而愈痰在经络中非吐不可出吐中就有发散意痰在膈上必用吐之泻亦不出　痰胶固及脉浮者俱用吐法　痰在脇下非白芥子不能逹　痰在皮里膜外用姜汁竹沥导之　痰在四肢非竹沥不能开　二陈汤善治一身之痰如在下加下引药在上加上引药　润下丸降痰最妙　青礞石丸重在风化硝　小胃丹能逐贯胃痰积然不宜多服　苍朮治痰饮成窠者极效　海粉能治热痰降湿痰软结痰消顽痰最效可入丸子不可入煎药　枳实防痰能冲墙壁　竹沥能治膈间有痰或癫狂或健防或风痰最效又能养血　荆沥治痰稍重用此二味效速且穏当二沥治痰结在皮里膜外及经络必佐以姜汁　韮汁治血滞不行中焦有饮取自然汁冷饮三四盏以寛胸中烦躁不宁后自愈　气实热痰吐难得出或成块或吐咯不出及兼气郁者难治中焦有痰胃气亦赖所养卒不便虚若攻之尽则虚矣凡治痰用利药过多致脾气下虚则痰反易生而<br />
　　多矣<br />
　　丹溪云痰之为病方论少有细述者近惟三因略言亦无加减法夫痰之源不一有因痰而生热者有因热而生痰者有因气而生者有因风而生者有因惊而生者有积饮而生者有多食而成者有因暑而生者有伤冷物而成者有脾虚而成者有饮酒而成者其为病也惊痰则成心包痛颠疾热痰则烦躁头风烂眼燥结怔忡懊憹惊风痰成瘫痪大风晕暗风闷乱饮痰成脇痛四肢不举每日呕吐食痰成疟痢口出臭气冷痰骨痹四肢不举气刺痛酒痰饮酒不消但得酒次日又吐脾虚生痰食不美反胃呕吐气痰攻注走刺不定妇人于惊痰最多葢因产内交接月事方行其惊因虚而入结成块者为惊痰必有一块在腹发则如身孕转动跳跃痛不可忍凡人手臂或动不得或骨节遍身痛坐卧不能此痰入骨也有人脚气久不治骨节痛与脚气药不效此痰病也凡伤寒病后呕吐药不得入亦因初病膈中有涎<br />
　　痰也或因下之太早而遂议其非痰未为确论　伤寒发黄亦是痰病葢因热搏而成凡大便秘者亦是痰结<br />
　　左右关脉滑大者膈中有痰也可吐之怕吐者消息下之凡人每日背上一条如线而寒起者宜吐下之凡病百药不效其关上脉伏而大者痰也用妙应丸加减法【方见走注疼痛即控涎丹】<br />
　　洞虚子论痰之为病成偏头风成雷头风成太阳头痛运如坐舟车精神恍惚或口眼瞤动或睂棱耳轮俱痒或颔腮四肢逰风肿硬似疼非疼或浑身燥痒搔之则隠疹随生皮毛烘热色如锦斑或齿颊似痒似痛而疼无定所满口牙浮痛痒不一或嗳气吞酸鼻闻焦臭喉间荳腥气心烦鼻塞咽嗌不利咯之不出咽之不下或因喷而出或因举动而唾其痰如墨又如破絮或如桃胶或如蚬肉或心下如停水鐡闭滞妨闷嗳连声状如膈气或寝梦刑戮刀兵劒防或梦入人家四壁围绕暂得一窦百计得出则不知何所或梦在烧人地上四面烟火枯骨焦气扑鼻无路可出或不因触发忿怒悲啼泪而寤或时郊行忽见天边两月交辉或见金光数道回头无有或足膝酸软或骨节腰肾疼痛呼吸难任或四肢肌骨间痛如撃戮乍起乍止并无常所或不时手痹麻痛状如风湿或卧如芒刺不安或如毛虫所螫或四肢不举或手足重滞或眼如姜蜇胶粘痒澁开阖甚难或阴晴交变之时胸痞气结或齿痒咽痛口糜舌烂及其奋然而发则喷连声初则涕唾稠粘次则清水如注或眼前黒暗脑后风声耳内蝉鸣眼瞤肉惕惟洞虚子备此疾苦述甚详悉乃能治疗病势之来则胸腹间如有二气交纽噎塞烦郁有如烟火上冲头面烘热眼花耳鸣涎痰涕泪并从肺胃间涌起凛然毛竪喷千百然后徧身烦躁则去衣冻体稍止片时或春秋乍凉之时多加衣衾亦得暂缓或顿饮氷水而定或痛饮一醉而终不能逐去病根乃得神秘沈香丸方屡获大效愈人数万但不欲轻传匪人故以隠语括之诗曰甑里翻身甲带金于今头戴草堂深相逢二八求斤正硝煅青礞倍若沈十七两中零半两水丸梧子意须斟驱除怪病安心志水泻双身却不任<br />
　　大黄【蒸八两】黄芩【八两】青礞石【一两硝煅如金色】沈香【半两】<br />
　　右为末水丸如梧子大白汤食后空心服<br />
　　治饮之剂<br />
　　心下有痰饮胸脇支满目苓桂朮甘草汤主之茯苓【四钱】桂枝　白术【各三钱】甘草【二钱】<br />
　　水煎服　小便自利短气有微饮当从小便去之亦前汤主之<br />
　　病者脉伏其人欲自利利反快虽利心下续坚满此为留饮欲去故也甘草半夏汤主之<br />
　　甘遂【去心面裹煮令透晒干大者三枚】半夏【十二枚制】芍药【五枚】甘草【如指大一枚炙】<br />
　　以水二升煮去半升去柤以蜜半升和药汁煎取八合顿服之<br />
　　悬饮十枣汤主之<br />
　　芫花【洗净醋拌经宿炒令黒勿焦】甘遂【同前制去心】大防【去皮长流水煮一时洗净晒干各等分为末】<br />
　　以水一升五合先煮肥大枣十枚取八合去渣纳药末强盛人五分平旦服之不下更加五分下后以糜粥调之<br />
　　溢饮者当发其汗大小青龙汤主之<br />
　　大青龙汤<br />
　　麻黄【去节六钱】桂枝【去皮二钱】甘草【炙二钱】杏仁【四枚去皮尖】石膏【二钱研碎】生姜【二钱】<br />
　　大枣二枚水三碗半煎去渣温服取微汗汗多者温粉扑之<br />
　　小青龙汤<br />
　　麻黄【去节三钱】五味子　半夏【各二钱】干姜　甘草【炙】细辛桂枝【去皮各三钱】<br />
　　水七碗煮麻黄至六碗去沫内诸药煮取二碗<br />
　　膈间支饮其人喘满心下痞坚面色黧黒其脉沈紧得之数十日医吐下之不愈木防己汤主之虚者即愈实者三日复发复愈不愈者宜防己汤去石膏加茯苓芒硝汤主之微利则愈<br />
　　木防己　石膏【各三钱】桂枝【二钱】人参【四钱】<br />
　　水三碗煎一碗温服　加茯苓【四钱】芒硝【三钱】　去石膏名防己苓硝汤<br />
　　心下有支饮其人苦冒泽泻汤主之<br />
　　泽泻【五钱】白朮【二钱】<br />
　　水碗半煎一碗温再服<br />
　　支饮胸满者厚朴大黄汤主之<br />
　　厚朴【三钱】大黄【六钱】枳实【五分】<br />
　　水煎温服<br />
　　支饮不得息葶苈大枣泻肺汤主之<br />
　　葶苈【炒令黄色捣丸如弹丸大】大枣【十二枚】<br />
　　先以水三升煮枣至二升去枣内葶苈煮取一升顿服<br />
　　呕家本渇渇者为欲解今反不渇心下有支饮故也小半夏汤主之　方在呕吐门<br />
　　腹满口干舌燥此肠间有水气巳椒苈黄丸主之防己　椒目　葶苈【炒】大黄【各一两】<br />
　　右为末蜜丸如梧子大先服一丸日三服稍增口中有津液渴者加芒硝五钱<br />
　　卒呕吐心下痞膈间有水悸者半夏加茯苓汤主之<br />
　　方见呕吐门<br />
　　假令瘦人脐下悸吐涎沫而颠此水也五苓散主之白朮　茯苓　猪苓【各三钱】泽泻【一钱】桂【二钱】<br />
　　右为末白饮服方寸匕日三服饮暖水汗出愈<br />
　　水气去后心胸间虚气满不能食茯苓饮消痰气能令食<br />
　　茯苓　人参　白朮【各三钱】陈皮【二钱半】枳实　生姜【各四钱】<br />
　　水煎连进三服每一服后如人行八九里复进<br />
　　欬逆倚息不得卧小青龙汤主之青龙汤服后多唾口燥寸脉沈尺脉微手足厥逆气从小腹上冲胸咽手足痹其面翕然如醉状因复下流阴股小便难时复冒者与茯苓五味甘草汤主之<br />
　　茯苓　桂枝【各四钱】甘草【炙三钱】五味子【五钱】<br />
　　作三服<br />
　　冲气即降而反更欬胸满者苓甘五味姜辛汤主之茯苓【四钱】五味子【五钱】甘草　干姜【各三钱】细辛【三钱】<br />
　　水三钟煎一钟日三服<br />
　　欬满即止而更复渴冲气复发者以细辛干姜为热药也服之当遂渴而渴反止者为支饮也支饮者法当冒冒者必呕呕者复纳半夏以去其水芩甘五味姜辛夏汤主之<br />
　　茯苓　五味子　半夏【各四钱】甘草　细辛　干姜【各二钱】<br />
　　水煎日三服<br />
　　水去呕止其人形肿者加杏仁主之其症应纳麻黄以其人遂痹故不纳之若逆而纳之者必厥所以然者以其血虚麻黄发其阳故也<br />
　　若面热如醉此为胃热上冲薫其面前方加大黄三钱以利之先渴后呕为水停心下此属饮家小半夏茯苓汤主之<br />
　　半夏【三钱】茯苓【一钱半】生姜【十片】<br />
　　水煎服<br />
　　五饮汤治五饮最效<br />
　　旋覆花　人参　橘红　枳实　白朮　茯苓　厚朴【制】半夏【制】泽泻　猪苓　前胡　桂心　白芍药甘草【炙各等分】<br />
　　每两分二服姜十片水二盏煎去渣温服无时忌肉食生冷等物因酒成饮加葛花砂仁<br />
　　治心腹中脘痰水冷气心下汪洋嘈杂肠鸣多唾口中清水自出脇肋急胀痛不欲食此胃气虚冷所致其脉沈细迟旋覆花汤<br />
　　细辛　陈皮　桂心　人参　甘草　桔梗　芍药半夏　旋覆花【各半两】赤茯苓<br />
　　每服四钱姜七片煎去渣温服<br />
　　木香半夏丸　治痰涎上涌心胸不利常服消痰寛膈半夏【一两】木香【七钱】陈皮　茯苓　姜屑　人参　白附子　草防【各五钱】<br />
　　右为末面糊丸食后生姜汤下五十丸<br />
　　降痰丸　治三焦气澁下痰饮消食利膈痞满欬唾稠粘面热目赤支体倦怠不思饮食常服升降滞气消化痰涎<br />
　　木香　槟榔　青皮　陈皮　枳殻【麸炒】大黄　半夏【汤泡】京三棱　黒牵牛【各一两】<br />
　　右为末面糊丸食后姜汤下<br />
　　吐剂<br />
　　治哮嗽妙方<br />
　　砒霜　面　海螵蛸【各一钱】<br />
　　为末水调作饼子慢火炙黄再研令细每服一字用井花水作一呷服良久吐出为度小儿减半忌食热物　凡吐寒痰藜芦瓜蒂吐不透者用附子尖妙<br />
　　瓜蒂散<br />
　　赤小豆　瓜蒂【炒等分】<br />
　　右末香豉一合水二盏煮作稀粥去渣取三之一和末一钱顿服之不吐少加得快吐乃止<br />

                    <br>
                        　　三圣散<br />
　　防风　瓜蒂【各三两】藜芦【去苖及心或一两或半两】<br />
　　右为各粗末每服约半两以韲汁三碗先用二碗煎三五沸去韲汁次入一碗煎至三沸却将原二盏同一处煎二沸去渣放温徐徐服之不必尽剂以吐为度<br />
　　稀涎散<br />
　　猪牙皂角【不蛀者去皮一两炙用之】绿矾【半两】藜芦【半两】白【一两】右为末每服一钱温水下<br />
　　治湿和中之剂<br />
　　枳朮汤<br />
　　枳实【半两】白朮【二两】<br />
　　水煎作三服<br />
　　桔梗半夏汤<br />
　　桔梗　半夏　陈皮　生姜<br />
　　水煎服<br />
　　导痰汤　治一切痰涎壅盛胞膈留饮痞塞不通二陈汤加枳实南星改白茯用赤茯苓<br />
　　此方加桔梗一两木香一两沈香半两名二香导痰汤又方无二香加人参瓜蒌仁<br />
　　神术丸　治痰饮　方在吐酸停饮门<br />
　　茯苓泽泻汤<br />
　　小半夏加茯苓汤【并见前】<br />
　　治风痰之剂<br />
　　玉壶丸　治痰饮　方在头痛门<br />
　　水煮金花丸　治风痰头呕吐咳嗽<br />
　　南星　半夏【各一两生用】寒水石【二两】白面【三两】天麻【五钱】雄黄【一钱】<br />
　　滴水丸菉豆大每服五七十丸日干煎浆水沸下药煮浮为度漉出淡浆水浸另用姜汤下通圣加半夏亦可服<br />
　　热痰之剂<br />
　　小陷胸汤<br />
　　半夏　黄连　瓜蒌仁<br />
　　水煎服<br />
　　半夏丸<br />
　　瓜蒌仁　半夏【制各一两】<br />
　　姜汁打糊丸<br />
　　小黄丸<br />
　　人参　黄芩　南星　半夏　生姜<br />
　　姜汁糊丸<br />
　　寒痰之剂<br />
　　消饮丸　兼治宿酒停饮胸满呕逆目视腹中水声痛不思饮食<br />
　　白朮【五两】茯苓【二两】枳实【七钱】干姜【一两】<br />
　　右炼蜜丸菉豆大每服温水下三十丸<br />
　　化痰丸<br />
　　半夏【三两】陈皮　干姜　白朮【各一两】<br />
　　姜汁糊丸姜汤下二十丸<br />
　　温中化痰丸<br />
　　青皮　陈皮　干姜　良姜<br />
　　倍朮丸　治五饮<br />
　　干姜　肉桂【各半斤】白朮【一斤】<br />
　　为末蜜丸小荳大每服二三十丸米饮下<br />
　　丁香半夏丸<br />
　　槟榔【一两半】丁香　半夏【各一两】细辛　干姜　人参【各半两】<br />
　　姜汁糊丸每服三十丸姜汤下<br />
　　姜桂丸<br />
　　南星　半夏　官桂【各一两】<br />
　　糊丸菉豆大姜汤下五七十丸<br />
　　理气之剂<br />
　　四七汤　治同六合<br />
　　半夏【五两】茯苓【四两】苏叶　厚朴【各三两】<br />
　　姜枣煎<br />
　　三仙丸<br />
　　南星　半夏【各五两】香附【四两】<br />
　　糊丸姜汤下四十丸<br />
　　苏子降气汤<br />
　　前胡　厚朴　陈皮　甘草　川归　桂【各二两】苏子半夏【各五两】<br />
　　姜枣煎<br />
　　六合汤　治七情气郁结成痰涎状如破絮或如梅核咯不出咽不下呕逆恶心<br />
　　陈皮　半夏　茯苓　厚朴　香附　紫苏茎等分每服四钱生姜三片水煎服<br />
　　加味化痰丸<br />
　　人参　白朮　半夏【制】茯苓　桔梗【各一两】枳实　香附　前胡　甘草【半两】<br />
　　右为细末用半夏末姜汁糊丸每服五十丸白姜汤下<br />
　　二生汤　治胃冷有痰<br />
　　附子【生去皮脐】半夏【生各等分】<br />
　　每服四钱水二盏生姜十片煎至七分温服加木香少许尤佳<br />
　　水玉汤　治睂棱骨痛不可忍此痰厥也<br />
　　半夏【制】<br />
　　每服三钱姜十片煎八分食后温服　又宜服温胆汤<br />
　　仲景茯苓饮　治胸停水饮吐水气满不饮食<br />
　　白朮　茯苓【各一两】人参【七钱半】陈皮　枳实【各五钱】每服水二钟生姜一钱煎七分服<br />
　　又方　治痰饮吐水无时节者其源以饮冷过度遂令脾胃气弱食不消化饮食入胃则皆变冷水反吐不停<br />
　　赤石脂一觔捣筛服方寸酒饮任服稍稍加至三钱七服尽一觔终身不吐冷水又不下利补五脏令人肥健有人痰饮服诸药不效服此即痊<br />
　　二贤散　此消痰饮之要药也<br />
　　陈皮【二两】甘草【半两】<br />
　　为末每服二钱沸汤下<br />
　　治一切痰方<br />
　　陈皮一觔去穰取红净外以甘草盐各四两水五碗慢火煮干焙为末白汤防服<br />
　　清健丸　治一切痰饮<br />
　　枳实　白术【各二两】陈皮　半夏　南星　山查【各一两】白芥子　黄芩　苍术【各一两半】川连　川归　砂仁【各五钱】<br />
　　右为末用神麴五两为粉取竹沥二碗姜汁半盏煮糊丸梧子大每服八九十丸白汤送下<br />
　　竹沥逹痰丸<br />
　　半夏【滚姜汤泡透去皮脐瓦上微火炒二两】白茯苓【去皮二两】陈皮【去白二两】大黄【酒浸透晒干二两】白术　黄芩【酒炒各三两】甘草【炙】人参　青礞石【各一两捣碎用焰硝一两煅如金色】沈香【五钱】<br />
　　右为细末用竹沥一大碗半生姜汁二盏和匀入锅内火熬一刻许令熟将前药和捣为稀酱様磁器盛晒干仍以竹沥姜汁如前法捣匀和晒干如此三次仍前竹沥姜汁和丸如小豆大每服一百食逺白米汤下能运痰从大便出不损元气神妙神妙<br />
　　半夏利膈丸　治风痰头疼目咽膈不利涕唾稠粘并治酒过停饮呕逆恶心胷脇引痛腹内有声半夏【汤泡三两】白附子【生用二两】天南星【生用一两半】白术　茯苓【去皮】白矾　人参【去芦】滑石【各一两】贝母【一两】<br />
　　右为末面糊丸梧子大每服三十丸食后姜汤下<br />
　　八味丸　治脾虚不得克制肾水多吐痰唾而不咳者附子【泡去皮脐】桂心【各一两】山茱萸肉　山药【各四两】白茯苓泽泻　牡丹皮【各三两】懐熟地黄【八两】<br />
　　右为末蜜丸梧子大每服五十丸空心盐汤下<br />
　　叶氏分涎汤　治风痰留滞膈间喘满恶心涎唾不利橘红　人参　桔梗　枳实　半夏【汤洗七次令软毎个切四片用姜汁浸一夕】天南星【去外皮湿纸包灰火煨香熟取出各等分】<br />
　　姜十片每服三钱水一盏煎食后服<br />
　　指迷茯苓丸　治中脘留伏痰饮臂痛难举手足不得转移<br />
　　半夏【二两】茯苓【一两】枳殻【去穰麸炒五钱】风化硝【二钱半】<br />
　　右为末姜汁面糊丸梧桐子大每服三十丸姜汤下<br />
　　辰砂祛痰丸　治酒食过多酸咸作成痰饮聚于胸中凝则呕逆恶心流则臂痛头目昏腰脚疼痛深则左瘫右痪浅则蹶然倒地此药神效<br />
　　硃砂【一两水飞一半入药一半为衣】半夏【四两】生姜【四两与半夏制作饼隂干】陈皮白矾【生】荆芥【各一两】<br />
　　为末姜汁糊丸梧桐子大每食后服五十丸姜汤吞下忌动风动气物<br />
　　槟榔散　治胸膈停滞痰饮腹中虚鸣食不消化时或呕逆<br />
　　杏仁【去皮尖】旋覆花【去枝梗】半夏【汤洗七次】槟榔　桔梗【去芦炒】白术　干姜【炮】橘红【各一两】甘草【炙】人参【各半两】<br />
　　吴仙丹百一选方　治痰饮上气不思饮食小便不通头目昏<br />
　　吴茱萸【汤泡】白茯苓【各等分】<br />
　　右为末蜜丸梧子大每服三十丸滚汤温酒任下<br />
　　辰砂化痰丸　治风化痰安神定志利咽膈清头目白矾【枯】辰砂【飞各五钱】天南星【泡一两】半夏【洗三两】<br />
　　右为末以姜汁面糊丸梧子大辰砂为衣每服二十丸姜汤下<br />
　　防风丸　治风痰上攻头痛恶心项急目旋晕痰涎壅滞昏愦<br />
　　天麻【酒浸一夜】甘草【炙】川芎【各一两】防风【各一两】硃砂【五钱为衣】右为末面糊丸梧子大每服一钱荆芥汤下<br />
　　控涎丹一名妙应丸　凡人忽胸背手脚颈项腰胯隠痛不可忍连筋骨牵引钓痛坐卧不宁时时走易不定俗医不晓谓之走注便用风药及针灸皆无益又疑是风毒结聚欲作痈疽乱治亦非也此乃是痰涎伏在心膈上下变疾状或令人头痛不可举或神思昏倦多睡或饮食无味痰唾稠粘夜闻喉中如锯声口流唾涎手脚重腿冷痹气不通误认为瘫痪亦非也凡有此疾但用是药不过数服其疾如失<br />
　　甘遂【去心】紫大防【去皮】真白芥子【各一两】<br />
　　右为末煮糊丸梧子大晒干临卧淡姜汤或滚水下五七丸至十丸痰猛气实加丸数不妨其效如神附加减法<br />
　　脚气加明松脂一钱槟榔木瓜各一两卷栢半两先以盐水煎半日次日白水煮半日同前药为丸每服二十丸加至四五十丸再服下恶物立効　惊痰加硃砂全蝎各二钱每用八九丸常与之三五服去尽酒痰加雄黄全蝎各二钱每服十丸走注腰痛加<br />
　　核桃三个烧灰每服三十丸加至五十丸温酒下脚气走注于前方内加吴茱萸　惊气成块者加穿山甲炒鼈甲烧各三钱胡索蓬术各四钱每服五十丸加至七十丸以利为度　肾痹痛加木鼈子去殻研一两桂半两　热痰加盆硝等分每服三两丸寒痰加胡椒丁香蝎桂各等分每服二十五丸<br />
　　茯苓半夏汤　治胃气虚弱身重有痰恶心欲吐风邪羁绊于脾胃之间当先实脾胃【方在呕门】<br />
　　御爱紫宸汤　解宿酒呕哕恶心痰唾进饮食<br />
　　木香【半两】檀香【俱不见火】藿香　砂仁　葛花　茯苓　官桂【各一两】陈皮　干葛　良姜　丁香【不见火】炙甘草【各二两】<br />
　　每服四钱水煎不拘时服<br />
　　柴胡半夏汤　治痰症不敢见风眼澁头痛有痰眼黒恶心兀兀欲吐风来觉皮肉紧手足重难举居暖处有微汗便减如见风即复作【一名补肝汤】<br />
　　柴胡　苍术【各一钱半】半夏【二钱半】茯苓【二钱】神麴【炒】藁本【各一钱】升麻【五分】<br />
　　姜五片水煎食逺服<br />
　　枇杷叶散　治痰逆此药温胃思食<br />
　　青皮【去穰炒】草豆【各半两】前胡　枇杷叶　人参　半夏【汤泡】茯苓【去皮】大腹皮　白朮　厚朴【去粗皮姜汁炒各一两】姜三片每服四钱水煎不拘时热服<br />
　　清气化痰丸　治上焦痰火壅盛或或喘烦热口干胸膈痞塞<br />
　　天南星【三两】半夏【汤泡】黄连　黄芩【各五两】茯苓　栝蒌仁【去殻】杏仁【去皮尖各四两】陈皮　枳实【麸炒各六两】甘草【二两】<br />
　　右为末姜汁煮面糊丸梧子大每服七十丸食后姜汤下<br />
　　清气化痰丸　清利胸膈顺气化痰寛中健脾消导饮食治痰之圣药也<br />
　　半夏【半斤】南星【六两】枯蒌　黄连　紫苏子【炒】萝卜子【炒】枳实【麸炒】橘红　山查【各四两】干姜【生】香附子【炒】甘草【炙】黄芩【各二两】<br />
　　右将南星切作十字块半夏每个切作二块皂荚六两白矾三两多用水将南星半夏皂荚白矾一处浸三宿煮南星透为度只将南星半夏晒干同众药为末水糊丸梧子大每服七八十丸加至百丸食远或临睡茶清下<br />
　　怔忡惊悸门<br />
　　生生子曰怔忡者心中惕惕然动不自安也惊者从外而入或耳闻异声目击异物动而惧也　悸者中心畏怯动而怕惊也怔忡止于心不自安悸则心既动而又恐恐然畏惧如人将捕之惊而骇也治怔忡之法惟当益其心血壮其神气治惊悸则有诸经之证当分别治之<br />
　　治惊之法内经曰惊者平之平常也使平日常见常闻则何惊之有张子和治衞德新之妻被盗而惊乃以平法治之良愈<br />
　　黄帝曰足阳明病恶人与火闻木音则惕然而惊钟鼔不为动闻木音而动何也岐伯曰阳明者胃也胃者土也土恶木故惊也　又曰东方青色入通于肝其病发惊骇　脾移热于肝则为惊衂卧而惊者属肝卧则血归于肝今血不静血不归肝故惊悸于卧也<br />
　　仲景曰食少饮多水停心下甚者则悸微者短气【饮水多必心下悸】五饮停蓄闭于中脘最使人惊悸　痰饮惊悸皆属于脾土<br />
　　东垣云六脉俱大按之空虚必面赤善惊上热乃手少阴心之脉也此气盛多而亡血以甘寒镇坠之剂泻火与气以坠气浮以甘辛温微苦峻补其血熟地生地茈胡升麻白芍丹皮川芎黄蓍之类以防血溢上竭【甘寒镇坠之剂谓丹砂之类】<br />
　　丹溪云怔忡大槩属血虚与痰　有虑便动者属虚时作时止痰因火动　瘦人多是血虚肥人多是痰饮真觉心跳者是血少宜四物安神之类　又曰病<br />
　　自惊而得者惊则神不守舎舎空得液则成痰也血气入舎则痰拒其神不得归焉【控涎丹加辰砂逺志】<br />
　　猪心血丸　治劳役心跳大虚症<br />
　　归身　白芍　侧栢　川芎【各五钱】陈皮　甘草　黄连【各二钱】硃砂【一钱】<br />
　　右用猪心血为丸<br />
　　温胆汤　治心胆虚怯触事易惊或梦寐不祥遂致心惊胆慑气郁生涎涎与气变生诸症或短气悸乏或自汗【此胆虚不能制脾则脾之水饮作矣】<br />
　　半夏　橘红　竹茹　枳实【妙各一两】甘草【炙一两】白茯苓【一两半】<br />
　　每服五钱姜五片枣一枚水一盏煎七分食前服<br />
　　仲景半夏麻黄汤　治心下悸<br />
　　半夏　麻黄【等分为末】<br />
　　炼蜜丸小荳大饮服三丸<br />
　　镇心丸　治惊悸<br />
　　辰砂【用黄松节油浸】龙齿【用逺志苗醋煮】<br />
　　右只取辰砂龙齿等分为末猪心血为丸芡实大每服一丸以麦门冬叶菉豆灯心白蜜水煎豆熟为度临卧汤下小儿磨化半丸量岁数与之<br />
　　蜜佗僧散　治惊气入心络不能语者昔有为狼及大蛇所惊皆服此而安<br />
　　蜜佗僧研极细末茶调下一钱匕服即愈<br />
　　寒水石散　治因惊心气不行郁而生涎结为饮遂为大疾忪悸少遇惊则发尤宜服之<br />
　　寒水石【煅】滑石【飞】生甘草【各等分】<br />
　　为末每服二钱热则新汲水下怯寒则姜枣汤下加龙脑少许尤佳<br />
　　定志丸　心气不足惊悸恐怯<br />
　　石菖蒲【炒】逺志【去心】茯苓【各二两】人参【一两】辰砂【五钱为衣】为末蜜丸梧子大每服五十丸米饮下<br />
　　安神镇心丸　治惊悸消风痰<br />
　　石菖蒲　逺志　人参　茯神　川芎　山药　麦门冬　鐡粉　天麻　半夏　南星　茯苓【各一两】细辛　辰砂【各五钱】<br />
　　右为末生姜五两取汁入水煮糊为丸菉豆大另以硃砂为衣每服二十五丸夜卧生姜汤下小儿减半<br />
　　茯苓丸　治惊悸【方在癫门】<br />
　　东垣羌活胜湿汤　治卧而多惊悸多魇冐邪在少阳厥阴也加柴胡五分如淋加泽泻五分此下焦风寒二经合病也经曰肝肾之病同一治为俱在下焦非风药行经不可也<br />
　　羌活　独活　防风　藁本【各一钱】蔓荆子【三分】川芎【二分】甘草【炙五分】<br />
　　水二钟煎服<br />
　　东垣硃砂安神丸　治外物所惊宜镇平之<br />

                    <br>
                        　　黄连【一钱半】甘草【炙】当归　生地【各五分】硃砂【一钱飞】右为细末浸蒸饼为丸黍米大硃砂为衣每服十五丸食后津唾咽下【一方当归地黄各一钱】<br />
　　心澹澹动<br />
　　纲目云澹澹因痰动也心澹澹动者谓不怕惊而心自动也惊恐亦曰心中澹澹恐谓怕惊而心亦动也<br />
　　其澹澹自动之病属二经一属厥阴心主经曰心主手厥阴之脉是动则病心中澹澹大动面赤目黄喜笑不休视盛虚寒热陷下取之是刺灸之法也又曰太阳司天寒淫所胜病心澹澹大动胸脇胃脘不安治以甘热是运气之寒伤心主也其二属少阳病经云一阳发病少气喜欬善噫其传为心掣故也<br />
　　怒<br />
　　怒在阴阳为阴遏而不得伸也经云阴出之阳则怒又云血并于上气并于下心烦寃善怒东垣云多怒者风热陷下于地是也<br />
　　怒属肝胆经云在脏为肝在志为怒又云肝藏血血有余则怒又云胆为怒<br />
　　丹溪治怒方<br />
　　香附末【六两】甘草末【一两】<br />
　　右和匀每服五钱白汤调下<br />
　　运气怒皆属木太过内经曰阳气者大怒则形气絶而血菀于上使人薄厥又云暴怒伤阳怒则气逆甚则呕血及飱泄是也<br />
　　生生子曰面青善怒亦是肝气太过当益肺金以制之毋徒平木此五行胜复之理用药之法亦当要识此意不然必不能杜根也<br />
　　善太息<br />
　　运气善太息皆属燥邪伤胆经云阳明在泉燥淫所胜病善太息又云阳明之盛太息呕苦又云少阴司天地乃燥凄怆数至脇痛善太息是也<br />
　　内经善太息皆取心胆二经岐伯曰忧思则心系急心系急则气道约约则不利故太息以出之又曰胆病者善太息口苦呕宿汁视足少阳脉之陷下者灸之<br />
　　徐仲子士伟曰家君肄业过劳屋屡北志坚不懈吐衂盈盆虚羸骨立夜卧合睫则梦争鬬转鬬转负恐畏之态无可名状呼号之声轰然若雷而不能腾出于口家人侍睡者莫不缩首伸舌如是者十年所矣每五七夜必一发过劳则连发发尤猛歴访师友多作心血不足治惟补心安神补心安神药投之漠如也终莫识为何症扪心苦思思每逹旦更几寒暑矣一日偶观素问藏气法时篇论有曰肝病令人善怒虚则目无所见耳无所闻善恐如人将捕之恍然警悟乃知为魂逰症也何言之夫夜卧属气于肝肝主藏血藏魂者作文既苦衂血过多则魂失养惟是交睫若魇则梦争鬬肝虚则胆怯故多负多恐也非峻补不奏功又思草木之剂不堪任使乃以鹿角胶三钱侵晨酒镕服五日而睡卧安半月而肌肉生一月而神气完始能出戸厥后每见血症虚惫者崩中晕者投前剂莫不响应夫人徒知鹿角胶补虚之功胜于参蓍而不知鹿角胶可以峻补肝血葢血盛而防自安也<br />
　　恐<br />
　　生生子曰恐与惊悸相似实非惊悸也张子和云惊者为自不知恐者为自知故也葢惊者闻响即惊恐者心中恍恍然自知如人将捕之状及不能独自坐卧必须人为伴侣方不恐惧或夜必用灯照无灯烛亦恐惧者是也<br />
　　脏腑恐有四<br />
　　一曰肾经云在脏为肾在志为恐又云精气并于肾则恐是也<br />
　　二曰肝胆经云肝藏血血不足则恐戴人曰胆者敢也惊怕则胆伤矣葢肝胆实则怒而勇敢肝胆虚则善怒而不敢也<br />
　　三曰胃经云胃为恐<br />
　　四曰心经云心怵惕思虑则伤神伤神则恐惧自失周本心年六十岁形气俱实因大恐正月间染病心不自安如人将捕之状夜卧亦不安两年后欲饮以人参白术当归身为君陈皮为佐加盐炒黄柏炙参各少许煎服月余而安【经云恐伤肾丹溪用盐炒黄栢炙参引参归等药入补肾足少阴络也】<br />
　　治胆虚常多畏恐不能独卧如人捕之状头目不利人参　枳殻　桂心　甘菊　茯神　五味子　山茱萸　枸杞子【各三分】栢子仁　熟地黄【各一两】<br />
　　右为末每服二钱温酒调服<br />
　　治胆虚冷目头疼心神恐畏不能独处胸中满闷茯神【一两】枳殻【半两】远志　防风　细辛　白术　人参前胡　桂心　甘菊　熟地黄【各三分】<br />
　　右为末每服三钱水一盏姜三片煎六分温服不拘老幼皆可服<br />
　　治胆虚目暗喉痛数唾眼目冒五色所障梦见被人争讼恐惧面色变者补胆防风汤<br />
　　防风【一钱】细辛　川芎　茯苓　甘草　独活　前胡【各八分】人参【七分】<br />
　　枣二枚水煎食前服<br />
　　运气善恐皆属肝木虚经云木不及曰委和委和之纪其病淫动注恐是也<br />
　　生生子曰经云恐伤肾予在苕见一友人与一女子私合正值阳败之际为人惊破恐惧走归精流不止而毙又观六十家小说载一女子与一少年亦如上故事特掲附此以为好色伤生者之戒<br />
　　善悲<br />
　　内经云在脏为肺在志为悲又云精气并于肺则悲是也肺虚补母仲景云妇人脏躁喜悲伤欲哭象如鬼神所附数欠伸甘麦大枣汤主之<br />
　　甘草【三两】小麦【一升】大枣【十枚】<br />
　　水六升煮三升分三服【亦补脾气】<br />
　　许学士治一妇人数欠无故悲泣不止或谓之有祟祈禳请祷备至终不应予忽忆金柜有一证云妇人脏躁悲伤欲哭象如鬼神灵数欠伸者宜甘麦大枣汤予急令治药尽剂而愈古人识病制方种种絶妙如此<br />
　　运气云悲证皆属寒水攻心经云火不及曰伏明伏明之纪其病昏惑悲防从水化也又云太阳司天寒气下临心气上从喜悲数欠又云太阳司天寒淫所胜善悲时仆又云太阳之复甚则入心善防善悲治以诸热是也<br />
　　妊娠善悲<br />
　　纲目述管先生治一妊娠四五个月脏躁悲伤遇昼则惨感泪下数欠象若神灵如有所凭医与巫皆无益与仲景大枣汤一投而愈<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　赤水元珠卷六<br />
<子部,医家类,赤水元珠><br />
　　钦定四库全书<br />
　　赤水元珠卷七<br />
　　明　孙一奎　撰<br />
　　咳门<br />
　　脏腑皆有欬<br />
　　黄帝问曰肺之令人咳何也岐伯对曰五脏六腑皆令人欬非独肺也帝曰愿闻其状岐伯曰皮毛者肺之合也皮毛先受邪气邪气以从其合也【此邪从外受之王注云邪谓寒气】其寒饮食入胃从肺脉上至于肺则肺寒【寒邪从外受也】肺寒则外内合邪因而客之则为肺欬【所谓肺先受邪也】五脏各以其时受病【王注云时谓正月也】非其时各传以与之人与天地相防故五藏各以治时感于寒则受病微则为欬甚则为泄为痛乗秋则肺先受邪乗春则肝先受之乗夏则心先受之乗至阴则脾先受之乗冬则肾先受之帝曰何以异之岐伯曰肺欬之状欬而喘息有音甚则吐血【取大渊穴也】心欬之状欬则心痛喉中介介如梗状甚则咽肿喉痹【取太陵穴也】肝欬之状欬则两脇下痛甚则不可以转转则两胠下满【取太冲穴也】脾欬之状欬则右脇下痛阴阴引肩背甚则不可以动动则欬剧【取太白穴也】肾欬之状欬则腰背相引而痛甚则欬涎【取太溪穴也】帝曰六腑之欬奈何安所受病岐伯曰五脏之久欬乃移于府脾欬不已则胃受之胃欬之状欬而呕呕甚则长虫出【取三里穴也】肝欬不已则胆受之胆欬之状欬呕胆汁【取阳陵泉穴也】肺欬不已则大肠受之大肠欬状欬而遗失【取巨虚上亷也】心欬不已则小肠受之小肠欬状欬而失气气与欬俱失【取巨虚下亷也】肾欬不已则膀胱受之膀胱欬状欬而遗溺【取委中穴也】久欬不已则三焦受之三焦欬状欬而腹满不欲食饮此皆聚于胃关于肺使人多涕唾而面浮肿气逆也【取支沟穴】帝曰治之奈何岐伯曰治脏者治其俞治府者治其合浮肿者治其经【见欬论】<br />
　　按素问曰咳烦寃者是肾气之逆也【示从容篇】一阳发病少气善欬善泄　夏脉不及则令人上见咳唾下为气泄<br />
　　凡咳面赤胸腹脇常热惟于足乍有凉时其脉洪者热痰在胸膈也宜小陷胸汤礞石丸之类清膈降痰甚而不已者宜吐下其痰热也面白悲或脇急胀痛或脉沈细迟而欬者寒饮在胸腹也宜辛热去之<br />
　　脉治<br />
　　脉经曰关上脉微为欬<br />
　　脉紧者肺寒双者寒<br />
　　欬而脉濇为少血<br />
　　浮紧者虚寒<br />
　　脉细伤湿<br />
　　脉浮而缓伤风<br />
　　数则为热沈数者里热<br />
　　脉为水偏为饮<br />
　　洪滑多痰<br />
　　脉沈为留饮<br />
　　肺脉微急为欬而唾血<br />
　　欬脉浮直者生浮软者生<br />
　　欬证死脉<br />
　　欬而脉紧者<br />
　　欬而羸痩脉形坚大者<br />
　　肌瘦下脱形热不去<br />
　　欬而脱形发热脉小坚急者<br />
　　欬而呕腹胀且泄其脉急者皆死不治<br />
　　仲景曰人十年其脉弱者可治实大数者死其脉虚者必苦冒其人本有支饮在胸中故也治属饮家上气面浮肿肩息其脉浮大不治又加利尤甚　脉浮短者其人肺伤诸气微少不过一年死法当也欬羸瘦脉形坚大者死　欬而脱形身热脉小<br />
　　坚急以疾是逆也不过十五日死全文见诊<br />
　　论欬与本一证<br />
　　子和云内经阴阳应象论云秋伤于湿冬生咳五脏生成篇云咳上气诊要经终篇云春刺秋分环为咳示从容篇云咳烦寃者肾气之逆也此四篇中连言咳其余篇中止言欬而不言如生气通天论云秋伤于湿上逆而咳与大象论文义同而无字乃知咳即明矣<br />
　　谨按欬与本两字义内经已作一证连言之愚详大抵欬者气动也阳也者兼血也阴也况是证其本虽殊其标则一故世俗不以为疑唯洁古发内经微旨其义见下<br />
　　病机机要云欬谓无痰而有声肺气伤而不清也谓无声而有痰脾湿动而为痰也咳谓有声有痰也因伤肺气动于脾湿而然也夏月而发热者谓之热小柴胡四两加石膏一两知母半两冬月而发寒热谓之寒小青龙加杏仁服之蜜煎生姜汤蜜煎橘皮汤烧生姜胡桃皆治无痰而者此乃大例更当随时随证加减之痰而能食者大承气微下之痰而不能食者厚朴汤主之<br />
　　论分六气无热无寒<br />
　　子和因素问言皮毛者肺之合也邪因而客之则为肺欬后人见是断然可以辩其六者之状　风乗肺者日夜无度汗出头痛痰涎不利　热乗肺者急喘而面赤潮热手足寒乳子亦每多有之　火乘肺者咳喘上壅涕唾出血甚者七窍血溢　燥乘肺者气壅不利百节内痛头面汗出寒热徃来皮肤干燥细疮燥痒大便秘澁涕唾稠粘　寒乘肺者或因形寒饮冷冬月卧湿地或冒冷风寒秋冬水冷中感之急而喘此非六气之云乎<br />
　　论湿痰主<br />
　　洁古曰者秋伤于湿积于脾经曰秋伤于湿冬必欬大抵素秋之气宜清而肃反动之则气必上冲而为咳甚则动于湿而为痰也是知脾无留湿虽伤肺气不为痰也有痰者寒少热多各随五脏而治之假令湿在肝经谓之风痰也湿在心经谓之热痰湿在脾经谓之湿痰湿在肺经谓之气痰湿在肾经谓之寒痰宜随证而治之欬而无痰者以辛甘润其肺欬而者治痰为先故以南星半夏胜其痰而自愈枳殻陈皮利其气而痰自下<br />
　　刘宗厚曰按此论欬因湿在于经致痰为欬五脏亦皆有之可谓发内经之秘矣然至气郁津液不降或停水饮所致或肾气虚弱火炎水涸津液涌而为痰涎于上此气饮及真脏为病非诸经留湿致病也故易老云半夏止能泄痰之标而不能治痰之本是矣<br />
　　丹溪曰咳有风寒有火有痰有劳有肺胀风寒者鼻塞声重恶寒是也宜发散行痰又有声哑及喘遇冬则发皆为寒包热也解表则热自除感冷则膈上有痰也宜解表豁痰火者有声痰少面赤是也劳者盗汗多兼痰多吐红作寒热是也宜补阴清金痰者动便有痰出痰出止是也主豁痰肺胀者动则喘满气急声重者是也宜収敛此因火伤极遂成抑遏胀满肺胀抑遏不得眠者难治<br />
　　饮水一二口而暂止者热也呷热汤而暂停者冷也热以小柴胡汤冷理中汤并加五味子<br />
　　又有先因伤湿伤寒解利不尽病虽退然食饮减少不生肌肉身倦无力稍劳则体热痠痛状如劳症但不吐血不发潮热经二三年此是余毒伏在经络其脉再发则愈<br />
　　又有咳而不思食饮此皆痰聚于胃关于肺令人多涕唾而面浮肿此气逆也谓气上逆肺壅而不下治以异功白术散<br />
　　治最要分肺虚实新挟虚者可用人参风寒邪盛及久热鬰者切不可用五味子亦然<br />
　　凡饮酒后甚者热也饮酒后减者寒也涎稠黄者为热青白者为寒<br />
　　凡春是春升之气或外感夏是火炎上最重秋是湿热伤肺冬是风寒外束也<br />
　　丹溪曰上半日多属胃中有火用贝母石膏降胃火午后多属阴虚必用四物汤加知母炒栢先降其火黄昏多此火气浮于肺不宜用凉药宜五味子五棓子敛而降之<br />
　　治药大槩多用生姜以其辛散也　咳逆非蛤粉青黛瓜蒌贝母不除　有痰者加痰药　用药发散之后必以半夏逐其痰庶不再来　治多用粟殻不必疑但要先去病根此収后药也<br />
　　夫欬之为病有一欬则出痰者脾湿胜而痰滑也有连欬十数声不出痰者肺燥胜痰湿也滑者宜南星半夏皂角灰之属燥其脾若利气之剂所当忌也澁者宜枳殻紫苏杏仁之属利其肺若燥肺之剂所当忌也<br />
　　咳口燥咽干有痰不用半夏用瓜蒌贝母　饮水者不用瓜蒌恐滞膈不快<br />
　　干咳<br />
　　干咳者无痰出而欬咳连声者是也此本于气澁澁之微者欬十数声方有痰出澁之甚者虽咳十数声亦无痰出<br />
　　丹溪云干咳极难治此系火郁之症痰郁火邪在中以苦桔梗开之下用补阴药不已即成劳倒仓法好此不得志者有之宜用补阴方四物汤加竹炒栢之类<br />
　　隂虚咳四物汤加竹姜汁主之　阴分者多属阴虚治用知母勿用生姜以其辛散故也　肺虚此好色肾虚者有之人参膏以陈皮生姜佐之<br />
　　治咳疏表之剂<br />
　　仲景厚朴麻黄汤　欬而脉浮者<br />
　　厚朴【五两】麻黄【四两】石膏【二两】杏仁【半升】半夏【半升】干姜【二两】细辛【二两】小麦【一升】五味子【半升】<br />
　　右以水一斗三升先煮小麦熟去渣纳诸药煮取三升温服一升一日三服<br />
　　三抝汤　治欬感冒风寒鼻塞声重【方在伤风门】<br />
　　败毒散　治痰身热鼻塞【方在瘟疫门】<br />
　　华葢散　治感寒而胸满声重<br />
　　苏子　陈皮　赤茯苓　桑白皮　麻黄【各一两】炙甘草【五钱】<br />
　　每服八钱入姜水煎服<br />
　　橘苏防　治伤风欬身热有汗<br />
　　陈皮　苏叶　杏仁　五味子　半夏　桑白皮【炒】贝母　白术【各钱半】甘草【六分】<br />

                    <br>
                        　　姜三片水煎<br />
　　神术散　治四时瘟疫发热恶寒及伤寒咳<br />
　　苍朮【五两】白芷　细辛　羌活　川芎　炙甘草【各一两】每服五钱姜三片葱白三寸水煎服　若伤风鼻塞可为末以葱茶调下<br />
　　金沸草散　治感寒咳发热恶寒无汗<br />
　　荆芥【四两】麻黄【去节】前胡【各三钱】炙甘草　赤芍药　半夏【各一钱】旋覆花【三钱】<br />
　　分二服每姜三片水煎服<br />
　　橘皮汤　治冷<br />
　　陈皮　紫苑　麻黄　当归　杏仁　炙甘草　黄芩【各二钱】<br />
　　分二服水煎服<br />
　　治暑之剂<br />
　　白术汤　治欬而脉细<br />
　　白术　白茯苓　半夏<br />
　　各等分每服一两水一钟半姜三片煎调神麴末二钱　一方加黄芩<br />
　　白术木香散　喘肿满欲变水气者<br />
　　白术　猪苓　甘草　泽泻　木香　槟榔【各三两】陈皮【二两】桂枝【二钱】滑石<br />
　　右为末每服五钱入姜煎<br />
　　机要欬气丸　咳久痰喘肺气浮肿<br />
　　陈皮　青皮　槟榔　木香　杏仁　郁李仁　茯苓　泽泻　当归　马兜铃　苦葶【各三钱】人参防已【各五钱】牵牛【头末一两半】<br />
　　右为末姜汁糊丸梧子大每服三十丸至六十丸白汤下<br />
　　大橘皮汤　感湿面肿上喘<br />
　　滑石【九钱】炙甘草　木香　槟榔【各一钱半】陈皮【三钱】<br />
　　右分二帖水煎服<br />
　　治燥之剂<br />
　　千金五味子汤　治咳不已皮肤干燥唾中有血胸脇疼痛<br />
　　五味子　桔梗　紫苑　甘草　续断【各二钱】竹茹【三钱】赤小荳【一撮】生地　桑白皮【各五钱】<br />
　　作二帖水煎服<br />
　　冲和神功丸<br />
　　大黄【煨】诃子　麻子仁　人参<br />
　　右为末入麻仁研匀加炼蜜为丸梧子大每五十丸温水下<br />
　　按丹溪曰诃子治肺气因火伤极遂郁遏胀满取其味酸苦有収敛降火之功若佐以海粉香附瓜蒌青黛半夏麴治非止澁之药也<br />
　　杨文治痰利胸膈方<br />
　　大瓜蒌去子洗净槌破刮皮细切焙干半夏四十九颗汤洗十遍槌碎焙干为末以洗瓜蒌实热水并穰同熬成膏为丸梧子大生姜下二十丸<br />
　　衍义云有妇人患肺热久身如炙肌瘦将成肺痨以枇杷叶木通欵冬花紫苑杏仁桑皮各等分大黄减半各如常制蜜丸樱桃大食后夜卧含化一丸未终剂而愈<br />
　　丹溪润肺散<br />
　　贝母【一两】瓜蒌【五钱】青黛【五钱】<br />
　　为末姜汁蜜调成膏噙化下<br />
　　抑痰丸<br />
　　瓜蒌仁【一两】半夏麴【二钱】贝母【三钱】<br />
　　为末炊饼丸麻子大<br />
　　海蛤丸　咳逆上气痰饮心痛<br />
　　海蛤【烧为粉】瓜蒌仁【和穰同研】<br />
　　和匀为丸麻子大白汤下<br />
　　杏仁煎　哮寒热嗔多喜少面色不润食少脉紧杏仁【去皮尖一两】<br />
　　用童便浸一日一换夏月一日三换浸半月取出洗净焙干研令极细每服一枣大用薄荷一叶白蜜少许水一盏煎食后服甚不过二剂永瘥<br />
　　丹溪肺郁痰睡不安者清化丸<br />
　　贝母　杏仁<br />
　　右为末沙糖入姜汁蒸餠丸噙化<br />
　　润下丸　治气实有痰又治积气并大肠经气滞痰陈皮【去白六两】甘草【一两】食盐【五钱】<br />
　　右以水拌焙干为末蒸饼丸如梧子大或为末白汤防服立效<br />
　　治肺燥痰多<br />
　　炼蜜【一斤】北五味【四两】<br />
　　右用五味入蜜内浸十日后临卧挑一匙于口内徐徐咽下润肺消痰<br />
　　玉液散　治久近喘口渴<br />
　　天花粉　知母　贝母【各一两】人参　甘草【各五钱】右为末每服二钱先熔下黄腊二钱同入米饮中调下<br />
　　治火之剂<br />
　　丹溪云火宜清金化痰丸　清化丸与清金丸同用专治热及咽痛葢苦能燥湿热轻能治上取灯笼草叶为细末饼为丸每服五十丸　清金丸一名与防丸去肺火降膈上热痰与清化丸同用黄芩一味炒为末水丸服<br />
　　痰因火动逆上作者先治火次治痰用知母止清肺金滋阴降火　火郁用诃子海石瓜蒌仁青黛半夏麴香附以开之　喘不拘老幼久近上壅善等疾槐花为末滴水丸如梧子大白汤或姜汤吞<br />
　　栀子仁汤　发热咳烦躁面赤咽痛<br />
　　栀子仁　赤芍　大青　知母【各一钱】升麻　黄芩石膏　杏仁【各二钱】柴胡【二钱半】甘草【二钱】<br />
　　防百粒水煎服<br />
　　麦门冬汤　火热乗肺欬唾有血【方见血门】<br />
　　仲景加减小柴胡汤　欬而寒热徃来【洁古治夏月发寒热以此三两入石膏七钱知母三钱】<br />
　　柴胡　半夏　黄芩　甘草　干姜　五味子水煎服<br />
　　地骨皮防<br />
　　知母　柴胡　甘草　人参　地骨皮　茯苓　半夏<br />
　　姜三片水煎服<br />
　　王节斋治咳活套<br />
　　杏仁【去皮尖】橘红【七分】五味子　桔梗　炙甘草【各五分】<br />
　　春多上升之气宜润肺抑肝加川芎芍药【各一钱】半夏门冬黄芩知母【各五分】　若伤风致咳鼻流清涕宜辛凉解散加防风薄荷紫苏黄芩<br />
　　夏多火热炎上最重宜清金降火加桑白皮知母黄芩麦冬石膏<br />
　　秋多湿热伤肺宜清热泻湿加苍术桑白皮【各一钱】防风黄芩山栀子【炒】<br />
　　冬多风寒外感宜解表行痰加麻黄桂枝半夏生干姜防风【各一钱】　肺经素有热再加酒炒黄芩知母【各五分】若发热头疼鼻塞声重再加藁本川芎前胡柴胡<br />
　　【各一钱】<br />
　　若有痰加半夏枳殻　风痰加南星湿痰脾困少食加白朮苍朮　口燥咽干勿用半夏南星宜加知母【蜜水炒】贝母黄芩瓜蒌仁<br />
　　若痰积食积作咳者用香附瓜蒌仁贝母海石青黛半夏麴软石膏山查子枳实黄连【姜汁炒】为末蜜调噙化<br />
　　因欬而有痰者欬为重主治在肺因痰而致欬者痰为重主治在脾设是食积痰或痰气上升以致咳只治其痰消其积而欬自止不必用肺药以治咳也<br />
　　热咽喉干痛鼻出热气其痰而难出色黄且浓或带血缕或出血腥臭或坚如蚬肉不似风寒之痰清而白宜金沸草散仍以辰砂化痰丸或薄荷煎八风丹含化　热于金沸草散中加五味杏仁茯苓<br />
　　有热咽痛失声服冷药而声愈哑者宜以生姜汁调消风散少少进之或止一味姜汁亦得冷热后失音者尤宜而失声者非独热有之宜审其症用药佐以橄榄丸含化仍浓煎独味枇杷叶热服<br />
　　有而吐痰与食俱出者此葢饮食致肝气不利而肺又有客邪肝浊道肺清道清浊相干宜二陈汤加木香杏仁细辛枳殻<br />
　　有饮冷热酒或饮冷水伤肺致俗谓之凑肺宜紫苑饮<br />
　　痨者所之痰或淡或浓或时有血腥异常语声不出补肺汤半帖加杏仁贝母欵花阿胶百合各五分煎去渣调钟乳粉　咽痛者更加桔梗五分　热甚者加秦艽五分　呕者去地黄加半夏如其数<br />
　　时行发热恶寒头疼鼻塞气急用参苏饮加细辛<br />
　　治寒痰剂<br />
　　东垣曰咳脉微面白者寒也难经云肺金太过则外症面白善悲愁不乐欲哭其内症喘咳上喝逆气烦心胸满烦热夜则涕出多鼻塞不通肺金大实以子助母也心脾肺皆受寒邪涎出口甘水反侮土寡于畏也腹中大寒病名曰寒中痰白有泡肺中气虚而为大寒子助母也当于肺中泻肾水非辛热之药不退也口甘涎沫者胃中寒而不和以辛甘热去之饮酒者多有此反化<br />
　　半夏温肺汤　治心腹中脘痰水冷气心下汪洋嘈杂常多唾口中清水自出脇肋急胀痛不欲食此胃气虚冷所致其脉沈细迟<br />
　　旋覆花　人参　细辛　桂心　甘草　陈皮　桔梗　芍药　半夏【各五钱】赤茯苓【三钱】<br />
　　右每服六钱姜三片水煎服<br />
　　丁香半夏丸　心下停饮冷痰头目运睡卧口中多涎<br />
　　槟榔【三钱】丁香　半夏【各一两】细辛　干姜　人参【各五钱】右为末生姜汁为丸梧子大每服三十丸日三次姜汤下<br />
　　姜桂丸　治寒痰咳脉沈面色黧黒小便急痛足寒而逆心多恐怖<br />
　　天南星　半夏【各一两】官桂【一两去粗皮】<br />
　　右为末蒸饼为丸如桐子大每服五七十丸食后生姜汤下<br />
　　治加减法　如心下痞闷加枳实五钱　如身热甚加黄连五钱　如体重加茯苓白朮各一两　如气上逆者加苦葶五钱　如气促加人参桔梗各五钱　如气浮肿加郁李仁杏仁各五钱　如大便秘加大黄五钱<br />
　　治气之剂<br />
　　罗太无人参欵花散　肺胃虚寒久不已咽膈满闷咳痰涎呕逆恶心腹脇胀满腰背倦疼或虚劳冷及逺年近日一切病<br />
　　欵冬花　人参　五味子　紫苑　杏仁【八钱】木香槟榔　紫苏叶　桑白皮【各一两】半夏【五钱】<br />
　　右炼蜜为丸如芡实大每服一丸食后细嚼淡姜汤下<br />
　　治痰壅气羣药不成功者<br />
　　大半夏【五十枚】橘红【十枚】<br />
　　作一帖水二钟煎至一钟不可搅动恐麻人食后连进三帖立效其名半橘汤<br />
　　苏子降气汤　气逆咳胸膈痞满<br />
　　有人患气将期或教以橘红生姜焙干神麴等分末为丸如梧子大食后及夜米饮吞三五十丸旧患膀胱气因服此并瘳<br />
　　局方四七汤　治咳而痰涎在咽喉间不下<br />
　　东垣加减三竒汤　欬逆上气喘促胸膈不利<br />
　　桔梗　陈皮　甘草　青皮　人参　紫苏　桑白皮【各五钱】半夏【七钱】杏仁【三钱】五味子【四钱】<br />
　　右每服六七钱入姜煎服<br />
　　经验方　治久气生诃子一枚含之咽津频咽之瘥瘥后不知食味煎防榔汤服之便知<br />
　　滋阴之剂<br />
　　琼玉膏　虚劳喘气促发热<br />
　　金柜肾气丸　治肾虚不能摄水津液不降致成痰饮欬逆潮热盗汗【方见虚损门】<br />
　　补肺汤　治劳<br />
　　桑白皮　熟地黄【各二两】人参　紫苑　黄蓍　五味子【各一两】<br />
　　右每服四钱水煎入蜜少许服<br />
　　治老人虚久不愈者<br />
　　人参【一两】胡桃肉　杏仁【各五钱】五味子【五钱】枣【五枚】<br />
　　右作一服水煎食后连三服即愈<br />
　　黄蓍刼劳散　治心肾俱劳咳时复两三声无痰夜则发热热过即冷时有盗汗四肢倦怠体劣黄痩饮食减少唾中有血丝名曰肺痿<br />
　　白芍药【四两】黄蓍　粉草　人参　半夏　熟地　茯苓　北五味子　归身　阿胶【各两半】<br />
　　右每服八钱姜三片枣二枚水煎服一日三两服<br />
　　紫苑汤　饮食煎煿邪热伤肺或呌呼走气咳咽痒痰多吐血喘急胸满脇痛<br />
　　紫苑　欵花　百合　杏仁　贝母　蒲黄　经霜桑叶　半夏　犀角屑　炙甘草　人参【各七分】阿胶【一钱半】<br />
　　分二帖姜三片水煎服<br />
　　天门冬丸　咯血吐血大能润肺止<br />
　　天门冬【一两】杏仁　茯苓　阿胶【各五钱】<br />
　　右为末炼蜜丸如弹子大日夜噙化三五丸一方有茯苓<br />
　　润脾膏　治劳证久肺燥肺痿时常服<br />
　　羊肺【一具】杏仁　柿霜　真酥　真粉【各一两】白蜜【二两】右先将羊肺洗净次将杏仁膏柿霜等白蜜水解薄打搅五味稀稠得所灌入肺中白水煮熟如常服之<br />
　　团参饮子　七情抑郁饥饱失节咳脓血渐成肺痿劳瘵<br />
　　人参　紫苑茸　阿胶　百合　细辛　欵花　杏仁　天冬　半夏　经霜桑叶　五味子【各一两】炙甘草【五钱】<br />
　　每服六钱姜五片水煎服<br />
　　地黄煎　治肺损吐血血<br />
　　生地黄【四两】鹿角胶【炒一两】<br />
　　右为末每服三钱童便一盏暖热入姜汁少许调下无鹿角胶阿胶亦可<br />
　　古方紫苑散<br />
　　紫苑　欵冬花【各五钱】百部【二钱半】<br />
　　右为末乌梅汤防服姜汤亦可　如加五味子喘加杏仁　渴加乌梅　气逆加橘红　头疼<br />
　　加细辛三钱甘草二钱　气脱者加御米殻蜜炒粗末水煎服<br />
　　脏腑欬剂<br />
　　小柴胡汤　治肝脏发咳两脇下痛甚则不可以转转则两脇下满【方见前热条】<br />
　　黄芩加半夏生姜汤　治胆府发咳呕苦水若胆汁黄芩　生姜【各三钱】炙甘草　芍药【各二钱】大枣【二枚】半夏【半合】<br />
　　右防咀水煎服<br />
　　甘桔汤　治心脏发欬欬而喉中如梗状甚则咽肿喉痹【方在前】<br />
　　芍药甘草汤　小肠府发咳咳而失气<br />
　　芍药　炙甘草【各四钱】<br />
　　水煎服<br />
　　升麻饮　脾脏发欬欬而右脇下痛痛引肩背甚则不可以动<br />
　　升麻　白芍　甘草【各二钱】葛根【三钱】<br />
　　水煎服<br />
　　乌梅丸　治胃府发咳咳而呕呕甚则长虫出【方在虫门】麻黄汤　肺脏发咳咳而喘息有声甚则唾血<br />
　　麻黄【三钱】桂枝【二钱】甘草【一钱】杏仁【二十枚】<br />
　　水煎服<br />
　　赤石脂禹余粮汤　大肠府发欬欬而遗溺<br />
　　赤石脂　禹余粮【各二两碎】<br />
　　水煎服<br />
　　麻黄附子细辛汤　肾脏发欬欬则腰背相引而痛甚则欬涎<br />
　　麻黄　细辛【各一钱】附子【一钱】<br />
　　水煎服<br />
　　茯苓甘草汤　膀胱府发欬欬而遗溺<br />
　　茯苓【二钱】桂枝【二钱半】生姜【五大片】炙甘草【一钱】<br />
　　水煎服<br />
　　异功散　久咳不已三焦受之其状欬而腹满不欲饮食此皆聚于胃干于肺使人多涕唾而面浮肿气逆人参　茯苓　白朮　甘草　陈皮【各一钱】<br />
　　入姜枣水煎服已上诸方皆伤寒例药也特存之以备其旨以三因论之则自有一脏一腑之病机亦不止于寒已也<br />
　　食积痰<br />
　　凡食积痰非青黛瓜蒌仁不除人面青白黄色不常面上如蟹爪路一黄一白者是也<br />
　　瓜蒌丸　食痰壅滞喘咳<br />
　　瓜蒌仁　半夏　山查　神麴<br />
　　各等分为末以瓜蒌穰拌为丸竹姜汤送下<br />
　　又方　治食积痰<br />
　　杏仁　萝卜子【各二两】<br />
　　为末粥丸服<br />
　　食积痰作发热者<br />
　　半夏　南星　瓜蒌仁　萝卜子【为佐】青黛　石碱【为使】随证加减丸服<br />
　　保合丸　治食积痰饱闷【方见痰门】<br />
　　食饱咳<br />
　　千金方温脾汤　治食饱便咳<br />
　　甘草【四两】大枣【二十枚】<br />
　　水五升煮取二升分三服若咽中痛而声鸣者加干姜一两<br />
　　醋抢喉<br />
　　甘胆丸　治吃醋抢喉因成咳不止诸药无效用甘草二两去皮作二寸段中半劈开以猪胆汁五枚浸三日取出火上炙干为末炼蜜为丸每服四十丸茶清吞下卧服神效曽有患此诸药无功服此良愈<br />

                    <br>
                        　　酒热伤肺咳<br />
　　丹溪云饮酒伤肺咳以竹煎入韮汁就吞瓜蒌仁杏仁黄连丸<br />
　　又方　治酒<br />
　　青黛　瓜蒌仁<br />
　　姜汁蜜丸含化散热毒也<br />
　　丹溪白龙丸　治酒积有痰<br />
　　半夏　滑石　茯苓　枯矾<br />
　　右为末神麴糊为丸<br />
　　酒病<br />
　　白矾【一两另研】杏仁【一升】<br />
　　水一升煎干摊新瓦上露一宿砂锅内炒干每夜饭后细嚼杏仁十五枚妙<br />
　　痰<br />
　　局方桔梗汤　除痰下气胸脇胀满痰逆恶心饮食不进<br />
　　陈皮【去白】半夏【姜制】桔梗【炒各十两】枳实【去白麸炒三两】<br />
　　右末每服四钱水一钟生姜五片煎服<br />
　　右用陈皮枳实气充形实者宜之寒者加姜桂些小夫南星半夏乃燥湿之剂若而痰澁者忌服形肥有汗或脉缓体重嗜卧之人有咳者脾湿<br />
　　胜也　形痩或夏月无汗或脉澁之人咳者肺燥胜也湿者宜苍白术星半之属燥之是也燥者宜杏仁瓜蒌仁之属润之是也<br />
　　寒热痰咳而呕吐面肿　蚌粉新瓦上烧红放地上出火毒每半两加青黛五分入麻油数防以淡韲汁调服妙妙<br />
　　本事丸　化痰涎治咳<br />
　　枯矾【二两】白僵蚕【炒去系五钱】<br />
　　为末研薄荷令烂为丸菉豆大每服三十丸薄荷汤下日三服<br />
　　青礞石丸　消痰消痞经络中有痰作痛皆治之青礞石【煅】黄芩【各五钱】半夏【二两】风化硝【二钱】陈皮　茯苓【各七钱半】白朮【一两】<br />
　　姜汁打神麴糊为丸<br />
　　又方礞石丸　治痰<br />
　　礞石　南星　茯苓【各五钱】半夏【七钱半】风化硝【二钱】神麴糊为丸<br />
　　风化硝丸　治痰<br />
　　黄芩【酒洗两半】滑石　白芥子【去殻各五钱】贝母　南星【各一两】风化硝【二钱半】<br />
　　饼丸<br />
　　罗太无人参半夏丸　化痰坠涎止定喘或风痰茶痰食痰一切痰逆呕吐厥头痛或风气偏正头风头目昏耳聋鼻塞咽干胸膈不利【方在喘门】<br />
　　丹溪坠痰丸　治食积痰饮咳痞闷气逆<br />
　　枳实　枳殻【各一两半】明矾【三钱一半生一半枯】风化硝【三钱】牙皂角【二钱酒炒】黒丑【半斤取头末】<br />
　　右以萝卜子汁为丸每服五十丸鸡鸣时服初有粪次下痰<br />
　　治久痰积<br />
　　半夏【二两】以江子【五钱】打碎同煮半夏透为度去江子不用杏仁【一两】以乌梅【五钱】同煮去乌梅不用只将半夏杏仁炒干为末炼蜜为丸菉豆大量虚实服<br />
　　痰泡方　若或作白泡当于肺中泻火<br />
　　滑石　贝母　南星　半夏　风化硝　白芥子陈皮　茯苓　皂角　苍朮【湿加】瓜蒌仁【燥加】枳实【结加】青黛　黄芩【热加】<br />
　　肺胀<br />
　　仲景曰咳而上气此为肺胀其人喘目如脱状脉浮大者越婢加半夏汤主之<br />
　　麻黄【六两】石膏【半斤】生姜【三两】大枣【十五枚】甘草【二两】半夏【半斤】以水六升先煮麻黄去沫内诸药同煎至二升分温三服<br />
　　肺胀欬而上气烦躁而喘脉浮者心下有水小青龙加石膏<br />
　　麻黄　芍药　桂枝　细辛　甘草　干姜【各三两】五味子　半夏【各半升】石膏<br />
　　水一斗先煮麻黄去沫内诸药煮取三升壮人服一升弱者减之日三服　仲景之治乃伤寒法也邪从皮毛而入皮毛者肺之合也故肺胀以散邪为重丹溪之治乃阴虚火动火逼肺金及浊痰瘀血凝结于内故治以収敛消瘀之剂<br />
　　丹溪云肺胀而欬者用诃子青黛杏仁　诃子能治肺气因火伤极遂成鬰遏胀满不得眠一边取其味酸苦有収敛除火之功佐以海石香附瓜蒌仁青黛半夏麴姜蜜丸噙【香附须用童便浸三日】　气鬰痰睡不安宜清化丸贝母杏仁为末沙糖入姜汁饼为丸噙化<br />
　　肺胀而或左或右不得眠此痰挟瘀血碍气而病宜养血以流动乎气降火疎肝以清痰四物加桃仁诃子青皮竹之类<br />
　　一法灸之妙左不得眠者灸右足三阴交右不得眠者灸左足立安<br />
　　张光显年四十二患肺胀咳或左或右不得眠此痰挟瘀血碍气而病降火疏肝以清其痰四物汤加桃仁诃子青皮竹八帖而安<br />
　　干咳【前治燥条杏仁青黛贝母瓜蒌等润剂皆可用】<br />
　　本事补肺法<br />
　　生地黄【洗净二斤】杏仁【二两】生姜　蜜【各四两】<br />
　　右捣如泥入瓦盆中置饭上蒸五七度每五更挑三匙咽下<br />
　　一中年妇人干咳寸脉滑动似荳状余皆散大不浮左大于右每五更躁热有汗但怒气则甚与桔梗不开诸药无效遂以石膏香附为君芩连青黛瓜蒌仁陈皮黄栢当归桔梗为臣五味砂仁川芎紫苑佐之凡二十余帖而安<br />
　　咳喉中作声<br />
　　咳气急喉声如鼾者为虚<br />
　　一男子五十余岁病伤寒咳声如与独参汤一服而鼾声稍止至二三帖亦渐退凡服三觔始得全愈<br />
　　喉如水鸡声者为实<br />
　　仲景治欬而上气喉中水鸡声射干麻黄汤主之射干【三两】麻黄　生姜【各四两】细辛　紫苑　欵冬花【各三两】大枣【七枚】五味子　半夏【各半升】<br />
　　水一斗二升先煮麻黄两沸去上沫纳诸药煮取三升分温三服　取此虚实二条为治规<br />
　　暴　失音<br />
　　千金治暴热方<br />
　　杏仁　紫苏子【一斤】陈皮【一两】柴胡【四两】<br />
　　水一斗煮三升分三服<br />
　　又方　治暴<br />
　　百部藤根捣自然汁和蜜等分沸煎成膏咽之<br />
　　贝母散　暴发咳多日不愈<br />
　　贝母　桑皮【炒】五味子　炙甘草【各五钱】知母【二钱】欵花【二两】杏仁【麸炒三两】<br />
　　每服一两姜三片水煎服<br />
　　白蚬殻散　治暴<br />
　　白蚬殻洗净研细粥饮下<br />
　　三抝汤　治寒燠不常暴喘急鼻塞痰壅【方见前疎表条下】一服防　治暴<br />
　　生姜【十片】阿胶【二片炒成珠】乌梅【二枚】甘草【一钱】紫苏【十片】杏仁【去皮尖七枚】大半夏【三枚泡】婴粟殻【炙三个】<br />
　　水煎临睡服<br />
　　治久失音<br />
　　真苏子【二两】杏仁【三十枚】诃子【三枚】百药煎【二两】<br />
　　为末热酒调一钱<br />
　　治暴失音<br />
　　用猪脂油一觔入锅先炼出渣入白蜜一斤再炼少顷滤过净磁器内冷定成膏不时挑一茶匙噙化大能润肺出声<br />
　　治失音不语<br />
　　诃子【四个半生半煨】桔梗【一两五钱半生半炒】甘草【二寸一生一炙】<br />
　　分二服水一钟童便一钟煎服<br />
　　治久寒痰结咽喉音不出<br />
　　桂心　草乌【各一字】半夏【五钱】<br />
　　右为细末姜汁浸蒸饼为丸如芡实大每服一丸至夜噙化<br />
　　治讴歌失音<br />
　　诃子肉　砂仁　大黄【各一两】川芎【两半】百药煎【二两】右为细末鸡子清丸如弹子大每服一丸临卧噙化<br />
　　治失音不语<br />
　　百药煎　杏仁　百合　诃子肉　苡仁【等分匀】为末以鸡子清和丸如弹子大每临卧噙化一丸<br />
　　治失声<br />
　　皂角【一挺去皮子】萝卜【三个切片】<br />
　　水一碗煎至半碗服之不过三服能使语声出<br />
　　杏仁煎　治失音不出<br />
　　杏仁【三两】生姜汁　蜜糖【各一两】木通　桑皮　贝母【各一两一分】紫苑　五味子【各一两】<br />
　　一方加知母一两欵冬花一两水三升煎半升去查入杏仁蜜糖姜汁再熬成稀膏食后临卧每服一匙含化　一方有石菖蒲<br />
　　诃子饮　治久语声不出<br />
　　诃子肉　杏仁【各一钱炒】通草【一钱半】<br />
　　分二服每服水二钟姜三片煎一钟食逺温服<br />
　　一方　治暴失声语不出<br />
　　杏仁　姜汁　砂糖　蜜　五味　紫苑【各三两】通草贝母【各四两】桑白皮【五两】<br />
　　右九味防咀以水九升煮取三升去滓内杏仁脂姜汁蜜糖和搅微火煎取四升初服三合日再夜一后稍加<br />
　　又方　通声膏<br />
　　五味　欵冬花　通草【各三两】人参　细辛　青竹皮桂心　菖蒲【各二两】杏仁　姜汁【各一升】白蜜【二升】枣膏【三升】酥【五升】<br />
　　右十三味防咀以水五升微火煎二上三下去查内姜汁枣膏酥蜜煎令调和酒服枣大二丸乆<br />
　　罗太无柴胡饮　治虚劳羸瘦面黄无力减食盗汗咳不止<br />
　　柴胡　知母　鼈甲【酥炙各一两】五味子【五钱】地骨皮【两半】右为末每服三钱乌梅二枚青蒿五叶水煎服<br />
　　本事鼈甲丸　治劳虚证及鼻流清涕耳作蝉鸣眼见黒花一切虚证丈夫妇人皆可服<br />
　　五味子【二两】鼈甲　地骨皮【各三两】<br />
　　右为末炼蜜丸如梧子大空心食前温酒或盐汤任意服三五十丸妇人醋汤下　此方乃曲江人家秘方服效者众且处方有理<br />
　　丹溪蛤蚧丸　肺脏内伤咳气急久不除渐羸瘦蛤蚧【一两炙去头足】诃子肉【煨】细辛　炙甘草　熟地　阿胶【蛤粉炒成珠】麦门冬【各五钱】<br />
　　为末蜜丸每一两分十五丸每含化一丸<br />
　　贝母汤　诸久不瘥<br />
　　贝母【一两去心姜制】黄芩　桑皮【各五钱】干生姜　五味子陈皮　半夏　柴胡　桂心【各一两】木香　甘草【各二钱半】右每服六钱加杏仁七枚授之一服瘥以治诸般通用悉效者縁方内有寒有热有収有防也<br />
　　洁古枳殻汤　日久痰胸膈不利上焦多热<br />
　　枳殻【炒三两】桔梗【二两】黄芩【一两半】<br />
　　每早取二两半水三盏煎一盏半日三服三日服尽再服后半夏汤<br />
　　生半夏汤　半夏三钱半水盏半姜五片煎至一盏食后服一日三服服三日了再服枳殻丸尽其痰为度论曰先消胸中痰气后去膈上痰再与枳术丸谓首尾合治尽消其气令痰不复作也<br />
　　丹溪久丸子<br />
　　海蛤粉　胆星【臣】杏仁【臣】诃子【佐】青黛【佐】皂角荚【使】右为末姜汁丸如梧子大姜汤下<br />
　　久乃积痰久留肺脘粘滞如胶气不升降或挟湿与酒而作<br />
　　香附【童便浸】僵蚕【炒】海蛤粉　瓜蒌仁　蜂房　杏仁姜汁　竹　神麴<br />
　　各等分蜜调噙化<br />
　　夏月无汗久成咳【方在汗门】<br />
　　衍义治久咳脓血胸膈咽痛<br />
　　蛤蚧　阿胶　生犀角　鹿角胶　羊角<br />
　　各一两除胶外皆为末入胶河水三升煮半升临睡细呷愈<br />
　　疗三十年以百部根二十觔捣绞取汁煎之如饴服二匙一日三服验【外台和饴一斤熬成煎以温粥饮调下深师方以白蜜二升更煎五六沸服三合】<br />
　　百一方　治久咳上气十年诸药治不瘥以蝙蝠除翅足炙令存性为末饮服之<br />
　　紫苑散　久嗽多年不愈<br />
　　紫苑【二两】欵花【二两】<br />
　　为末米饮调服一钱日三次<br />
　　三物汤　大人小儿久神效<br />
　　桑皮【蜜炙】百部根　马兜铃<br />
　　等分水煎服<br />
　　清金汤　逺年近日咳上气喘急喉中涎声胸满气逆坐卧不安<br />
　　婴粟殻【蜜炙】人参　粉草【各五钱】陈皮　茯苓　杏仁阿胶　五味　桑皮　苡仁　紫苏　百合　贝母半夏麴　欵花<br />
　　每服六钱姜三片枣二枚乌梅半个水煎服収敛之剂【肺欲収急食酸以収之】<br />
　　罗太无九仙散　治一切咳<br />
　　桑皮　人参　桔梗　阿胶　五味子　乌梅　欵花【各一两】贝母【五钱】婴粟殻【蜜炒八两】<br />
　　右为末每服三钱白汤调服止住后服<br />
　　欵花清肺散　治咳喘促胸膈不利不得安卧人参　炙甘草　枯矾　乌梅【连核捣碎】欵花【各一两】粟殻【醋炒四两】甜葶苈【生用一钱】<br />
　　右为末每服二钱温米饮汤调服食后忌油腻节言语<br />
　　人参清肺汤　治男妇肺胃虚寒咳气急胸膈咽塞腹脇胀满迫塞短气喜欲饮冷咽嗌隠痛及疗肺痿劳吐血腥臭干呕烦热声音不出肌肉消瘦倦怠减食<br />
　　乌梅　地骨皮　人参　炙甘草　阿胶【炒】杏仁【去皮尖】桑皮　知母　粟殻【去须蒂各一两】<br />
　　右每服四钱乌梅一枚水煎服<br />
　　人参欵花散　咳久不愈者<br />
　　人参　欵花【各五钱】知母　贝母　半夏【各三钱】粟殻【炒一两】<br />
　　右每服六钱乌梅同煎服<br />
　　人参养肺汤　肺痿咳清痰午后热并声飒者人参　炙甘草　阿胶珠【各一钱】茯苓【一钱半】贝母　柴胡【四钱】杏仁　五味　桔梗【各一钱半】桑皮【二钱】枳实【一钱半】右每服八钱生姜三片枣一枚食后温服减柴胡茯苓五味贝母桔梗枳实加地骨皮知母乌梅婴粟殻　即上人参清肺汤已上乃御米殻乌梅例収后药也<br />
　　丹溪谓黄昏者火浮于肺以酸味敛而降之用诃子五味五棓子白矾等是也<br />
　　杂方<br />
　　血竭散　治劳见血诸治不效<br />
　　蛤蚧【一对蜜炙】诃子【三钱】血竭【一钱】<br />
　　三味共为末以姜汁与蜜等分熬膏入前末调三五分服效<br />
　　治咳感冒方　及痰热<br />
　　雪棃一个开一窍入明矾一钱用纸封固灰火中煨令矾化棃熟为度食之立愈甚者不过二枚<br />
　　又方　治痰<br />
　　细芽茶三四两浓煎滤去渣好蜜六两水内顿滚抹去沫入浓茶内同煮二三沸露一宿空心温服一碗二三次全愈<br />
　　阿胶散　一切咳虚人老人皆可服<br />
　　阿胶　马兜铃【各一两】五灵脂　桑皮【各一钱】炙甘草【二钱半】<br />
　　右为末每服一钱水一钟煎六分食后夜卧通口服<br />
　　当归散　治男妇因打扑负重辛苦劳力伤损肺脏既损遇风寒则为咳或咯紫血宜此药去心肺之瘀血　仍灸肺俞穴<br />
　　苏木　生地黄　当归　大黄　芍药<br />
　　等分为末每服四钱或水酒煎服亦可<br />
　　活血饮　自裁得效方治怒气积血在胸脇咳年久不愈每咳则隠隠而痛<br />
　　滑石【一钱五分】桃仁【一钱】红花【五分】桔梗【五分】粉草【四分】瓜蒌【二钱】丹皮【八分】茜根【八分】贝母【八分】柴胡【五分】香附麴【五分】<br />
　　水煎服　体厚者加大黄穿山甲或作末以韮菜汁拌为丸服<br />
　　本事　治十六般哮<br />
　　阿胶【炒一两】马兜铃　炙甘草　半夏【姜汁浸三日】人参【五钱】杏仁【去皮尖各一两】<br />
　　右为末每服一大钱水一盏煎至七分临卧食后服<br />
　　随病看汤使为引<br />
　　心面赤或汗流加干葛煎　肝眼泪出加乌梅一枚大米十四粒煎　脾不思饮食或恶心一两时入姜二片煎　胃吐逆酸水入蛤粉煎　胆令人不睡加茯神五分茶清调下　膈咳出痰如员块生姜汁调药咽下　劳入秦艽末煎　血连顿不住当归末枣子同煎　暴涕唾稠粘入乌梅生姜同煎　产背胛痛甘草三寸黄蜡少许同煎　气肚痛胀满入青皮去白同煎　热夜甚蜜一匙葱白同煎　哮喉如拽锯入半夏三枚同煎　肾入黄蓍白饴糖同煎　上件十六般依法煎服无不效验此方京都一家专治此疾因中官厚赂始得其方屡试有效<br />

                    <br>
                        　　本事刼痰方　治痨及哮喘痰涌<br />
　　青黛【三钱】辰砂　雄黄　明矾　信石【生用各一钱】<br />
　　右俱为极细末淡豆豉一百粒汤浸去殻研如膏入药丸如梧子大临卧冷茶吞一丸<br />
　　琼珠散　治咳不问逺近其效如神<br />
　　桑白皮【四两】五味子【二两】甘草【二两炙】陈皮【二两】粟殻【一斤去蔕膜用醋浸三宿晒干再入醋浸晒干】<br />
　　右为末用冷蜜汤调服忌煎油腻酒咸酸等物<br />
　　润肺汤　治上盛下虚脾肺湿热逺年近日气喘咳痰盛心胸气闷不思饮食或寒热徃来或感冒风寒喘气急五痨七伤吐血等症并皆治之<br />
　　知母【二钱】紫苑【五钱半洗净】山栀仁【五分】甘草【一钱半炒】麻黄【五分滚汤泡去白沫晒干】荆芥【五分去梗】马兜铃【五分去筋膜】前胡【二钱去芦】赤芍【一钱】桑白皮【二钱半去红皮用蜜炒】半夏【三钱汤泡七次晒】赤茯苓【二钱去皮】杏仁【五钱半去皮尖研成泥用】黄芩【二钱半去腐土】<br />
　　如妇人加当归川芎生地黄牡丹皮【各一钱】<br />
　　此药制度每服一两四钱半用水二大钟生姜五片初感风寒加葱白三根久患咳加枣二枚不用葱白煎至一钟半去滓临睡候将身右卧用绢帛顶住右软肚次用竹筒缓缓吸药热服不言语呼唤切忌房劳<br />
　　妊娠咳<br />
　　马兜铃散　治胎气壅塞咳喘息<br />
　　马兜铃　桔梗　人参　甘草　贝母【各五钱】橘红紫苏　大腹皮　桑皮【各一两】五味【五钱】<br />
　　每服六钱姜四片水煎服<br />
　　麻黄散　妊娠外伤风冷痰逆咳不食<br />
　　麻黄【去节】橘红　前胡【各一两】半夏　人参　白朮　枳殻　贝母　甘草【各五钱】<br />
　　每服六钱姜四片葱白五根枣二枚水煎服<br />
　　竹茹紫苑汤　咳不止胎不安<br />
　　紫苑　天冬【各一两】桔梗【五钱】甘草　杏仁　桑皮【各二钱半】每服五钱竹茹一块水煎去渣入蜜半匙再煎二沸温服<br />
　　天门冬汤　气逆咳<br />
　　天冬【去心一两】贝母　人参　甘草　桑皮　桔梗　紫苏【各五钱】赤茯苓【二两】麻黄【去节七钱半】<br />
　　每服六钱姜四片水煎服<br />
　　喘门<br />
　　岐伯曰不得卧而息有音者是阳道之逆也足三阳者下行今逆上行故息有音也阳明者胃脉也胃者六府之海其气亦下行阳明逆不得从其道故不得卧也下经曰胃不和则卧不安【逆调论】又曰夫不得卧卧则喘者是水气之客也夫水者循津液而流也肾者水脏主津液主卧与喘也<br />
　　东垣曰肺胀膨膨而喘咳胸膈满壅盛而上奔者于随证用药方中多加五味子人参次之麦门冬又次之黄连少许　如甚则交两手而瞀者真气大虚也若气短加黄蓍五味子人参气盛去五味子人参加黄芩荆芥穗冬月去荆芥穗加草荳仁<br />
　　丹溪曰哮喘未发以扶正为要　已发以攻邪为主阴虚自少腹下火起冲于上而喘者宜降心火补阴有阴虚挟痰喘者四物汤加枳殻半夏补阴降火上气喘而躁者为肺胀欲作风水症宜发汗则愈诸喘不止者用川椒目研极细一二钱生姜汤调下刼之气虚不用　又法用萝卜子蒸为君皂角烧灰等分为末姜汁加炼蜜为丸小荳大每噙化五七十丸刼止之后因痰治痰因火治火气虚者用人参蜜炙黄栢麦冬地骨皮之类　气实人因服参蓍过多而喘者用三抝汤　喘甚者须用阿胶若久病气虚而发喘者宜阿胶人参五味补之　新病气实而喘者宜桑白皮苦葶泻之<br />
　　凡喘正发时无痰将愈时却吐痰者乃痰于正发之时闭塞不通故喘甚当于其时开其痰路则喘易安也宜桔梗汤及枳殻瓜蒌实杏仁苏叶前胡等引出其痰候痰出喘退却调其虚实虚者补以参蓍归术实者泻以沈香滚痰丸之类是也<br />
　　肺虚则少气而喘经曰秋脉者肺也秋脉不及则喘呼吸少气而咳上气见血下闻病音治则人参五味门冬之属是也<br />
　　肺痹肺积则久喘而不已经云淫气喘息痹聚在肺又云肺痹者烦满喘而呕是肺痹而喘治法或表之或吐之使气宣通而愈也<br />
　　难经云肺之积名息贲在右脇下如杯久不已令人喘咳发肺治法则息贲丸是也<br />
　　胃喘则身热而烦经云胃为气逆又云犯贼风虚邪者阳受之阳受之则入六腑入六腑则身热不得卧上为喘呼又云阳明厥则喘而啘啘则恶人或喘而死者或喘而生者何也厥逆连脏则死连经则生是也啓子注曰啘谓热内鬰而烦凡此胃喘治法加减白虎汤之类是也<br />
　　肾喘则呕咳经云少阴所谓呕咳上气喘者阴气在下阳气在上诸阳气浮无所依从故咳上气喘也东垣治以防白散是也<br />
　　凡喘不得卧其脉浮按之虚而濇者为阴虚去死不逺慎勿下之下之必死宜四物加童便竹青黛门冬五味枳殻苏叶服之<br />
　　东垣曰病机云诸痿喘呕皆属于上辨云伤寒家论喘呕以为火热者是明有余之邪中于外寒变而为热心火太旺攻肺故属于上又云膏粱之人奉养太过及过爱小儿亦能积热于上而为喘咳宜以甘寒之剂治之脉经又云肺盛有余则喘上气喘渴烦心胸满短气皆冲脉之火行于胸中而作系在下焦非属上也盖杂病不足之邪起于有余病机之邪自是标本病传饮食劳役喜怒不节水糓之寒热感则害人六府皆由中气不足其防胀腹满咳喘呕食皆以大甘辛热之剂治之立已今立热喘寒喘二方　热用人参平肺散　寒用参苏温肺汤<br />
　　三因论曰寸口阴脉实者肺实也肺必胀上气喘逆咽中塞如呕状自汗皆肺实之证右寸阴脉虚者肺虚也必咽干无津少气不足以息<br />
　　喘有寒有热有水病寒喘遇寒则发热喘发于夏而不发于冬水病者小便澁胸膈满闷脚微肿是也热喘宜蛤蚧丸寒喘宜煮肺散水病宜当中分冷热虚而冷者紫金丹实而热者防已丸<br />
　　戴元礼曰有痰喘有气急喘有胃虚喘有火炎上喘痰喘者一喘便有痰声气急喘者呼吸急促而无痰声有胃气虚喘者擡肩撷项喘而不休火炎上喘者乍进乍退得食则减食已则喘大槩胃中有实火膈上有稠痰得食入咽坠下稠痰喘则止稍久食已入胃反助其火痰再升上喘反大作俗不知此作胃虚治以燥热之药者以火济火也叶都督患此诸医作胃虚治之不愈后以导水丸利五六次而安<br />
　　又心法附录曰凡此证脉滑而手足温者生脉濇而四肢寒者死　伤寒必上气急不得卧喉中有声或声不出以三抝汤华盖散九寳汤神秘汤皆可选用气不调而痰郁喘逆四磨汤或苏子降气汤　若虚喘脉微色青黒四肢厥小便多以活人书五味子汤或四磨汤<br />
　　腹满脉沉实者为里实<br />
　　罗太无治一妇年逾五十身体肥盛因饮酒及潼乳过多腹胀喘满声闻舎外不得安卧大小便澁滞气口脉大两倍于人迎关脉沈缓而有力时值八月霖雨不止予思霖雨之湿饮食之热湿热大盛上攻于肺神气躁乱故为喘满邪气盛则实实者下之故制平气散以下之<br />
　　白牵牛【二两一半生一半炒只取头末一两】青皮【去白】槟榔【各三钱】橘红【五钱】大黄【七钱】<br />
　　内经曰肺苦气上逆急食苦以泄之故以白牵牛苦寒泻气分湿热上攻喘满以为君陈皮青皮苦辛温平散肺中滞气为臣防榔辛温性沈重下痰降气大黄苦寒荡涤满实故以为使<br />
　　右为末每服三钱煎生姜汤一大盏调下无时一服减半再服喘愈只有胸膈不利烦热口干时时咳再与加减泻白散<br />
　　桑白皮【一两】地骨皮　知母　橘红　青皮【去白】桔梗【去芦各五钱】黄芩　炙甘草【各三钱】<br />
　　每服五钱水二大盏煎至一盏去渣温服食后数服良愈华佗云盛则为喘减则为枯活人云发喘者气有余也凡看文字惟要防得本意盛而为喘者非肺气盛也言肺中之火盛也喘为气有余者亦非肺气有余也言肺中之火有余也故泻肺以苦寒之剂非泻肺也泻肺中之火实补肺也不可不知<br />
　　阴虚者补之<br />
　　丹溪治一人家丰好食厚味每年到四月九月内必发气喘擡肩吐痰脉沈涩而细数诸医用平肺之药数年不愈用人参生地黄膏和当归牛膝肉苁蓉枸杞子五味子知母黄栢天门冬参末为丸如梧子大每服百丸空心服以救肺虚又用阿魏黄连山查沈香牛黄辰砂胆星陈皮神麴糊为丸梧子大临卧姜汤下三四十丸以治厚味服讫复用琼玉膏一剂继服之而安<br />
　　东垣调中益气汤加减法<br />
　　如秋冬月胃脉四道为冲脉所逆并脇下少阳脉二道而反上行病名曰厥逆其证气上冲咽不得息而喘息有音不得卧加吴茱萸五分或一钱观厥气多少而用之　如夏月有此证为大热也盖此证随四时为寒热温凉宜以酒黄连黄栢知母各等分为细末热汤丸如桐子大每服二百丸白汤送下空心服仍多饮热汤服毕少时便以美食压之使不得胃中停留直至下元以泻冲脉之邪也大抵治饮食劳倦所得之病乃虚劳七损症也当用温平甘多辛少之药是治其本也如时见寒热四时证也又将理不如法或酒食过多或食辛热寒冷之物作病或居大寒大热之处益其病或暂用大寒大热之药而取效此从权也不可以得效之故而久用之必致夭横矣<br />
　　平居则气和行动则气促而喘者亦冲脉之火予族兄六旬有余素有喘症或唾吐血痰平居时则不喘稍行动则气促喘急以黄栢知母滋肾丸空心酒服七八十丸其症大减此黄栢知母能泄冲脉之火者如此效也<br />
　　简易方　治肺气喘马兜铃二两去殻取子秋石半两入碗内和匀慢火炒干甘草一两炙二味为末每一钱水一盏煎六分温呷之以药末含咽津亦得<br />
　　肺气虚者宜补之<br />
　　本事方　治咳喘气急以参一味为末鸡子清投新水调下一钱　昔有二人同走一含人参一不含俱走三五里许其不含者大喘含者气息自如乃人参之力也<br />
　　仲景治火逆上气咽喉不利以麦门冬汤主之止其逆而下其气也<br />
　　麦冬【七升】半夏【一升】人参【四两】甘草【二两】粳米【三合】大枣【十二枚】右六味以水一斗二升煮取六升温服一升日三夜一<br />
　　许学士治一妇年五十余素有痰忽一日大喘痰出如泉身汗如油脉浮而洪似命絶之状予适在彼速用麦门冬四钱人参二钱五味子一钱五分煎服一帖喘定汗止三帖后痰亦渐少再与前方内加瓜蒌仁一钱五分白朮当归芍药黄芩各一钱服二十余帖而安此实麦冬五味人参之功也如自汗兼腹满脉沈实而喘者里实宜下之<br />
　　活人五味子汤　治喘促脉伏而数者<br />
　　五味子【二钱】人参　麦冬　杏仁　橘红【各二钱半】<br />
　　姜三片红枣三枚水煎服<br />
　　喘凡遇冬而发此寒包热也解表则热自除<br />
　　枳殻【三钱炒】麻黄　防风　黄芩　桔梗【二钱】陈皮　木通【一钱半通利九窍治肺壅甚当】紫苏【五叶】<br />
　　右分四帖水煎服之<br />
　　又方　治寒包热而喘必用发散<br />
　　半夏　枳殻【炒】桔梗　黄芩【炒】紫苏　麻黄　杏仁甘草<br />
　　如天寒加桂枝<br />
　　东垣麻黄定喘汤　小儿寒郁喘喉中鸣腹内响坚满鼻流清涕脉沈急而数<br />
　　麻黄　草　益智仁【各两分半】甘草　归身　红花黄芩【生】柴胡【各一分】升麻　神麴【各五分】吴茱萸【三分】苏木【半分】全蝎<br />
　　右分二服水煎微微汗愈<br />
　　麻黄苍朮汤　治秋暮冬月每夜连声不絶口喘至天明日髙方缓口苦两脇下痛卧而多惊筋挛肢节痛痰吐涎沫日晩呵欠不能饮食<br />
　　柴胡　羌活　苍朮【各五分】麻黄【一分】防风　甘草稍【生】归尾　黄芩【各四分】炙甘草【三分】五味子【九分】草豆【六分】黄蓍【一钱半】<br />
　　右分二帖水煎稍热服　此二方发中外之寒<br />
　　七情气郁宜四磨汤以解之庶下其气而止其喘急也人参　槟榔　沈香　天台乌药<br />
　　右四味各浓磨水取七分煎一二沸放温服加木香枳殻为六磨汤　有苦寒者加丁香亦可　衍义云乌药槟榔气稍走泄但不甚刚猛与沈香同磨作汤治胸中气膈甚当<br />
　　丹溪治一妇人发热气喘与解表药汗出而定因夜半食粥早喘再作心痞口干<br />
　　半夏　枳实【炒各三钱】黄连　白朮【各二钱】木通　陈皮【各一钱半】麻黄　紫苏【各一钱】炙甘草<br />
　　加姜水煎服<br />
　　分气紫苏饮　治脾胃不和洒淅恶寒气逆喘促五味子　桑白皮　茯苓　炙甘草　草果　大腹皮　陈皮　桔梗【各等分】紫苏【减半】<br />
　　姜三片水煎服<br />
　　东垣人参平肺散　治心火刑肺传为肺痿咳喘呕痰涎壅盛胸膈痞闷咽嗌不利<br />
　　桑皮【一钱】知母【七分】炙甘草　地骨皮　人参【各五分】茯苓天冬【各四分】青皮　陈皮【各三分】五味子【三十粒】<br />
　　如热甚加黄芩紫苏叶半夏各五分<br />
　　参苏温肺汤　治形寒饮冷则伤肺喘烦心胸满短气不能宣畅<br />
　　人参　肉桂　甘草　木香　五味子　陈皮　半夏　白朮　桑皮　紫苏茎叶【各二两】茯苓【一两】<br />
　　每五七钱姜三片水煎服如冬寒月每服加不去节麻黄半分<br />
　　加味华盖散　肺受风寒胸满声重<br />
　　苏子　陈皮　赤茯苓　桑皮　麻黄　杏仁【各二钱】甘草【一钱】<br />
　　姜三片枣二枚水煎服<br />
　　九寳汤　欬而身热喘急恶寒<br />
　　麻黄　薄荷　陈皮　肉桂　紫苏　杏仁　甘草桑皮　大腹皮【各等分】<br />
　　加姜葱水煎服<br />
　　发时有痰吐出者宜化痰<br />
　　妇人大全千缗汤<br />
　　半夏【七枚破四片制之】皂角【去皮弦】炙甘草【各一寸】生姜【如指大】右用水一碗煮去半顿服一方不用甘草但用半夏末一两皂角去皮弦半两生姜七片同入纱袋中水三升煎至一盏五分以手揉洗取清汁分作三服连进之效<br />
　　咳逆上气时时浊唾但坐而不得卧者皂荚丸主之【方在咳门】<br />
　　水气凌肺者宜彻之<br />
　　东垣神秘汤　治病人不得眠眠则喘急水气逆行上乗于肺肺得水而浮使气不流通其脉沈大<br />
　　苏叶　陈皮　生姜　桑皮　人参【各五钱】茯苓　木香【各二钱】<br />
　　右分二帖水煎服<br />
　　防已葶丸　治肺气喘面目浮肿小便赤涩喘促不得卧<br />
　　汉防已　木通　贝母【各一两】苦葶【炒】杏仁<br />
　　右为末枣肉膏为丸梧子大桑白皮汤下<br />
　　喘咳倚息不得卧仲景小青龙汤加石膏主之【方在痰饮门】汚血凝滞胸膈者宜活之<br />

                    <br>
                        　　丹溪治卒上气喘鸣息急欲死者<br />
　　韮汁饮一升瘥葢韮汁能去胷中恶血滞气<br />
　　又方　治上气咳胸膈妨闷气喘<br />
　　桃仁二两去皮尖以水一升研取汁和粳米二合煮粥食之<br />
　　东垣加味泻白散　治阴气在下阳气在上咳呕喘促桑皮【一两】青皮【二两】茯苓【三钱】甘草　地骨皮【七钱】陈皮　五味　人参【各五钱】<br />
　　每五七钱入粳米百粒水煎服<br />
　　清金汤　治男妇不拘逺近肺气咳上气喘急喉中涎声胸满气逆坐卧不安饮食不下【方在咳门】<br />
　　丹溪清金丹　治食积痰喘哮因厚味而发者【见哮门】调气化痰丸　快脾顺气化痰消食治久喘或作或止者<br />
　　半夏　南星　白矾　皂角　生姜<br />
　　右各一觔水煮南星无白防为度拣去皂角不用将生姜切作片同半夏南星晒干再加<br />
　　青皮【去白】橘红　苏子【炒】萝卜子【炒另研】干葛　杏仁【去皮尖另研】神麴【炒】麦蘖【炒】山查　香附子<br />
　　右各半觔净与前药合和一处为细末生姜汁浸饼打糊为丸桐子大每服五七十丸食后茶汤送下<br />
　　饮水多者宜渗利之<br />
　　仲景云病人饮水多必暴喘满以五苓散主之<br />
　　白术散　治夏月饮冷酒生痰膈满而喘<br />
　　白朮　茯苓　黄苓　半夏【各等分】<br />
　　每服六七钱姜三片水煎调陈皮神麴末各一钱食后服<br />
　　开提之剂<br />
　　简易方　治喘急<br />
　　桔梗一两半为末童便半升煎取四合去渣温服<br />
　　开阖之剂<br />
　　安肺散　治痰不问新旧喘急气逆<br />
　　麻黄【去节二两】炙甘草【二两】御米殻【去蒂炒黄四两】<br />
　　右为末每五钱水一盏入乌梅一枚煎七分温服<br />
　　人参理肺散　治喘不止<br />
　　麻黄【去节炒黄】川归　木香【各一两】御米殻【炒三两】人参　杏仁【麸炒各二两】<br />
　　每服六钱水煎服<br />
　　杂方<br />
　　保命集半夏丸　伤风痰作喘逆兀兀欲吐恶心欲倒半夏【一两】槟榔　雄黄【各三钱】<br />
　　右为末姜汁浸饼糊为丸梧子大每服五十丸姜汤下<br />
　　罗太无人参半夏丸　化痰坠涎止定喘或风痰茶痰食痰一切痰逆呕吐厥头痛或风气偏正头风疼或壅头目昏耳聋鼻塞咽干胸膈不利<br />
　　人参　茯苓　南星　薄荷【各五钱】半夏　干姜　白矾　寒水石【各一两】蛤粉【二两】藿香【二钱半】<br />
　　右为末水糊为丸梧子大每服三五十丸姜汤下日三服　此方治久喘极效于未发时服之若已发时用沈香滚痰丸微下之累效<br />
　　孙兆视雷道矩病吐痰顷间已及一升喘咳不已面气郁黯精神不快兆乃与仲景葶大枣泻肺汤一服讫已觉胸中快利略无痰唾矣<br />
　　加味白虎汤　治热痰喘火迫肺金<br />
　　白虎汤加瓜蒌仁枳殻黄苓神效<br />
　　双玉散　治火痰喘痰涌如泉<br />
　　寒水石　石膏<br />
　　等分为末人参汤下三钱<br />
　　罗太无真应散　逺年喘急不能卧百药不效者白石英【四两通明者以绢袋盛以雄猪肚一个包之缝口煮熟取出再换猪肚一个如前法煮三次取出药晒干研极细末入后】用官局欵冬花散二钱入前末二钱再加桑白皮二寸生姜三片枣子一枚水一盏半煎七分通口服其猪肚亦可食只不得用酱椒醋盐姜等调和<br />
　　官局欵冬散<br />
　　欵冬花【一钱】贝母　知母　桑叶　杏仁　半夏　阿胶　甘草【各二钱】麻黄【去节四钱】<br />
　　为末<br />
　　陈皮汤　治痰喘<br />
　　橘红【半斤】明矾【二两半共炒香】炙甘草【二两】半夏【二两姜汁浸矾水煮】右为末每服二钱米汤下<br />
　　杏苏饮　治上气喘浮肿<br />
　　杏仁【一钱半】苏叶【二钱】五味子　大腹皮　乌梅肉　紫苑　炙甘草【各一钱】橘红　麻黄【去节】桑皮　阿胶　桔梗【各七分半】<br />
　　姜三片水煎服<br />
　　玉华散　咳上喘清肺利膈<br />
　　甜葶　桑皮　半夏　贝母　天冬　马兜铃杏仁　紫苑　百合　人参　百部　甘草【各七分】<br />
　　定喘膏【诗括】<br />
　　一两麻油二两蜜半两生姜自然汁紫苑麻黄及杏仁桔梗细辛斟酌入更加半夏与人参慢火熬来成黒漆临睡之时三两匙觉来定喘无踪迹<br />
　　定喘　治上气喘满倚息不能卧<br />
　　杏仁　桃仁【俱麸炒去皮尖】桑皮【各一两】人参【五钱】<br />
　　姜枣水煎服<br />
　　二竒方　治水气发喘【方在水肿门】<br />
　　杏仁煎　治喘<br />
　　杏仁【去皮尖】胡桃肉【去皮】<br />
　　等分研为膏入炼蜜少许丸如弹子大每嚼一二丸姜汤下<br />
　　又方　治气虚喘极效<br />
　　人参【三钱】胡桃肉【五枚】<br />
　　姜五片水煎服<br />
　　又方<br />
　　用胡桃肉三枚生姜三片临卧嚼下毕饮汤三两呷再嚼桃姜如前即就枕勿行动效甚<br />
　　又方　肺热胸满痰<br />
　　瓜蒌仁【研】半夏二味和匀生姜自然汁打面糊为丸如梧子大每服五十丸姜汤下<br />
　　又方　治诸喘<br />
　　麻黄【七分】杏仁【一钱】甘草【四分】细茶【炒八分】石膏【煅一钱半】<br />
　　水煎服<br />
　　定喘竒方　治稠痰壅盛体肥实而喘者<br />
　　广橘红【二两】明矾【五钱　同炒香去矾不用】半夏【一两半】杏仁【麸炒一两】瓜蒌仁【去油一两】皂角【去皮子烧存性三钱】炙甘草【七钱】黄芩【酒拌晒干五钱】右为末饼用淡姜汤打糊为丸菉荳大每食后白汤下一钱日二次服三五日大便下稠痰而愈【虚弱人每服七分】<br />
　　治热喘咳不已<br />
　　苦葶苈【二两炒另研】知母【蜜炒】贝母【各一两】杏仁【三两去皮尖研为泥】右为末炼蜜丸梧子大食后临卧桑白皮汤下五七十丸<br />
　　治喘哮<br />
　　贝母一两香附二两【半生半炒】为末食后茶调下二钱忌盐油煎煿不拘水哮醎哮并效<br />
　　刼喘方　牛黄散　治热痰暴喘欲死者<br />
　　白牵牛【炒二两】大黄【煨一两】<br />
　　蜜水下二钱<br />
　　又方<br />
　　萝卜子【蒸】皂角【烧存性】<br />
　　姜汁和蜜丸梧子大每服五十丸白汤下<br />
　　治喘<br />
　　用古文钱七个盐梅七个水一盏同浸二宿每服一呷空心良久吐出恶痰而效<br />
　　子和稀涎防　治痰喘气逆下气化痰甚速<br />
　　气短气促少气<br />
　　短气而息促似喘非喘也少气者气少不足以言也素问云三阳絶三阴微是为少气【方盛衰论】怯然少气者是水道不行形气消索也【示从容篇】言而微终日乃复言者此夺气也　纲目云治此少气盖生脉散独参汤之属为愈也<br />
　　一阳发病少气善咳善泄<br />
　　运气言少气有二　一曰火热经云火郁之发民病少气又云少阴之复少气骨痿又云少阳之复少气脉痿治以诸寒是也　二曰风湿经云太阳司天之政四之气风湿交争风化为雨民病大热少气是也<br />
　　喘与短气辨<br />
　　成无已曰短气者气急而不能相续者是也似喘而非喘若有喘上冲而实非气上冲也夫喘者张口擡肩捶身滚肚谓之喘也气上冲者腹里时时气上冲也所谓短气者呼吸虽数而不能相续似喘而不揺肩似呻吟而无痛者此短气也经所言短气者众实为难辨愚师莫识悮者多矣要识短气之真者气急而短促谓之气短者是也<br />
　　脉经曰寸口脉沈胸中短气<br />
　　生生子曰短气少气治法亦有异也短气仍有虚有实治法有补有泻少气则纯不足也治惟有补而已<br />
　　仲景曰阳脉微而紧紧则为寒微则为虚微紧相搏则为短气　又曰胸痹气中气寒短气茯苓杏仁甘草汤主之橘枳姜汤亦主之【方见胷痹痛门】胸痹喘息咳唾胸背痛短气括蒌薤白半夏汤主之【方见胷痹痛门】夫短气有微饮当从小便去之芩桂术甘汤肾气丸亦主之【肾气丸方见脚气中】欵花补肺汤治咳短气　又曰短气皆属饮苓桂朮甘汤是其一法也金柜云咳逆倚息短气不得卧其形如肿谓之支饮又曰支饮亦喘而不得卧加短气其脉平也又云膈上有留饮其人气短而渴四肢歴节痛脉沈者有留饮又云肺饮不但苦喘短气其治法危急者小青龙汤胀满者厚朴大黄汤冒者苓桂术甘汤及泽泻汤不得息葶大枣汤吐下不愈者木防已汤之类是也<br />
　　东垣曰胸满少气短气者肺主诸气五脏之气皆不足而阳道不行也　气短小便利者四君子汤中去茯苓加黄蓍以补之如腹中气不转者加甘草一半肺气短促或不足者加人参白芍药中焦用白芍药则脾中阳升使肝胆之邪不得犯之如衣薄而短气则添衣于无风处居止气仍尚短则以热汤一碗薫其口鼻则不短也　如衣厚于不通风处居止而气短则宜减衣摩揩汗孔令合于漫风处居止　如久居髙屋天寒阴湿所遏令气短者亦如前法薫之如居周宻小屋或大热而处寒凉气短则就风日凡气短皆宜食滋味汤饮令胃气调和<br />
　　仲景曰平人无寒热短气不足以息者实也【丹溪治许白云先生脾疼跨痛短气用大吐大下法是也】<br />
　　孙尚正元散　治气不接续兼治滑泄及小便数王丞相服之有效<br />
　　莪术一两金铃子去核二钱半右件为末入硼砂一钱炼过研末和匀每服二钱盐汤或温酒空心调服<br />
　　苓桂朮甘汤　治痰饮短气【方在痰饮门】<br />
　　产后喘<br />
　　产后喘乃急症极危多死郭氏谓此名孤阳絶阴为难治因所下过多荣血暴竭衞气无主独聚肺中故令喘促喉中气急也治此症用独参汤为妙　陈无择云宜大料芎归汤　若恶露不快散血停凝上薫于肺亦令喘急但服夺命丹血去喘自定<br />
　　血没散　产后败血冲心胷满上喘命在须臾<br />
　　真血竭　没药<br />
　　等分为末每服二钱用童便好酒煎一大沸温调下　方产时进一服上床良久再服其恶血自循经下行更不上冲免生百病<br />
　　参苏饮　产后血入于肺面赤发喘欲死者<br />
　　人参【一两为末】苏木【二两】<br />
　　右以水二碗将苏木煎至一碗去渣调人参末随时加减服神效<br />
　　若因忧怒性气抑郁而发喘者以小调经散用桑皮杏仁煎汤调服<br />
　　旋覆花汤　产后伤风寒咳喘痰涎壅盛坐卧不宁旋覆花　赤芍药　荆芥穗　半夏麴　五味子麻黄　茯苓　杏仁　甘草　前胡【各等分】<br />
　　姜五片枣二枚水煎服<br />
　　一妇孕时足肿七月初旬产后二日洗浴即气喘但坐不得卧者五个月恶风得暖稍寛两关脉动尺寸皆虚百药不效牡丹皮桃仁桂枝茯苓干姜枳实厚朴桑皮紫苏五味瓜蒌仁煎汤服之即寛二三服得卧其痰如失葢作汚血感寒治之也<br />
　　若伤醎冷饮食而喘者宜见睍丸<br />
　　姜黄　三棱　荜澄茄　陈皮　良姜　人参　莪术<br />
　　右等分为末萝卜水煮烂研细将汁煮面糊为丸梧子大萝卜子汤下<br />
　　小调经散　产后四肢浮肿者败血循经流入四肢淫留日久腐烂如水故令四肢肿面色黄宜服此血行肿消则愈<br />
　　没药　琥珀　桂心　芍药　当归【各一钱】细辛　麝香【各五分】<br />
　　右为末每服五分姜汁酒调服之<br />
　　哮<br />
　　丹溪曰哮喘必用薄滋味专主于痰宜大吐不用凉药须常带表散此寒包热也亦有虚而不可吐者<br />
　　哮喘遇冷则发者有二<br />
　　其一属中外皆寒者治法乃东垣参苏温肺汤调中益气加吴茱萸汤及紫金丹刼寒痰者是也【紫金丹即砒霜猪肉煅为末蒸饼丸者】其二属寒包热治法乃仲景趂未寒之时先用大承气汤下其热至冬寒时无热可包哮自不发是也<br />
　　食积痰壅哮喘咳清金丹遇厚味发者用之<br />
　　萝卜子【淘净蒸熟晒干为末一两】猪牙皂角【烧存性三钱】<br />
　　用生姜汁浸蒸餠丸如小菉荳大每服三五十丸咽下　刼痰以姜汁炼蜜如梧子大每服七八十丸噙下止之<br />
　　逺年近日哮喘痰<br />
　　蝉退【去足】轻粉【另研】马兜铃【各一两】五灵脂【生】雄黄【生】杏仁【去皮尖】砒【生各五钱】淡豆豉【四十九粒】<br />
　　右为末用生姜葶自然汁合轻粉诸药为丸小弹子大每服一丸细嚼临睡生姜汤下<br />
　　治<br />
　　苏子【二钱】麻黄【去节三钱】欵花　桑叶【蜜炙】半夏【各三钱】杏仁【去皮尖一钱半】甘草　白果【二十一枚去衣炒黄色】<br />
　　水三钟不用姜煎二钟徐徐频服<br />
　　一方【治同上】<br />
　　用糯米泔水磨茶子滴入鼻中令吸入口内服之口中横咬竹管一个片时间则涎自鼻口中流出如绵当日立愈二次絶根<br />
　　治水咻<br />
　　芫花【为末】大水上浮浡【滤过】大米粉<br />
　　右三味搜为粿清水煮熟恣意食之<br />
　　又方<br />
　　青皮【一枚】半开者入芭荳一粒鐡线缚定烧存性为末姜汁并酒各一呷同调服过口便定<br />
　　定喘汤<br />
　　白菓【二十一枚去殻切碎炒黄色】麻黄　欵冬花　桑皮【蜜炙】法制半夏【如无以甘草汤泡七次去皮用各三钱】甘草【一钱】苏子【二钱】杏仁【一钱半】黄芩【炒一钱半】<br />
　　右用水三钟煎二钟分二服不用姜不拘时徐徐服<br />
　　诗曰诸病原来有药方惟愁喘最难当麻黄桑杏防苏子白菓冬花更又良甘草黄芩同半夏水煎百沸不须姜病人遇此仙丹药服后方知定喘汤　金陵有一浦舎用此方专治疾无不取效此其真方也<br />
　　压掌散　治男妇哮喘痰<br />
　　麻黄【去节二钱半】炙甘草【二钱】白菓【五个打碎】<br />
　　水煎临卧服<br />
　　二黄丸济生方　治停痰在胃喘息不通呼吸欲絶好雌黄【一钱】雄黄【一两】<br />
　　研极细末熔黄蜡为丸弹子大每服一丸于半夜时煮糯米粥乗热以药投入粥内搅转和粥吃善悲<br />
　　内经云在脏为肺在志为悲又云精气并于肺则悲是也<br />
　　肺虚补母仲景云妇人脏躁喜悲伤欲哭象如神灵所附数欠伸甘麦大枣汤主之<br />
　　甘草【三两】小麦【一升】大枣【十枚】<br />
　　水六升煮三升分三服亦补脾气<br />
　　许学士治一妇人数次无故悲泣不止或谓之有祟祈禳请祷备至终不应予忽忆金柜有一证云妇人脏躁悲伤欲哭象如鬼神灵数欠伸者宜甘麦大枣汤予急令治药尽剂而愈古人识病制方种种絶妙如此<br />
　　运气云悲证皆属寒水攻心经云火不及则伏明伏明之纪其病昏惑悲从水化也又云太阳司天寒气下临心气上从喜悲数欠又云太阳司天寒淫所胜善悲时仆又云太阳之复甚则入心善善悲治以诸热是也<br />
　　姙娠善悲<br />
　　纲目述管先生治一姙娠四五个月脏躁悲伤遇昼则惨感泪下数欠象若神灵如有所凭医与巫皆无益与仲景大枣汤一投而愈<br />

                    <br>
                        　　肺痿【金匮要畧千金方脉经论同】<br />
　　论曰寸口脉数其人病咳口中反有浊唾涎沫出何也师曰此为肺痿之病何从得之师曰病热在上焦因欬为肺痿或从汗出或从呕吐或从痟渴小便利数或从便难被快药下重亾津液故得肺痿又寸口脉不出而反发汗阳脉早索阴脉不涩三焦踟蹰入而不出阴脉不涩身体反冷其内反烦多唾唇燥小便反难此为肺痿伤于津液便如烂瓜下如豚脑但坐发汗故也其病欲欬不得欬欬出干沫久久小便不利其脉平弱肺痿吐涎沫而不咳者其人不渴必遗溺小便数所以然者上虚不能制下故也此为肺中冷必师曰肺痿欬唾咽燥欲饮者自愈自张口者短气也<br />
　　王海藏曰此证初得可治久则难愈何者上枯水之源下竭水之本也<br />
　　又曰寸口脉虚小者为肺痿热之所过初结为脓始萌可救微发渇者欲愈<br />
　　又曰凡伤风伤寒后咳唾血者此肺虚也若不治恐乗虚而成肺痿当以小柴胡去人参大枣生姜加干姜五味子<br />
　　又曰肺痿肺痈其皮如麸糠　有胃脘成痈其皮紧如甲错有肠痈裹大脓血于肠胃之间<br />
　　又经云阳明司天唾出白血者其状浅红如肺色故曰白血<br />
　　又曰无汗恶寒脉浮紧得自伤寒法从麻黄　有汗恶热脉沈实得自伤酒法从葛根<br />
　　生生子曰痿干瘪也即早发还先痿之痿<br />
　　甘草干姜汤　温脏治肺痿多涎唾小便数肺中冷必不渴不咳上虚下不能制溲【服此汤已渴者属消渴】<br />
　　甘草【炙四两】干姜【二两炮】<br />
　　水三升煮取一升半分温日二服　集验肘后有大枣十二枚<br />
　　甘草汤　治肺痿涎唾多出血心中温温液液方【千金翼名温液汤】<br />
　　甘草二两水三升煎取一升半分三服<br />
　　生姜甘草汤　治肺痿欬唾涎沫不止咽燥而渴生姜【五两】甘草【四两】人参【三两】大枣【十二枚】<br />
　　右水七升煮取三升分三服<br />
　　桂枝皂荚汤　治肺痿吐涎沫不止<br />
　　桂枝　生姜【各三两】甘草【二两】皂荚【一两】大枣【十五枚】<br />
　　水七升煮取三升分三服<br />
　　千金方麻黄汤【仲景名小青龙加石膏汤】治肺胀咳而上气咽燥而喘脉浮心下有水<br />
　　麻黄　芍药　生姜【仲景用干姜】细辛　桂心【各三两】半夏五味子【各半升】石膏【四两】<br />
　　水一斗先煮麻黄去上沫内诸药煮取三升强壮服一升羸者减之日三服【小青龙汤无石膏】<br />
　　知母茯苓汤　肺痿喘不已徃来寒热自汗<br />
　　茯苓　炙甘草【各一两】知母　五味子　人参　薄荷半夏　柴胡　白术　欵花　桔梗　麦冬　黄芩【各五钱】川芎　阿胶【炒各三钱】<br />
　　右每服一两姜三片水煎服<br />
　　久痨咳肺痿见血<br />
　　知母　贝母　天冬　麦冬　欵花【各三分】川归　地黄　苡仁　杏仁　天花粉【各五分】桔梗　甘草　马兜铃　紫苑　阿胶　白蜡【各一分半】<br />
　　姜三片枣一枚水煎连进三服立愈<br />
　　人参平肺散　治心火尅肺传为肺痿咳喘呕痰涎壅盛胸膈痞满咽嗌不利<br />
　　橘红　甘草【炙】地骨皮　茯苓　青皮　苏叶　半夏【各五钱】桑白皮【一两】知母【七钱】人参　天门冬【各四钱】有热加黄芩【四钱】五味子【三百粒】每服五钱姜三片水煎服或为末姜汁丸如弹子大噙化亦可<br />
　　人参欵花膏　脾胃虚寒久不已咽膈满闷咳痰涎呕逆恶心腹脇满胀腰背伤痛或虚劳冷及逺年近日一切咳诸药不効欲成肺痿<br />
　　欵花　人参　五味子　紫苑　桑白皮【各一两】右为末炼蜜丸芡实大每食后细嚼一丸淡姜汤下噙化亦可<br />
　　肺痈<br />
　　孙真人曰病欬唾脓血其脉数实者属肺痈虚者属肺痿欬而口中自有津液舌上胎滑此为浮寒非肺痿若口中辟辟燥欬即胸中隠隠痛脉反滑而数此为肺痈也问曰病者欬逆师脉之何以知为肺痈当有脓血吐之则死后竟吐脓死其脉何类何以引之师曰寸口脉微而数微则为风数则为热微则汗出数则恶寒风中于衞呼气不入热过于营吸而不出风伤皮毛热伤血脉风舎于肺其人则咳口干喘满咽燥不渴多唾浊沫时时振寒热之所过血为凝滞蓄结痈脓吐如米粥始萌可救脓已成则难治寸口脉数趺阳脉紧寒热相搏故振寒而咳趺阳脉浮缓胃气如经此为肺痈师曰振寒发热寸口脉滑而数其人饮食起居如故此为痈肿病医反不知而以伤寒治之不应愈也何以知有脓脓之所在何以别知其处师曰假令脓在胸中者为肺痈其脉数欬唾有脓血设脓未成其脉自紧数紧去但数脓为已成也<br />
　　生生子曰按金柜要略脉经元戎论肺痿肺痈皆无分别治亦相须以其俱为肺病也愚歴见今之病此者亦稍有分别不能不为之辩也肺痿近于虚怯故王海藏援内经劳风论证入之谓上枯水之源下竭水之本也何言乎内经五痿论皆以肺热叶焦为本故今之病肺痿者多干咳声哑无力缘肺主声肺为火烁惫剧枯痿干瘪故声不充发也虚怯者多有之肺痈虽亦为肺热所致多有因于外感因于酒热故间有吐尽脓血而愈者有泻肺而愈者今分肺痿肺痈为二门祖千金也<br />
　　王海藏曰寸口脉实大为肺痈血为凝滞化为五色脉数为弱脓成难已不渴者难治<br />
　　黄昏汤　治欬有微热烦满胸心甲错是为肺痈者方黄昏手掌大一片是合昏皮也防咀以水三升煮取一升分二服<br />
　　又方<br />
　　薏苡仁　瓜瓣【半升】桃仁【五十枚】苇茎【切二升水二斗煮取五升去渣】右四味内苇汁中煮取二升服一升当有所见吐脓血<br />
　　王海藏加味葶大枣泻肺汤　治脉紧数则脓已成喘而不得卧<br />
　　葶【二两炒紫色】<br />
　　右件杵成丸以水三升煮大枣二十个取二升去渣内麻黄五味子各两半取清饮顿服令三日服一剂瘥<br />
　　又一法　治一切欬唾脓血久欬及出不止<br />
　　好酥三十觔三遍炼停取凝成膏醍醐服二合日三服瘥<br />
　　如圣丸　治风热毒气上攻咽喉痛痹肿塞妨闷及肺痈喷脓血胸满振寒咽干不渴时出浊沫气息腥臭久久咯脓状如米粥<br />
　　龙脑【另研】牛黄【另研】桔梗　甘草【生用各一钱】<br />
　　右为细末炼蜜丸每两作二十丸每服一丸噙化<br />
　　药青龙散<br />
　　石膏【八两】朴硝　甘草【生用各一钱】青黛【半两】<br />
　　右为细末每服二三钱煎薄荷汤防热冷吐<br />
　　衍义蛤蚧散　治肺虚欬久成疮吐脓血<br />
　　犀角　羊角　鹿角　阿胶　蛤蚧<br />
　　搜脓散　治诸疮脓汁不絶腐尽<br />
　　黄蓍　白芍药　香白芷【各等分】<br />
　　右为末干上患处上用膏药敷贴一日一换<br />
　　海藏云此方虽云治疮吐脓血久不尽者亦宜用此药作汤散煎调服之又宜糊为丸桐子大白汤下三五十丸或干糁细末咽津大妙<br />
　　钱氏如圣散<br />
　　桔梗　甘草　阿胶【炒白】<br />
　　煎甘桔取清内胶化服<br />
　　黄蓍鼈甲散　治虚劳客热肌肉消瘦四肢倦怠五心烦热口燥咽干颊赤心忪日晩潮热夜有盗汗胸脇不利饮食多渴咳唾稠粘时有脓血<br />
　　知母【焙】桑白皮【去皮】黄蓍【去芦】甘草【炙】赤芍药　紫苑【去芦以上七味各五钱净】秦芁【洗去芦】白茯苓【去皮焙一本忌火今焙别有说】生地黄柴胡【去芦梗】地骨皮【去骨以上五味各五钱五分净】肉桂【去皮不见火】人参苦桔梗【以上三味各三钱三分净】鼈甲【去头用酥炙更佳】天门冬【汤洗去心焙一本忌火今听以上二味各一两】半夏【五分】<br />
　　右为粗末每服二大钱水一盏煎至七分去渣温服食后　海藏云此方内阙黄蓍疑黄芩是黄蓍也然内有黄芩有小柴胡今治虚热妙为有盗汗亦无妨也兼加知母地骨皮赤芍药即钱氏地骨皮散也　治盗汗亦妙内有桂本治发热恶寒即柴胡加桂也　天门冬人参地黄即三才也　秦芁柴胡甘草鼈甲芍药即黄龙汤也　紫苑桔梗甘草即紫苑散也　桂芍黄耆甘草即黄蓍建中汤也又云此方治本无伤寒风而得　孙真人治唾脓血用麻黄升麻之类及青龙汤之类亦从伤寒而得也内多五味子皆祖仲景法无论伤寒伤风皆可加五味子　又云桔梗一味有辛有苦辛以散之苦以泄之当如上下之意<br />
　　硃砂膏　镇心神解热除烦唾血等证<br />
　　硃砂【另研半两】珍珠末　生犀角　人参　玳瑁末　甘草【各一两】金箔【泥分半用】轻粉【二钱半】苏合油【一分】牛黄【另研】麝香【另研】龙脑【另研】南鹏砂　琥珀　逺志　羊角　赤茯苓【已上各半两】安息香【酒熬去石约半两】<br />
　　右为细末入研药极细炼蜜丸苏合油和诸药为锭子更以金箔为衣每两作五锭每服一皂角子大噙化人参汤下亦得并阿胶丸相杂服尤胜至寳丹<br />
　　定肺散<br />
　　知母【半两】贝母【二钱半】人参【二钱半】枯矾【半两】乌梅肉【半两】御米殻【炒二两】白朮【二钱半】<br />
　　为细末水煎生姜汤防亦得蜜丸弹子大噙化亦得<br />
　　定肺丸<br />
　　欵冬花　紫苑　知母　贝母　人参　甘草【炙】桑白皮　御米殻　麦门冬　百部　马兜铃　五味子　乌梅肉【已上各等分】<br />
　　右为细末炼蜜丸弹子大噙化一丸<br />
　　古方紫苑散<br />
　　紫苑【半两】欵冬花【半两】百部【二钱半】<br />
　　右为细末乌梅汤防服生姜亦得　如欬加五味子喘加杏仁　渇加乌梅　气逆加陈皮　头痛加细辛三钱甘草二钱　气脱者加御米殻蜜炒粗末水煎<br />
　　増损防风通圣散　治鼻塞不通肺气不利<br />
　　桔梗　桑白皮　紫苑　鼠粘子【各半两】荆芥穗【三两】甘草【一两已上各生用】<br />
　　右为粗末防风通圣散各一半和匀每服四钱水一盏半生姜五片煎至七分去渣温服食后<br />
　　葶苈大枣防肺汤　肺痈胸满胀一身面目浮肿鼻塞清涕出不闻香臭酸辛欬逆上气喘鸣廹塞先服小青龙汤一帖<br />
　　葶苈【炒研三钱】大枣【十二枚】<br />
　　先以水三升煮枣取二升去枣入葶苈煮取一升服<br />
　　外台桔梗白散　欬而胸满振寒脉数咽干不渴时出浊唾腥臭久久吐脓如米粥者为肺痈<br />
　　桔梗　贝母【各三两】巴荳【七分】<br />
　　右三味为散壮人服五分弱者减之病在膈上吐脓血膈下者泻出　若下多不止者饮冷水一杯<br />
　　欬而胸满振寒脉数咽干不渴时出浊唾腥臭久久吐脓如米粥者为肺痈桔梗汤主之亦治血痹<br />
　　桔梗【一两】甘草【二两】<br />
　　右二味以水三升煮取一升分温再服则吐出脓血而愈也<br />
　　欬逆上气时时浊唾但坐不得卧皂荚丸主之<br />
　　皂荚【刮去皮酥炙】<br />
　　为细末蜜丸梧子大以枣膏和汤服三丸日三夜一<br />
　　孙真人治肺痈吐脓血用甘桔汤二十余条加减生甘草一两桔梗二两水煎服　咳逆气者加陈皮咳者加知母贝母　欬而渴者加五味　吐脓血者加紫苑　肺痿者加阿胶　面目肿者加茯苓呕者加生姜半夏　少气者加人参麦冬　肤疼者加黄蓍　目赤者加栀子黄连　咽痛者加鼠粘子竹茹　声不出者加半夏桂枝　疫毒头肿者防粘子大黄硝　胸痛膈不利者加枳殻　心胸痞者加枳实　不得眠者加栀子　发狂者加防风荆芥酒毒者加葛根陈皮<br />
　　桔梗汤　治肺痈心胸气壅咳脓血心神烦闷咽干多渴两脚肿浮小便赤黄大便多澁<br />
　　桔梗　贝母　当归　瓜蒌仁　枳殻　苡仁　桑皮　防已【各一二分】甘草节　杏仁　百合【各六分】黄蓍【一钱八分】<br />
　　分二服姜三片水煎温服大便秘加大黄　小便秘加木通<br />
　　升麻汤　肺痈吐脓血作臭气<br />
　　升麻　苦梗　苡仁　地榆　黄芩　牡丹皮　芍药【各一钱八分】甘草【三钱六分】<br />
　　分二服水煎食后温服<br />
　　紫苑汤　治咳唾中有脓血虚劳痈痿<br />
　　人参　紫苑　知母　桔梗　甘草　五味子　茯苓　阿胶　贝母【各一钱】<br />
　　姜三片水煎服<br />
　　排脓散　肺痈吐脓以此排脓补肺<br />
　　黄蓍【一两】<br />
　　水二钟煎一钟食后温服<br />
　　枣膏丸　肺积在右脇下如杯发为痈<br />
　　陈皮　苦梗　葶苈<br />
　　各等分枣肉捣为丸梧子大每服五十丸米饮下<br />
　　消脓饮　肺有痈脓腥气上冲呕而咳<br />
　　天南星　半夏　知母　贝母　生地　阿胶　川芎　甘草　桑皮　防风　射干　桔梗　天冬薄荷　杏仁　白芷　紫苏　白芨　乌梅<br />
　　各等分每服七钱姜三片水煎服<br />
<br />
<br />
<br />
　　赤水元珠卷七<br />
<子部,医家类,赤水元珠><br />
　　钦定四库全书<br />
　　赤水元珠卷八<br />
　　明　孙一奎　撰<br />
　　疟门<br />
　　内经黄帝问曰夫痎疟皆生于风其蓄作有时者何也岐伯曰疟之始发也先起于毫毛伸欠乃作寒栗鼓颔腰脊俱痛寒去则内外皆热头痛如破渴欲饮冷帝曰何气使然愿闻其道岐伯对曰隂阳上下交争虚实更作隂阳相移也阳并于隂则隂实而阳虚阳明虚则寒栗鼓颔也巨阳虚则腰背头项痛三阳俱虚则隂气胜隂气胜则骨寒而痛寒生于内故中外皆寒阳盛则外热隂虚则内热内外皆热则喘而渴故饮冷也此皆得之夏伤暑热气盛藏于皮肤之内肠胃之外此营气之所舍也此令人汗空疎腠理开因得秋气汗出遇风及得之以浴水气舍于皮肤之内与衞气并居衞气者昼日行于阳夜行于隂此气得阳而外出得隂而内薄内外相薄是以日作帝曰其间日而作者何也岐伯曰其气之舍深内薄于隂阳气独发隂邪内着隂与阳争不得出是以间日而作也帝曰善其作日晏与日早者何气使然也岐伯曰邪气客于风府循膂而下衞气一日一夜大防于风府其明日日下一节故其作也晏此先客于脊背也每至于风府则腠理开腠理开则邪气入邪气入则病作以此作日稍晏也其出于风府日下一节二十五日下至骶骨二十六日入于脊内注于伏膂之脉其气上行九日出于缺盆之中其气日髙故作日益早也其间日发者由邪气内薄于五脏横连募原也其道逺其气深其行迟不能与衞气俱行不得皆出故间日乃作也<br />
　　帝曰夫子言衞气每至于风府腠理乃发发则邪气入入则病作今卫气日下一节其气之始发也不当风府其日作者奈何岐伯曰此邪气客于头项循膂而下者也故虚实不同邪中异所则不当其风府也故邪中于头项者气至头项而病中于背者气至背而病中于腰脊者气至腰脊而病中于手足者气至手足而病衞气之所在与邪气相合则病作故风无常府衞气之发必开其腠理邪气之所舎则其府也<br />

                    <br>
                        　　帝曰疟先寒而后热者何也岐伯曰夏伤于大暑其汗大出腠理开发因遇夏气凄怆之水寒藏于腠理皮肤之中秋伤于风则病成矣夫寒者隂气也风者阳气也先伤于寒而后伤于风故先寒而后热也病以时作名曰寒疟帝曰先热而后寒者何也此先伤于风而后伤于寒故先热而后寒也亦以时作名曰温疟帝曰夫病温疟与寒疟而皆安舎舎于何藏岐伯曰温疟得之冬伤于风寒气藏于骨髓之中至春则阳气大发邪气不能自出因遇大暑脑髓烁肌肉消腠理发泄或有所用力邪气与汗皆出此病藏于肾其气先从内出之于外者也如是者阴虚而阳盛阳盛则热矣衰则气复反入入则阳虚阳虚则寒矣故先热而后寒名曰温疟其但热不寒者阴气先絶阳气独发则少气烦寃手足热而欲呕名曰瘅疟帝曰瘅疟何如岐伯曰瘅疟者肺素有热气盛于身厥逆上冲中气实而不外泄因有所用力腠理开风寒舎于皮肤之内分肉之间而发发则阳气盛阳气盛而不衰则病矣其气不及于隂故但热而不寒气内藏于心而外舎于分肉之间令人消烁肌肉故名曰瘅疟帝曰疟未发其应何如岐伯曰疟气者必更盛更虚当气之所在也病在阳则热而脉躁在阴则寒而脉静极则阴阳俱衰衞气相离故病得休衞气集则复病也<br />
　　衞与邪相并则病作与邪相离则病休其并于阴则寒并于阳则热离于阴则寒已离于阳则热已至次日又集而并合则复病也<br />
　　帝曰时有间二日或至数日或渴或不渴其故何也岐伯曰其间日发者邪气与衞气客于六府而有时相失不能相得故休数日乃作也疟者阴阳更胜也或甚或不甚故或渴或不渴<br />
　　帝曰夫经言有余者泻之不足者补之今热为有余寒为不足夫疟者之寒汤火不能温也及其热氷水不能寒也此皆有余不足之类当此之时良工不能止必须其自衰乃刺之其故何也愿闻其说岐伯曰经言无刺熇熇之热无刺浑浑之脉无刺漉漉之汗故为其病逆未可治也夫疟之始发也阳气并于阴当是之时阳虚而隂盛外无气故先寒栗也阴气逆极则复出之阳阳与阴复并于外则阴虚而阳实故先热而渴夫疟气者并于阳则阳胜并于阴则阴胜阴胜则寒阳胜则热疟者风寒之不常也病极则复至病之热也如火之热如风雨不可当也故经言曰方其盛时必毁因其衰也事必大昌此之谓也夫疟之未发也阴未并阳阳未并阴因而调之眞气得安邪气乃亡故工不能治其已发为其气逆也帝曰善攻之奈何早晏何如岐伯曰疟之且发也阴阳之且移也必从四末始也阳已伤阴从之故先其时坚束其处令邪气不得入阴气不得出审见之在孙络盛坚而血者皆取之此真徃而未得并者也【以上俱内经疟论】<br />
　　保命集云夏伤于暑秋必痎疟葢伤之浅也近而暴伤之重也逺而深痎疟者久疟也是知夏伤于暑湿热闭藏而不能发泄于外邪气内行至秋而发为疟也初不知何经受病随其受而取之有中三阳者有中三阴者大抵经中邪气其症各殊同伤寒论之也故内经曰五脏皆有疟其治各别太阳经者谓之风疟治多汗之在阳明经者谓之热疟治多下之在少阳经者谓之风热疟治多和之此三阳受病皆谓之暴疟也发在夏至后处暑前者此乃伤之浅者近而暴也在阴经者则不分三经皆谓之温疟宜以太阴经论之其发处暑后冬至前者此乃伤之重者逺而深也痎疟者老疟也故谓之久疟<br />
　　丹溪云风暑之疟当发汗夏月多在风凉处歇遂闭其汗而不泄故也　恶饮食者必自饮食上得之无汗者要有汗发散为主带补有汗者要无汗扶正气为主带散邪　疟病感虚者须以人参白术一二帖托住其气不使下陷后使他药　内伤挟外邪同发必内生痰外以汗解散二陈汤加柴胡黄芩常山草菓煎服　久疟不得汗者二陈汤加槟榔倍加苍朮一方加柴胡葛根川芎一补一发不可直截　老疟系风暑入于阴分用血药引出阳分则散当以当归红花黄栢川芎白朮苍朮甘草白芷水煎露一宿空心服<br />
　　按疟在隂分须彻起阳分者即格致论中云脏传出至府乱而失期也又当因其汗之多寡而为补养升发之下陷谓阳气下陷入阴血中无汗要有汗多用川芎葛根苍朮升麻柴胡之属此丹溪治疟之微旨也<br />
　　心法附余曰世用砒霜等毒药截疟差悮甚矣且俗名脾寒此因名而迷其实也苟因饮食所伤而得亦未必全是寒况其他乎在阳分者易治阴分者难治疟毋必用毒药消之行气消坚为主<br />
　　脉诀举要曰疟脉自数多热迟多寒随时变迁心法附录曰有病久脉极虚微而无力似乎不<br />
　　然而必于虚微之中见但不搏手耳细察可见也<br />
　　生生子曰世俗皆视疟为小病不分外感内伤劳倦虚弱在阳在阴之旨率以砒丹常山等毒剂刼之或以草药尝之又或指为鬼祟而以符水巫呪禁之禀受厚邪轻者偶中侥幸禀弱邪重者愈刼而愈陷矣于是迁延歳月咳嗽潮热饮食减少每每变虚怯之候不思经曰邪之所凑其气必虚轻病重治必成重病都缘不能脱俗故耳良可悲夫<br />
　　桂枝羗活汤　处暑前后头痛项强脉浮恶风有汗桂枝　羗活　防风　甘草【炙】<br />
　　各等分为粗末每服五钱水一盏半煎至一盏迎发日温服吐者加半夏麴<br />
　　麻黄羗活汤　头痛项强脉浮恶风无汗<br />
　　麻黄　羗活　防风　甘草【炙】<br />
　　各等分煎法如前如吐加半夏麴等分【二方皆太阳经】<br />
　　白芷汤　治疟身热目疼热多寒少脉长睡卧不安先以大柴胡汤下之微利为度如下后微邪未尽者以此汤尽之<br />
　　白芷　知母【各一两】石膏【四两】<br />
　　服法如前【此阳明经】<br />
　　桂枝石膏汤　隔日一发先寒后热寒少热多<br />
　　桂枝【五钱】石膏　知母【各一两半】黄芩【一两】<br />
　　右分作三服间日者邪气所舎深也如外邪已罢内邪未已再下之　从夘至午发者宜大柴胡汤下之　从午至酉者知邪在内也宜大承气汤下之　从酉至子或至寅发者知邪在血宜桃仁承气汤下之　前项下药微利为度再以小柴胡汤彻其微邪之气<br />
　　桂枝芍药汤　寒热大作不拘先后此太阳阳明合病也谓之大争寒热作则必战动经曰热胜则动也发热则必汗泄经云汗出不愈知为热也阳盛隂虚之症治当内实外虚不治恐久而传入阴经也宜桂枝芍药汤主之<br />
　　桂枝【二钱】黄芩　知母　芍药　石膏【各五钱】<br />
　　右服七钱水煎服　如服前药而寒热转大者知太阳阳明少阳合病也宜桂枝黄芩汤以和之<br />
　　桂枝黄芩汤　治三阳合病<br />
　　甘草【四钱五分】石膏【五钱】知母【五钱】桂枝【二钱】柴胡【一两二钱】黄芩【四钱五分】人参【四钱五分】半夏【四钱】<br />
　　右水煎服服后如外邪已罢内邪未已用大柴胡大承气等汤下之<br />
　　麻黄黄芩汤　治夜发者　桃仁承气汤亦治夜发者麻黄【一两去节】甘草【炙三两】桃仁【三十枚去皮】黄芩【去芦】桂【二钱五分】服法同前<br />
　　桃仁味苦甘辛肝为血海血受邪则肝气燥经云肝苦急急食甘以缓之故桃仁散血缓肝谓邪气深逺而入血故夜发乃阴经有邪此发散血中风寒之剂麻黄桂枝桃仁乃太阳经血药非三阴经药也<br />
　　生生子曰已上皆刘守真分经治疗法也与内经之旨皆相符合明其邪自外而来故治同伤寒也予验今之所发者除伤风所发外亦有多挟内伤者或从饮食所得或从劳倦所得此必先有所感而邪气潜伏今为新伤所啓发也虽涉内伤而头疼寒热口渴等症亦不出前数法外矣予每用所挟症之药加于前各经治方之内错综治之亦不失古人意也故所向輙有功<br />
　　济世方治先热后寒者以小柴胡汤先寒后热者小柴胡加桂枝汤多热但热者白虎加桂枝汤多寒但寒者柴胡姜桂汤<br />
　　按此亦前分经法也但此以寒热多少定治然寒多而但寒不热脉洪实或滑多有热极而似水者为有余治当下之若便以桂枝投之悮也如或多热而但有热者脉虚大或微弱当作虚治若便以白虎汤投之悮也故必须细心体认详之以脉而以寒热多少治庶为穏当<br />
　　仲景白虎加桂枝汤　治朝发暮解暮发朝解其脉如平但热无寒骨节疼烦便难此治温疟<br />
　　知母【六两】甘草【炙二两】石膏【一斤】粳米【二合】桂枝【去皮三两】<br />
　　水煎服出汗愈<br />
　　柴胡桂姜汤　治徃来寒热胷膈疼小便不利呕而不渴治疟寒多热少或寒不热<br />
　　柴胡【半斤】桂枝【三两去皮】干姜【二两】括蒌根【四两】黄芩【二两】甘草【炙二两】牡蛎【二两煅】<br />
　　水煎服初服微烦再服得汗便愈<br />
　　柴胡去半夏加括蒌汤　治疟病后渴者亦治劳疟柴胡【八两】人参　黄芩【各三两】括蒌根【四两】生姜【二两】大枣【十二枚】甘草【炙三两】<br />
　　水煎服一日两三服效<br />
　　局方双解饮子　治疟疾辟瘴气神效食疟尤佳肉荳防　草荳【各二枚一枚麪煨热一枚生用】粉草【二两一半生一半炙】厚朴【二寸一半用姜汁炒一半生用】生姜【二块如枣大一块裹煨一块生用】<br />
　　右水煎空心服【东垣云秋暮暑气衰病热疟知其寒也此方主之实治寒疟也】<br />
　　人参养胃汤　治饮食伤脾治寒多而热少者胸膈痞闷不思饮食寒多者加姜桂热多者加黄芩黄连柴胡【方在寒门】<br />
　　清脾饮　治瘅疟脉来数或但热不寒或热多寒少口苦咽干小便赤涩<br />
　　青皮【去白】厚朴【姜制】白朮　半夏【泡】黄芩　草菓仁　柴胡　茯苓　甘草【炙】各等分<br />
　　右每服七八钱姜五片不拘时服<br />
　　草菓饮　治内伤饮食作疟胸腹饱闷<br />
　　草菓　苍朮　厚朴　陈皮　半夏　甘草　乌梅【去核】<br />
　　姜枣同煎　寒多者加干姜附子热多者只加柴胡瘴疟加槟榔<br />
　　柴苓汤　寒热汗后或大便作泻【方出伤寒门】<br />
　　三圣饮　治胸膈饱闷口渴热多寒少<br />
　　苍朮　枳殻　知母【各三钱】<br />
　　水煎服<br />
　　四圣饮　治久疟<br />
　　何首乌　白芷　青皮　陈皮<br />
　　水煎空心服<br />
　　良方四将军饮　治疟作仆厥不知人手足俱冷此虽一时救急之方用之有验<br />
　　大附子【炮去皮一枚】诃子【四枚去核】陈皮【四枚洗净】甘草【炙四两】分作四服水一钟半姜七片枣七枚煎折一半热灌下立苏<br />
　　方广云疟疾发作而僵仆不省人事者盖由顽痰胶固于中营衞不行故也所以中风中暑而卒倒不省人事亦由痰之所致也附子性大热走而不守本是治寒湿之药今疟僵仆而用之以其性能开散顽痰营衞流通故耳乃是刼剂不得已而用之也<br />
　　澹寮露姜饮　胃中痰饮为疟【一方加蜜治痰作吐】<br />
　　生姜四两捣汁露一宿空心冷服大治脾胃聚痰发为寒热　方广云生姜自然汁凡中风中暑中气干霍乱一应卒暴之疾与童便同用立可解散盖生姜能开痰童便能降火故也<br />
　　截疟温脾饮　治脾虚痰涎上涌疟发作则吐神效白朮【五钱】生姜【五钱】<br />
　　水煎空心服<br />
　　生生子曰按此亦丹溪白朮丸意也彼以白朮一味久服得汗乃愈此以生姜佐之故取汗速而效亦速也以上五方皆禁方<br />
　　王节斋治疟活套<br />
　　柴胡　白朮【各一钱】苍朮【一钱以上三味疟疾必用之药】陈皮【七分】粉草【炙五分】干葛【一钱二分】<br />
　　若一日一发及午前发者邪在阳分加枯黄芩茯苓半夏【各一钱】热甚头疼再加川芎软石膏【各一钱】口渴加石膏知母麦冬【各一钱】　若间日或三日发午后或夜发者邪在隂分加川芎当归酒炒芍药熟地黄酒炒知母【各一钱】酒洗红花酒炒黄栢【各四分】提起阳分可截之若间一日连发二日或日夜各发者气血俱病加<br />
　　八物汤再加黄茋补之　若阳疟多汗用黄茋人参白朮以敛之无汗柴胡苍朮白朮黄芩干葛以发之若阴疟多汗用当归白芍熟地黄黄蓍黄栢以敛<br />
　　之无汗柴胡苍朮川芎红花升麻以发之　若病人胃气弱饮食少或服截药伤脾胃而少食者加人参【一钱半】酒炒芍药大麦芽【各一钱】　若饮食痞闷或有食积者加神麴麦芽枳实【炒各二钱】　若痰盛加姜制半夏南星枳实【炒各一钱】黄芩黄连【各六分】　若欲截之加槟榔黄芩青皮常山【各一钱】乌梅肉【二枚】　若日久虚疟寒热不多或无寒而但微热者邪气已无只用八物汤加柴胡黄芩黄蓍陈皮以滋补气血<br />
　　疟母<br />
　　济生鼈甲饮子　疟久不愈脇下痞满腹中结块名曰疟母<br />
　　草菓　鼈甲【醋炙】黄蓍　白朮　白芍　厚朴【姜制】槟榔橘红　川芎　甘草【炙】<br />
　　各等分每服四钱水一钟姜七片枣一枚乌梅少许煎服<br />
　　又方　治疟母<br />
　　鼈甲【醋炙二两】三棱　莪朮　香附【俱醋炒各一两半】橘红【一两】阿魏【五两】<br />
　　右醋糊为丸梧子大姜汤下三十丸<br />
　　疟母丸<br />
　　青皮　桃仁　红花　神麴　麦芽　鼈甲【醋炙】三棱蓬术　海粉　香附【俱用醋煮】<br />
　　右用神麴糊为丸梧桐子大每服五七十丸白汤下<br />
　　十将军丸　久疟有疟母不瘥或腹疼<br />
　　三棱【去毛土炒】蓬朮【生用】青皮【去白】橘红【各一两】草菓【去殻】常山【各二两】砂仁　槟榔　乌梅　半夏【泡各一两】<br />
　　右先将常山草菓二味剉好酒醋各一碗入瓦器内先浸一宿后入八味药同浸至晩炭火煮干取出晒如无日色用火焙干为末酒醋各半打糊为丸如梧桐子大每服三四十丸白汤吞下日进三服忌生冷鱼腥醎酸油腻麪诸死毒物服四两或八两乃除根　凡有积聚及行瘴湿地方并宜服<br />
　　小儿疟疾痞块<br />
　　生地　白芍【各一钱半】陈皮　川芎　黄芩　半夏【各一钱】粉草【三分】<br />
　　姜水煎调鼈甲末服<br />
　　疟胀<br />
　　秋深久疟胸中无物又无痰癖腹髙而食少俗谓疟气入腹宜苍朮汤主之<br />
　　苍朮【四两】草头乌【一钱】杏仁【三十个】<br />
　　右分作三服水煎一日服尽愈<br />
　　产后疟<br />
　　草菓饮子　产后疟疾多由污血挟寒热而作大法宜柴胡四物汤调之热多者宜服此<br />
　　半夏【泡】赤茯苓　草菓【煨去皮】甘草【炙】陈皮　川芎白芷【各一钱二分】紫苏　良姜　青皮【各六分】干姜【二钱四分】右分作二帖姜五片枣二枚当发日空心连进三服无不愈者<br />
　　生熟饮子　治寒多者<br />

                    <br>
                        　　肉豆蔲　草菓仁　厚朴　半夏　陈皮　甘草大枣【去核】生姜【各二钱半】<br />
　　右以一半以湿纸裹煨香熟和匀一半生用和匀分作二帖水煎空心一服食后一服二渣并煎午前服尽<br />
　　彭用光治疟活套<br />
　　如连日或间日恶寒发热头项腰背痛此太阳经二陈加柴胡羌活藁本防风　如连日或间日先寒后热或寒少热多或但热不寒目痛鼻干此阳明经二陈加葛根升麻石膏知母白芷　如连日或间日先寒后热或寒热间作脇痛口苦呕恶此少阳经二陈加柴胡黄芩青皮　如子午卯酉日发寒热呕吐舌干口燥此少阴疟二陈加当归川芎黄栢黄连柴胡如辰戌丑未日发寒热呕吐不嗜食或腹满自利此太阴疟二陈加苍朮白朮柴胡芍药　如寅申己亥日恶寒发热寒多热少或腹痛引阴器如淋状善恐此厥阴疟二陈加桂枝附子干姜柴胡升麻　三阳之疟宜汗宜吐麻黄葛根柴胡常山草菓乌梅之属三阴之疟宜下宜温宜和大柴胡汤柴胡桂姜汤<br />
　　柴胡四物汤附子理中汤加升麻柴胡之类<br />
　　泄痢<br />
　　生生子曰仲景河间东垣诸公多以泄痢混同论治究其源皆本之于难经五十七难五泄中来云小肠泄大瘕泄即是肠癖脓血也故治法亦多相须但初学之士未易寻绎故予不揣庸腐芟繁入简以经文列之于前而诸贤次之以见古人着方立法之意然后发明泄痢形状而以丹溪之见折而衷之仍分泄痢为二门初不敢遽分者以其有先痢而后泄有先泄而后痢有痢不因泄有泄不因痢治有次第症有轻重也以古论不可分者为纲以今之名症者为目使后学易以辨别而难治之症亦得以备防考也<br />
　　难经云有胃泄有脾泄有大肠泄有小肠泄有大瘕泄名曰后重<br />
　　保命集云胃泄者饮食不化色黄【以大承气汤下之】脾泄者腹胀满泄注食即呕吐逆【建中理中汤主之】大肠泄者食已窘迫大便色白肠鸣切痛【干姜附子汤主之】小肠泄者溲而便脓血少腹痛【承气汤下之】大瘕泄者里急后重数至圊而不能便茎中痛【胃大小肠三症皆清凉饮子主之其泄自止厥阴症茎中痛加甘草以隂症里急后重加大黄】<br />
　　滑伯仁曰瘕结也谓因有凝结而成者也里急谓腹内急迫后重谓肛门下坠惟其里急后重故数至圊而不能便茎中痛者小便亦不利也【出难经本义】<br />
　　谢坚白曰小肠大瘕二泄今所谓痢疾也内经曰肠澼故下利赤白者灸小肠俞是也穴在第十六椎下两旁各一寸五分累验【出难经本义】<br />
　　四明陈氏曰胃泄即飱泄也脾泄即濡泄也大肠泄即洞泄也小肠泄谓凡泄则小便先下而便血即血泄也大瘕泄即肠澼也<br />
　　灵枢经曰肠中寒即肠鸣飱泄肠中热即出黄如麋脉要精微论曰胃脉虚则泄<br />
　　仲景曰大肠有寒者多骛溏有热者便肠垢　下痢脉微弱数者为欲自止虽发热不死　下痢有微热而渇脉弱者亦自愈　下痢脉数而渇者合自愈设不愈必清脓血以有热故也　下痢脉数有微热汗出合自愈设脉紧为未解　下痢脉反身热汗者自愈　下痢脉沈而迟其人面少赤身有微热下痢清谷者必冒汗出而解病人必微厥所以然者其面戴阳下虚故也　下痢脉沈者下重　下痢寸口反浮数尺中自濇者必清脓　溲病若腹大而泄者脉当细微而濇反紧大而实者死　下痢脉大者为不止　下痢一日十余行脉反实者死<br />
　　素问云泄而脉大难治　病泄脉洪大是逆也<br />
　　灵枢云飱泄脉小者手足寒难已飱泄脉小手足温易已　腹鸣而满四肢清泄其脉大是逆也如是者不过十五日死矣　腹大胀四末清脱形泄甚是逆也如是者不及一时死矣<br />
　　经云五虚者死脉细皮寒气少泄痢前后饮食不入此谓五虚其浆粥入胃泄注止则虚者活丹溪尝谓治数人在下则泄泻不止上则吐痰不已皆死盖气脱无所管摄故也若用参朮膏救之早者十活二三<br />
　　病机机要云脏腑泻痢其症亦多大抵从风湿热论之是知寒少热多寒则不能久也故曰暴泄非隂久泻非阳论曰春宜缓形形动则肝木乃荣反静密则是行秋令金能制木风气内藏夏至则火盛而金去独火木旺而脾土损矣轻则飱泄身热脉洪糓不能化重则下利脓血稠粘里急后重故曰诸泄稠粘皆属于火经云溲而便脓血知气行而血止也宜大黄汤下之是为重剂黄芩芍药汤是为轻剂是实则泻其子木能自虚而脾土实矣故曰春伤于风夏必飱泄此逆四时之气人所自为也【此一节谓热泄而滞下也】<br />
　　又有自太阴经脾受湿而为水泄虚滑微满身重不知糓味假令春宜益黄散补之夏宜泄之法云宜补宜泄宜和宜止和则芍药汤止则诃子汤久则防变为脓血是脾经传受于肾谓之贼邪故难愈也若先利而后泻谓之微邪故易安此皆脾土受湿天之所为也虽圣智不能逃口食味鼻食气从鼻而入留积于脾而为水泄也【此一节湿泄所谓泄泻也】<br />
　　有厥阴经动下利不止其脉沈而迟手足厥逆涕唾脓血此证难治宜麻黄小续命汤汗之法云为有表邪缩于内当散之而自愈【此一节风泄所谓久泄也】<br />
　　有暴下无声身冷自汗小便清利大便不禁气难布息脉迟呕吐急以重药温之浆水散是也【此一节寒泄所谓暴泄也】<br />
　　故法云后重则宜下腹痛则宜和身重则除湿脉则去风血脓稠粘以重药竭之身冷自汗以毒药温之风邪内缩汗之鹜溏为利温之又云在表者汗之在里者下之在上者涌之在下者竭之身表热者内防之小便濇者分利之又曰盛者和之去者送之过者止之兵法云避其来锐击其惰归此之谓也<br />
　　凡病泄而恶寒是太阴传少阴是土来尅水也用除湿白朮茯苓安脾白芍药桂枝黄连破血也火邪不能胜水太阴不能传少阴而反火邪上乘肺经而痢必白脓也加芍药当归之类<br />
　　又里急后重脉大而洪实为里实痛甚者是有物结坠也宜下之若脉浮大甚不宜下<br />
　　虽里急后重而脉沈细弱者谓寒邪在内而气散也可温养而自愈　里急后重闭者大肠经气不宣通也宜加槟榔木香宣通其气　如痢或泄而呕者胃中气不和也上焦不和治以生姜橘皮中焦不和治以当归茯苓桂下焦寒不和治以轻热药甚者重热药大便虚秘濇久不愈恐太阴少隂多传变为痢<br />
　　太阴传少阴是为贼邪先以枳实厚朴汤以防其变若四肢懒倦小便少或不利大便走沈困饮食减宜调胃去湿白朮芍药茯苓三味水煎服以白术之甘能入胃而除脾胃之湿芍药之酸濇除胃中之湿热四肢沈困茯苓之淡泄能通水道走湿此三味泄痢须用此　如发热恶寒腹不痛加黄芩为主如未见脓而恶寒乃太阴欲传少阴也加黄连为主桂佐之如腹痛甚者加当归倍芍药如见血加黄连为主桂当归佐之　如烦躁或先便白脓后血或发热或恶寒非黄芩不止上部血也　如恶寒脉沈先血后便非地榆不能除下部血也　如恶寒脉沈或腰痛或脐下痛非黄连不除此中部血也　如便脓血相杂而脉浮大慎不可以大黄下之下之必死谓气下竭也而阳无所収凡阴阳不和惟以分阴阳药治之<br />
　　又云暴泄非阴久泄非阳大便完糓下有热者脉疾身动声亮暴注下迫此阳也寒者脉沈而细身困鼻息微姜附汤主之身重不乐朮附汤主之　渴引饮者是热在膈上水多入则自胸膈入胃中胃本无热因不胜其水名曰水恣胃受水攻故水糓一时下此证当灸大椎三五壮立己乃督脉泻也如用药使车前子白朮茯苓之类五苓散亦可<br />
　　又有寒泄者大腹满而泄又有鹜溏泻者是寒泄也鹜者鸭也大便如水其中有少结粪者是也如此者当用天麻附子干姜之类<br />
　　又法云泄有虚实寒热虚则无力不及拈衣未便已泄出谓不能禁固也实则数至圊而不便俗云虚坐努责是也里急后重皆依前法进退大承气汤主之按已上述泄利寒热虚实脉证轻重治法极为详悉最当深玩<br />
　　泄痢辨<br />
　　丹溪云泄泻之症水糓或化或不化并无努责惟觉困倦若滞下则不然或脓或血或脓血相杂或肠垢或无糟粕或糟粕相杂虽有痛不痛之异然皆无里急后重逼迫恼人<br />
　　泄泻门<br />
　　生生子曰泄泻要分新久时令寒热虚实及饮食痰积数者<br />
　　内经曰湿胜则濡泄甲乙经云气客下焦传为濡泄罗太无曰夫脾者五脏之至阴恶寒湿今寒湿之气内客于脾故不能禆助胃气腐熟水糓致清浊不分水入肠间虚莫能制故洞泄如水随气而下谓之濡泄法当除湿利小便治之以对金饮子<br />
　　平胃散五钱五苓散二钱五分草荳麪煨五钱右分二服姜枣同煎　出济世方名对金饮子<br />
　　王叔和曰湿多成五泄<br />
　　生生子曰新泄泻多是湿治湿泻之法宜燥脾利水胃苓汤五苓散之类　胃中气下快心不痞气加枳殻木香　如有痰加半夏　如恶心加藿香砂仁　如肿满加桑白皮赤小豆　有热加黄芩木通滑石之类减桂　有寒加髙良姜干姜桂心之类　稍久不止者东垣升阳渗湿汤或苍朮防风汤【用风药者谓风能胜湿也】若饮食所伤以平胃散加消导之剂<br />
　　久泄多是积刘河间云有太阴阳明二症当进退大承气汤主之【既久泄矣而又以承气汤下之者必其积滞胶固脉结实不虚非常法可效故用此推陈致新不可姑息也】<br />
　　太阴症不能食也当先补而后泻乃进药法也先煎厚朴半两俱依本方加减水一盏半煎七分服若三两服后未已如稍加食尚有热毒加大黄二钱推过泄止住药如泄未止谓肠胃有尘垢滑粘加硝三钱令宿垢去尽则愈也<br />
　　阳明症能食是也当先泻而后补乃退药法也先用大承气汤五钱水一盏半煎七分稍热服如泄未止去芒硝后热少退减大黄一半煎两服如热气虽已其人必腹满又减去大黄以枳实厚朴汤服三两服如腹胀满退泄亦自愈后服厚朴汤数服则已<br />
　　仲景云下痢已瘥至其月日又复发者以其积去不尽故也当下之以大承气汤【此热积寒下也】<br />
　　本事方治痼冷在肠胃间频年腹痛泄泻休作无时服诸热药不効宜先取去积滞然后调治不可畏药以养病也<br />
　　厚朴丸<br />
　　厚朴　干姜　甘草　桂心　附子【生各二钱】大黄【生细切水一盏浸半日煎汁用之】<br />
　　右水二碗煎八分后下大黄汁再煎六合温服自夜至晓分三服之尽止或更以干姜丸佐之<br />
　　干姜丸<br />
　　干姜　巴荳【去心殻研碎炒黄】大黄　人参【各一两】<br />
　　右为末同巴荳研匀加炼蜜为丸如梧桐子大食前用汤吞下一丸陈米饮吞亦可后服白术散<br />
　　白术散　推后以此温补之<br />
　　白术　木香　附子　人参【各等分】<br />
　　右为末每服二钱生姜三片枣一枚煎六分温服<br />
　　痰积泄泻<br />
　　海石　青黛　黄芩　神麴　半夏麴【霞天膏造者尤妙】右为丸每服三五十丸<br />
　　右积滞泄泻必腹中耕痛痛而泄泄而痛止者是也或肚满按之坚者亦是也受病浅者以保合丸等消导之深而顽者必须推去陈积然后乃止也<br />
　　实脾固肠丸　泄泻月久不止及脾泄无度者<br />
　　白术【陈土炒四两】粟殻【去膜蜜炒二两】苍术【米泔浸】厚朴【姜制】陈皮【各一两半】人参　炮干姜　炙甘草　茯苓【各二两】肉菓【面煨】诃子【去核各二两】砂仁【一两】<br />
　　酒糊为丸梧桐子大每服七十丸空心米汤下虚寒加附子一钱滑脱不禁加龙骨赤石脂俱煅一两<br />
　　飱泄素问云清气在下则生飱泄又云春伤于风夏必飱泄又云久风为飱泄<br />
　　刘河间曰飱泄者乃水不化而完出因水入胃亦非前水恣症也先以宣风散导之【出钱氏方中四味者是也】<br />
　　后服苍朮防风汤<br />
　　苍朮【去皮四两】麻黄【去根节四两】防风【去芦五钱】<br />
　　右为粗末每服一两生姜七片水二盏煎至一盏温服泄止后服椒朮丸<br />
　　椒朮丸<br />
　　苍朮【二两】川椒【一両去目炒】<br />
　　为极细末醋糊为丸如梧桐子大每服三十丸食前温汤下　如恶痢久不愈者弥佳小儿亦佳<br />
　　东垣曰飱泄是清气在下乃胃气不升上古圣人皆以升浮药扶持胃气一服而愈知病在中焦脾胃也脉诀曰湿多成泄病本在胃真气弱真气者糓气也不能尅化饮食乃湿盛故也以此论之正以脾胃之弱故也初病夺食或絶不食一二日使胃气日胜泄不作也今已成大泄矣经云治湿不利小便非其治也又云在下者引而竭之惟此症不然此病既得之于胃气下流清气不升阳道不行只宜升宜举不宜利小便灵枢云头有疾取之足谓阳病在阴也足有疾取之上谓阴病在阳也中有疾傍取之傍者少阳甲胆是也中者脾胃也甲胆者甲风是也东方春也胃中谷气者便是风化也作一体而认故曰胃中湿胜而成泄泻宜助甲胆风以胜尅之又是升阳气助清气上行之法也又一说中焦元气不足溲便为之变肠为之苦鸣亦缘胃气不升故令甲气上行又云风胜湿也大抵此症本谓气弱不能化食夺食则一日而可止夫夺食之理为胃弱不能尅化食则为泄如食不下何以作泄更当以药滋养元气令和泄止渐与食胃胜则安矣若食不化者于升阳风药内加炒麴同煎兼食入顿至心头者胃之上口也必吐沃沫或食入反出皆胃土停寒其右手关脉中按之洪缓是风热湿相合糓气不行清气不升为脉之寒所隔故不下也麴之热亦能去之若翻胃者更加半夏生姜入前风药内同煎夺食少食欲使胃气强盛也若药剂大则胃气不胜药泄亦不止当渐渐与之今病既久已至衰弱当以常法治之不可多服饵也人之肌肉如地之土岂可人而无肉故肉消尽则死矣消痩人有必死者八内经有七外经有一又病肌肉去尽勿治之天命也如肌肉不至瘦尽当急疗之宜先夺食而益气便与升阳先助真气次用风药胜湿以助升腾之气病可已矣余皆勿论此治之上法也治用升阳除湿汤之类<br />
　　车前子散　治水泻不止以车前子炒为末米饮调下二钱立止<br />
　　若夏秋之间湿热大行暴注水泄以益元散治之或五苓散加木通口渴者加葛根黄芩芍药<br />
　　若胸膈饱闷腹中作胀以胃苓汤治之<br />
　　又泄暴而不止者以止泄丸治之<br />
　　止泄丸<br />
　　肉荳蔲【五两】滑石【飞】<br />
　　右为末擂饭丸惟滑石夏三两五钱秋二两春冬一两二钱<br />
　　升阳除湿汤　治脾胃虚弱不思饮食泄泻无度小便黄四肢困倦自下而上引而去之<br />
　　升麻　防风　柴胡　羌活　神麴　泽泻　猪苓陈皮【各五分】甘草【炙】麦芽【各三分】<br />

                    <br>
                        　　右水煎食逺服　如胃寒肠鸣加益智半夏各五分姜枣同煎非肠鸣不用<br />
　　白朮芍药汤　洁古治太隂脾经受湿水泻注下体重微满困弱无力不欲食暴泄无数水糓不化先宜白朮芍药汤<br />
　　白朮　芍药【各一两】粉草【五钱】<br />
　　俱要炒黄效速分作二服水煎温服腹疼甚者宜苍朮芍药汤<br />
　　苍朮芍药汤　治水泻腹疼并治痢<br />
　　苍朮　芍药【各一两】黄芩【五钱】桂【一钱三分】<br />
　　分二服水煎温服脉头疼者宜苍术防风汤<br />
　　苍朮防风汤　治水泄飱泄脉头疼皆效<br />
　　苍朮【五钱】防风【五钱】<br />
　　水煎温服<br />
　　此已上症如心下痞每服加枳实一钱　如小便不利加茯苓二钱　如腹疼渐已泄下渐少宜诃子散主之<br />
　　寒泄者大便完糓不化或口不渇而小水清利腹中鸣时常喜热手按摩或过食凉药所致<br />
　　调中散　治虚寒停食呕吐肠鸣泄泻<br />
　　砂仁　蓬朮　干姜【炮】桂心　茴香【炒】草菓　麦芽【炒】橘红　益智仁　藿香叶【各一钱】苍朮【炒】神麴【炒】桔梗【各一钱半】甘草【炙三分】<br />
　　姜枣煎临服加盐少许<br />
　　大藿香散　治一切脾胃虚寒呕吐霍乱心腹撮痛如泄泻不己最能取效<br />
　　藿香【二两】陈皮　厚朴【姜汁炒】青皮【炒】木香　人参　肉荳蔲【煨】良姜【炒】大麦芽【炒】神麴　诃子【煨去核】白茯苓【去皮】甘草【炒各一两】干姜【炮五钱】<br />
　　为末吐逆泄泻不下食或呕酸苦水用水一大盏煨生姜半块盐一撮煎服<br />
　　养胃汤　治脾胃虚寒呕逆恶心腹脇胀疼肠鸣泄泻【方出疟门】<br />
　　理中汤　寒而虚者<br />
　　桃花丸<br />
　　赤石脂　干姜　胡椒<br />
　　扶脾丸　脾胃虚寒腹中痛溏泄无度饮食不化白朮　茯苓　甘草【炙】诃子　半夏　乌梅肉【各二钱】红荳　干姜　肉桂【各五钱】麦芽　神麴【各四钱】陈皮【一钱】右为末荷叶烧饭为丸如梧桐子大每服五十丸温汤下【二方加藿香一钱】<br />
　　干姜散　治水泻无度<br />
　　干姜为末粥饮调下一钱效<br />
　　衍义云一人大肠寒小便精出诸热药服至一斗二升不效后教服赤石脂干姜各一两胡椒五钱同为末醋糊为丸如梧桐子大空心及食前米饮下五七十丸服四剂遂愈<br />
　　本事方诃子丸　脾胃不和泄泻不止诸药不效诃子皮　干姜　肉荳蔲　龙骨　木香　附子赤石脂【各等分】<br />
　　为末糊丸每服三四十丸米饮下<br />
　　浆水散　治暴泄如水周身汗出一身尽冷脉沈弱气少而不能语甚者加吐此为紧病<br />
　　洁古方　附子　干姜　甘草　良姜　半夏　桂右为末每服五钱水煎热服甚者三四服　若下痢为鹜溏大肠不能禁固大便欲了不了小便清此寒也宜温之春夏桂枝汤秋冬白朮散　罗谦<br />
　　甫云鹜溏者大便如水其中有少结粪是也<br />
　　桂枝汤<br />
　　桂枝　芍药　白朮【各五钱】粉草【炙一钱】<br />
　　分四服水煎服<br />
　　小白朮散<br />
　　白朮　芍药【各三钱】干姜【炮五钱】甘草【炙二钱】<br />
　　如前煎服甚者除干姜加附子一二钱谓辛能发散也<br />
　　热泻　口渴小水短赤粪如糜<br />
　　益元散<br />
　　灯心汤或井花水调下<br />
　　白芍黄芩木通汤　治水泻小水短赤<br />
　　白芍【二钱】黄芩【二钱】木通【八分】白朮【一钱】泽泻【一钱】茯苓【七分】水煎温服<br />
　　厚肠散　治腹疼泻黄及泻久不止热药不效者及治酒积泄<br />
　　川黄连【好酒煮日夜煮干炒】<br />
　　为末每用二钱空心米饮下<br />
　　荳香连丸　治泄泻不问寒热阴阳不调下痢赤白腹胀攻痛其効如神<br />
　　黄连【二钱】肉荳　木香【各一钱】<br />
　　右为末粟米饮为丸如米粒大每服十丸米饮下渐加二三十丸日夜各四五服<br />
　　清六丸　去三焦湿热泄泻兼治产后腹痛或自痢者能补脾亦治血痢<br />
　　六一散【三两】红麴【炒五钱用此活血】<br />
　　酒糊为丸多与清化丸同服并不单用<br />
　　虚泻　脉弱无力饮食少四肢倦足背浮肿口渴皆所当补<br />
　　钱氏白朮散　治泻久虚弱清气下陷口渴或腹中气不转运或不思食或恶心<br />
　　人参　白朮　茯苓　粉草　葛根　木香　藿香俱为末每服二钱米饮调下<br />
　　参苓白朮散　脾虚泄泻浮肿<br />
　　人参【二斤半】白朮【二斤】薏苡仁【一斤】扁豆【二斤半】山药　桔梗【各一斤】莲肉【二斤半】砂仁【一斤】茯苓【一斤】甘草【炒半斤】<br />
　　为末每服二钱米饮调下<br />
　　人参升胃汤　大便一日三四次溏而不多有时腹鸣泄泻小便黄<br />
　　黄蓍【二钱】甘草【炙二分】升麻【六分】柴胡　归身　陈皮　益智【各二钱】红花【少许】人参【六分】<br />
　　水煎食前热服<br />
　　一味白朮散　治久泻脾虚脾泄如神<br />
　　土白朮【米泔水洗净切片每一斤用陈皮半斤入甑一层层间隔蒸一日炒干去陈皮】为末每服二钱米饮调下<br />
　　理中汤　虚寒作泻或吐泻不止精神虚惫甚者加大附子名附子理中汤【方在寒门】<br />
　　参苓滑石汤　治泄而困倦小便不利脉数有虚热白朮　滑石【各一两】黄芩　人参　芍药【各五钱】木通陈皮【各三钱】干姜【一钱】甘草【炙一钱】<br />
　　分八帖水煎服<br />
　　桂香丸　脏腑虚为风寒所搏冷滑注下不禁老人虚人危笃累效<br />
　　大附子【炮去皮脐】肉菓【炮】白茯苓【各一两】桂心　干姜　木香【泡各五钱】丁香【一分】<br />
　　糊丸梧桐子大米饮下五十丸<br />
　　固中丸　治脾久泄去后与气不快者<br />
　　苍朮　肉菓【煨各一两】<br />
　　粥丸桐子大每服五十丸<br />
　　固下丸　治肾久泄即前方加破故纸一两炒<br />
　　东垣白朮神麴丸　老人奉养太过饮食伤脾常时脾泄<br />
　　白朮【炒二两】白芍【酒炒一两】神麴【炒一两半】山查【二两】半夏【制一两】黄芩【炒五钱】<br />
　　右为末用青荷叶烧饭为丸菉豆大每服百丸实泄　泄泻腹疼或有积滞维明新久新者以消导之剂久者以前久泄门按寒热调治<br />
　　枳实导滞丸<br />
　　木香槟榔丸<br />
　　七圣丸<br />
　　肾泄　早晨泻一次者也<br />
　　愚谓亦不止如此曽记一老人脾泄二十年一日夜三五次夜多日少以破故纸【盐水炒五钱】白朮【炒二钱】杜仲【盐水炒三钱】泽泻【一钱】水煎空心服二帖即愈缘肾者胃之关肾虚则下焦不约故也<br />
　　东坡四神丸　治肾泄下元虚寒尤宜<br />
　　破故纸【炒四两】肉【麪煨二两】木香【五钱】小茴香【炒一两】<br />
　　以生姜四两煮红枣肉为丸如梧桐子大每空心盐汤吞下五六十丸<br />
　　金鎻正元丹　肾虚泄泻小便频数盗汗遗精一切虚冷之症<br />
　　龙骨【煅】朱砂【另研各三两】茯苓【八两】紫巴防【去心一斤】肉从蓉【洗焙】葫芦巴【焙各一斤】补骨脂【酒浸炒十两】五棓子【八两】<br />
　　右为末酒糊丸桐子大每服三十丸空心温酒盐汤下<br />
　　五味子丸　治下元虚寒火不生土及肾中之土不足以致关门不闭名曰肾泄亦名脾肾泄<br />
　　人参　五味子　破故纸【炒】白朮【各二两】山药【炒】白茯苓【各一两半】吴茱萸　川巴防【去心】肉菓【麪煨各一两】龙骨【煅五钱】右酒为丸如梧桐子大每服七十丸空心盐汤下痢门【已前诸公皆释名滞下经书又云肠澼】<br />
　　泄痢二症前纲中病机机要论寒热虚实治法甚详陈无择朱丹溪刘宗厚王节斋诸公又各有发明今摘其紧要逐一诠次以便按治<br />
　　内经曰饮食不节起居不时者阴受之阴受之则入五脏防满闭塞下为飱泄久为肠澼是也<br />
　　内经曰肠澼便血身热则死寒则生肠澼下白沫脉沈则生浮则死肠澼之属身不热脉不悬絶滑大者生悬涩者死以脏期之<br />
　　脉经曰肠澼下脓血脉沈小留连者生数疾且大有热者死又肠澼筋挛其脉小细安静生浮大紧死<br />
　　脉诀举要曰无积不痢脉宜滑大浮急死沈细无害秘藏云假令伤寒饮食防胀满而传飱泄者宜温热之剂以消导之伤湿热之物而成脓血者宜苦寒之剂以内疏之风邪下陷升举之湿气内胜者分利之里急者下之后重者调之腹痛者和之洞泄肠鸣无力不足拈衣其脉细而弱者温之収之脓血稠粘数至圊而不能便其脉洪大而有力者寒之下之<br />
　　陈无择云滞下之症内经所载血溢血泄血便注下古方则有清脓血近世呼为痢疾其实一也多由脾胃不和饮食过度停积于肠胃不能化又为风寒暑湿之气干之故为此疾伤热则赤伤冷则白伤风则纯下清血伤湿则下如豆汁治法当先用通利之药疏调脏腑<br />
　　原病式曰或言下痢白为寒者悮也若果为寒则不能消糓何由反化为脓也所谓下痢糓反化为脓血如谷肉菓菜湿热甚则自化腐烂溃发化为脓血也其热为赤热属心火故也其湿为黄湿属脾土故也燥为白属肺金也然诸泻痢皆属于湿湿热甚于肠胃之内而肠胃怫以致气液不得宣通而成肠胃之燥使烦渇不止也假如下痢赤白俗言寒热相兼其说尤悮岂知水火阴阳寒热者犹权衡也一髙则必一下一盛则必一衰岂有寒热俱甚于肠胃之间而同为痢乎如热疮疡而出白脓者亦可以白为寒欤其在皮肤之分属金故色白也次在血分属心火故为血也在肌肉属脾土故作黄脓在筋部属肝木故其脓色带苍深至骨属肾水故紫黒血出也各随五脏而见五色是其标也本则一出于热但分浅深而巳大法下迫窘痛后重里急小便赤涩皆属于燥热而下痢白者必多有之然则为热明矣<br />
　　玉机微义云河间谓赤白不当分冷热乃属心火肺金之化也五色各属五脏本则一出于热其论甚当缘心主血肺主气白属肺金此气受病也赤属心火此血受病也赤白相杂气血俱受病也知此则肝青脾黄肾黒之说亦可得而互明矣<br />
　　丹溪谓赤自小肠而来白自大肠而来<br />
　　愚谓大小肠亦心肺之腑也但不若刘宗厚以气血言尤为明白<br />
　　统旨曰河间发明痢本于湿热最为详切至行血则便脓自愈调气而后重自除诚哉至言也又谓痢虽有赤白而一本之于热此足以破局方好行辛热者之也然痢之白者不可尽归之于热亦有因于寒者痢如冻胶或如鼻涕明是冷症此缘多啖生冷脾胃受伤气微而滞下生焉非姜桂之辛热不可也又其日久而不愈肠胃气虚始为热而末变寒或过服冷药以致脾胃中寒此亦宜有以温之也<br />
　　滞下亦有挟虚挟寒<br />
　　丹溪曰或问河间之言滞下似无挟虚挟寒者然乎否乎予曰泄利之病水糓或化或不化并无努圊惟觉困倦若滞下则不然或脓或血或脓血相杂或肠垢或无糟粕或糟粕相混虽有痛不痛大痛之异然皆里急后重逼迫恼人似乎皆热症实症也予近年涉歴亦有大虚大寒者不可不知如治予从叔娄长官等皆用参朮及干姜姜汁之类是也<br />
　　刘宗厚曰按滞下之症古人多与泄泻同论至三因方始能另立条目盖实有不同夫病有从外感而得者须分六气之异外既受伤肠胃鬱结遂成赤白等症当随其寒热温凉以调之有因脏气发动干犯肠胃而得者须察其何脏相兼以平治之又有因饮食失节而得者则又审其何物所伤以消尅之但其受病之后肠胃怫脓血稠粘里急后重诸方虽有寒热虚实之论刘河间则以为一出于热然考之内经似亦热多而寒少也我丹溪先生则以为亦有挟虚挟寒之症深戒学者须宜识此世之局方不辨三因专用澁热之药其失甚矣至河间立说专用苦寒疏下之药则亦未甚为当何则盖病有虚实治有先后若病气暴至元气壮实积滞胶固须宜下之病久气脱肠胃虚滑不禁者亦宜温之澁之大抵治痢当从仲景河间之法可温则温可下则下或解表或利小便或待其自已刘河间分在里在表挟风挟热挟寒等症后之作者无越于斯但气血一条未尝表出立论其于芍药汤下有曰行血则便脓自愈调气而后重自除葢谓便脓血是血之滞下也故曰行血自愈奔迫后重气之实也故曰调气自除诚哉是言但脓血赤白亦有气病血病之分后重里急亦有气实血实之异学者尤不可不察里急后重有寒热虚实及在气在血之异<br />
　　滑伯仁曰里急谓腹内急迫后重谓肛门下坠惟其里急后重故数至圊而不能便也<br />
　　愚谓此皆脾胃不和或为风寒暑湿令气所干或为积滞胶固纒坠或病久阳气下陷<br />
　　丹溪曰后重本因邪压大肠不能升上而重坠也用大黄槟榔药者乃泻其所坠之邪也及久痢与通荡之后而后重仍在者知大肠虚滑不能自収而重是以用御米殻诃子五棓子等濇剂収其气而固其滑也然大肠为邪压下之重其重至圊后不减虚滑不収之重其重至圊后随减以此辨之百发百中也愚谓气虚下陷而重者虽用収濇之剂仍必以升补药兼之<br />
　　又云有服升消药不效者用秦芁皂角子大黄当归桃仁枳殻黄连等剂若大肠风盛者可作丸服<br />
　　纲目云自古治里急后重但用槟榔木香调气及大黄下积至丹溪始用桃仁滑石滑其死血如鼓应桴实发前人所未发也<br />
　　又云下坠在血活之后此为气滞宜前药加槟榔一枚盖后重者当和气积与气坠下者当兼升兼消升谓升麻之类消谓木香槟榔之类<br />
　　发热<br />
　　丹溪曰发热恶寒身首俱痛此为表症宜微汗和解苍朮川芎陈皮芍药粉草生姜　又云有外感者小柴胡汤去人参　又云下痢发热久不止者属阴虚用寒凉药必兼升散并热药姜桂之属是也　又云下痢初发热必用承气汤下后防症用药发热不恶寒脉洪者宜大承汤若恶寒者忌下<br />
　　愚谓发热而小便不利者柴苓汤加滑石木通夏秋发热恶心胸腹饱闷不思饮食藿香正气散不饱闷者仓廪汤<br />
　　令气及时疫痢<br />
　　纲目云夏月痢疾用黄连香薷饮加甘草芍药生姜神效者盖夏月之痢多属于暑防古治处暑后秋冬间下痢用厚朴汤大效者盖秋冬之痢多属寒<br />
　　大全良方云有一境内上下传染长幼相似是疫毒痢也治法虽当防运气之相胜亦不可拘泥当先审虚实冷热首用败毒散加人参甘草陈皮姜随症用之身重<br />
　　身重不知糓味及下如豆汁者皆是足太阴脾经受湿也东垣升阳除湿防风汤升阳益胃汤和中益胃汤【出兰室秘藏湿热中】<br />
　　腹痛<br />
　　病机机要云腹痛者宜和刘宗厚云和之一字总言之耳因气结不行宜行气开鬱挟寒者温中汤大热者黄芩芍药汤积滞者木香导气汤血虚者当归芍药汤亦有因肺金之气在大肠之间以苦梗发之<br />

                    <br>
                        　　丹溪云下痢腹痛用姜桂温散之法如建中汤加姜是也<br />
　　内经云寒气客于小肠小肠不得成聚故腹痛后泄又云太阳病冬月感寒则泄当脐而痛是以今之用温散者良以此也<br />
　　仲景治痢不分赤白久新但腹痛甚其脉急或濇浮大按之空虚或举按皆无力以建中治之甚效白脓<br />
　　玉机微义曰白属肺金此气受病也<br />
　　统旨曰痢如冻胶或如鼻涕者为冷非姜桂之辛热莫效<br />
　　丹溪方　治白痢<br />
　　苍朮　白朮　神麴　茯苓　地榆　甘草<br />
　　水煎服<br />
　　又方　治白痢腹胀饮水过度者<br />
　　苍朮　白朮　厚朴　茯苓　滑石　神麴　粉草水煎食前服饮食不思吞保和丸三五十丸<br />
　　苍朮芍药汤　痢疾痛甚者【方在泄泻】<br />
　　戊巳丸　治脾经受湿泄痢不止米糓不化脐腹刺痛黄连　吴茱萸　白芍药【各三钱】<br />
　　右为末麪糊为丸梧桐子大每空心米饮吞下三十丸<br />
　　升阳去湿防风汤　如大便闭或里急后重数至圊而不能便或少有白脓或少有血慎勿利之升举其阳则阴自降矣<br />
　　苍朮【四两米泔制】防风【三钱】白朮【一钱】茯苓【一钱】白芍【一钱】<br />
　　右每服一两先用苍朮以水二盏半煎至二盏纳诸药同煎至一盏空心稍热服<br />
　　胃风汤　治风入肠胃作痢或白或赤或如豆汁【方在下血】温中汤　治白痢腹疼饱胀不思饮食<br />
　　苍朮　木香　干姜【炮各一钱五分】厚朴　砂仁　青皮芍药【炒各一钱二分】<br />
　　加煨姜二片水煎食前服<br />
　　又方　治大人小儿白痢如鱼冻<br />
　　白鸭血用好酒泡乘热服下立止<br />
　　赤脓<br />
　　玉机微义曰赤属心火此血受病也<br />
　　治赤白痢<br />
　　香连丸　治冷热不调下痢赤白脓血相杂里急后重黄连【去芦二十两吴茱萸十两煎汤浸同炒赤色去茱萸不用】木香【五两不见火】右为细末醋糊为丸如梧桐子大每空心白米饮下　秘法以生姜细茶浓煎吞下尤妙<br />
　　导气汤　治下痢赤白里急后重日夜无度<br />
　　白芍药【一两】当归【五钱】大黄【二钱五分】黄连【一钱】黄芩【二钱五分】木香【一钱】槟榔【一钱】<br />
　　每服一两水煎食前温服<br />
　　木香枳殻汤　治痢疾里急后重开胸膈进饮食破滞气散内热<br />
　　木香　槟榔　陈皮【去白】黄连　蓬朮【煨】当归　枳殻【去穰炒】青皮【去穰各五钱】香附　黄栢【各一两半】黒牵牛【取头末浄一两】右为末滴水为丸梧桐子大每服五十丸或七十丸姜汤下【如肿毒加至二百丸利五七行立消】<br />
　　木香槟榔丸　治症同前<br />
　　木香　槟榔　青皮　蓬朮　枳殻　黄栢　大黄【各五钱】香附【二两】黒丑【取头末二两】<br />
　　右为末滴水为丸梧桐子大每服五六十丸白汤下<br />
　　黄连阿胶丸　治冷热不调下痢赤白里急后重脐腹疼痛口燥烦渴小便不利<br />
　　阿胶【炒二两】黄连【三两】茯苓【三两】<br />
　　右黄连茯苓为末水化阿胶为丸如梧桐子大每服三五十丸米饮下<br />
　　木香导滞汤<br />
　　木香【二钱】白芍　当归　枳殻【各一钱二分】槟榔【一钱五分】大黄【二钱】黄连【一钱】<br />
　　水煎食前温服<br />
　　纯鲜血<br />
　　伤风而下清血者宜祛逐之风伤肝肝藏血故下清血者为风也<br />
　　右谓下痢纯血者死此亦要看兼症及以脉防之未必尽死予尝治数人皆生方用佛手散加阿胶秦艽炮姜地黄黄连地榆蒲黄之类或以四物汤择前所加药一二味增入不必尽加也又不可纯用寒凉衍义云有一男子患血痢医用寒凉药逆制专用黄连木香治之此药始感便用则可久病肠虚者不宜服戒之又云地榆性沈寒苦惟下热血痢则可用若寒人及水泻白痢皆未可轻用<br />
　　王好古曰血痢当服胃风汤胶艾汤之类<br />
　　仲景治下痢便脓血者桃花汤主之丹溪云桃花汤为下血虚且寒者而用非干姜之温石脂之澁且重不能止其血也用糯米之甘以引入肠胃<br />
　　集验方治血痢用干姜烧黒存性出火毒为末每服一钱米饮下<br />
　　黄连香茹饮　治感暑下痢纯血<br />
　　清暑益气汤　治暑病内伤下痢不思饮食发热六合汤　治伏热烦闷或成痢疾【俱见中暑出附余】<br />
　　已上治因暑下痢之剂<br />
　　败毒散　加石莲肉　治下痢热毒不进饮食<br />
　　仓廪汤　即败毒散加陈仓米姜枣　治下痢赤白或先因寒邪中脏腑致发热者<br />
　　防风芍药汤　治泄痢飱泄身热脉腹痛而渴及头疼微汗<br />
　　防风　白芍　黄芩<br />
　　各四钱水煎食前通口服　已上治痢疾身热者之剂<br />
　　丹溪治血痢<br />
　　干姜【一钱】当归【二钱五分】乌梅【三个】黄栢【一钱五分】黄连【三钱】<br />
　　水煎食前服或加枳殻<br />
　　丹溪治血痢后重热盛者<br />
　　大黄　黄连　黄芩　黄栢　枳殻　当归　白芍滑石　桃仁　甘草　白朮<br />
　　右各等分为末或作丸用麪糊或神麴糊丸服又云误服热药及澁药毒气犯胃者当明审以祛其毒<br />
　　当归导气汤　治脓血痢无度腹中痛<br />
　　当归　芍药【各一钱】甘草【一钱五分】青皮【七分】槐花【七分】生地【酒洗二钱】<br />
　　水二钟煎至一钟食前温服　若后重加木香槟榔末各三分泽泻五分小便利去泽泻<br />
　　茜根丸　治一切毒痢及蛊注下血如鸡肝心烦腹痛茜根　升麻　犀角　地榆　当归　黄连　枳殻【炒】白芍<br />
　　右等分为末醋米糊为丸梧桐子大每服七十丸空心米饮下<br />
　　洁古苍朮地榆汤　治脾经受湿下血痢<br />
　　苍朮【三两】地榆【一两】<br />
　　右每服一两水二钟煎至一钟食逺温服<br />
　　丹溪青六丸　治血痢清湿热补脾消瘀血用此止痛活血消食酒糊为丸【方在泄泻门】<br />
　　当归芍药汤　治血虚而下血痢<br />
　　当归　川芎【各一钱五分】芍药【酒炒三钱】生地　黄连【酒炒】木香【各一钱】<br />
　　水煎食前服<br />
　　黄芩芍药汤　治火热下痢脓血<br />
　　黄芩【五钱】甘草【炙一钱】芍药【炒三钱】<br />
　　水煎食前服<br />
　　大黄汤　治泄痢久不愈脓血稠粘里急后重日夜无度久不愈者用此微利<br />
　　大黄【一两】<br />
　　用好酒二钟浸半日煎至一钟去大黄分为二服如未止再服尽以利为度后服芍药汤和之利止再服黄芩芍药汤以彻其毒也<br />
　　刘宗厚云此乃阳明经荡涤之药用酒煮者欲其上至顶顚外彻皮毛也<br />
　　芍药汤　治腹痛下痢脓血日夜无度里急后重是以行血则便脓自愈调气而后重自除<br />
　　白芍【一两】当归　黄连【各五钱】槟榔　木香【各二钱】桂【二钱五分】大黄【三钱】黄芩【五钱】甘草【炙二钱】<br />
　　右每服五钱水煎食逺温服如痢不减加大黄<br />
　　刘宗厚云此行血调气不热之药也大凡用药之杂与用药之多者难以细分经络当观其大体如何此太阳桂枝例药也<br />
　　附禁方<br />
　　木香散　治腹痛下痢脓血里急后重<br />
　　木香【五钱】地榆【一两】黄连【七钱】赤芍　青皮　枳殻　乳香甘草【各五钱】<br />
　　右为末每服二钱白汤下<br />
　　延胡止痛散　治血痢疼痛饮食不进<br />
　　延胡【炒】<br />
　　为末每用二钱米饮调下三服全愈<br />
　　木香甘连汤　治血痢如神<br />
　　黄连【一两】甘草【二钱】木香【二钱】<br />
　　水二钟煎至一钟食前服先一日预服五苓散三帖次早服此即止<br />
　　又方　韮菜连根取自然汁和好酒一盏温饮极验又治妇人心痛及治淋散气行血故也<br />
　　黄连乌梅丸　治湿热痢不瘥<br />
　　乌梅肉【炒】黄连【各四两】<br />
　　净为末炼蜜为丸如梧桐子大每服二十丸米饮下<br />
　　车前汤　治热痢不止及小便不利<br />
　　车前子捣烂取汁一钟入蜜一合煎服<br />
　　已上治湿热伤血赤痢之剂<br />
　　苦参丸　治血痢<br />
　　苦参不拘多少炒焦为末滴水为丸如梧桐子大每服五十丸米饮下<br />
　　黄栢丸　下痢纯血<br />
　　黄栢蜜炙令香黄色一两为末每服三钱空心温浆水调下<br />
　　一方　地锦草不拘多少晒干为末每服二钱空心米<br />
　　饮调下<br />
　　加剂四物汤【保命集】治下痢<br />
　　川芎　当归　白芍　生地　槐花　黄连　御米殻【各等分】<br />
　　水煎服<br />
　　樗皮丸　治痢清血腹中刺痛<br />
　　樗根白皮不拘多少炒为末米醋糊为丸如梧桐子大空心米饮下三四十丸<br />
　　地榆散　治中暑昏迷不省人事欲死并治血痢暑痢地榆　赤芍　黄连　青皮【去白】<br />
　　等分为末每服三钱汤水调下血痢煎服<br />
　　乌梅丸　治热留肠胃脐腹防痛下痢纯血或服热药过多毒蕴于内渗成血痢<br />
　　乌梅肉【二两】黄连【三两】当归【二两】枳殻【去白二两】<br />
　　右为末醋糊为丸如梧桐子大每服七十丸米饮下<br />
　　血痢极效方<br />
　　当归【一钱】赤芍　地榆　黄连　生地　甘草　婴粟殻【各五分】石榴皮【三分】<br />
　　水煎服<br />
　　五香散　治血痢脉滑<br />
　　五棓子【炒焦存性】香白芷【炒】<br />
　　等分为末每服二钱白汤调服一日三次<br />
　　紫黒血<br />
　　丹溪云其或下坠异常积滞中有紫黒血而又痛甚者此为死血证当以桃仁滑石行之或口渴及肛门燥辣是挟热加黄芩或口不渴身不热喜热手熨荡者是挟寒即加干姜<br />
　　下痢身热舌黒下如煤色或去瘀血用犀角人参汤犀角　人参　黄连　白芍　生地　甘草　丹皮水煎服<br />
　　脏毒下血<br />
　　衍义云曽治洛阳一妇年近五十躭饮无度多食鱼蟹摄理之方蔑如也后以饮啖过常蓄毒在脏日夜二三十度大便与脓血杂下大肠连肛门痛难任医以治血痢药不效又以肠风药则益甚盖肠风则有血而无脓又如此已半年余气血渐弱食渐减肌肉渐瘦稍服热药则腹愈痛血愈下稍服凉药则泄注气羸粥愈减服温平药则病不知将朞岁医告技穷垂命待尽或有人教服人参散病家亦不敢主当谩与服之才一服二服减三服脓皆定自此不十服其疾遂愈后问其方云治大肠风虚饮酒过度挟热下痢脓血疼痛多日不差樗根白皮人参各一两为末空心米饮调下二钱忌油腻湿麪青菜果子甜物鸡鱼蒜等<br />
　　槐花散　治血痢久不止腹中不疼不里急后重此脏毒也<br />
　　青皮　槐花　荆芥穗<br />
　　各等分为末水煎空心热服<br />
　　又方　治肠风血痢<br />
　　鲫鱼一具破开去肠胆入白矾二钱烧存性为末米饮空心调下<br />
　　逐瘀血　治赤痢血痢应验如响病虽垂殆一服即愈阿胶【麪炒成珠】枳殻【麸炒】茯苓　川芎　蓬朮　白芷　木通　茯神【去木】生地　生甘草　赤芍　五灵脂【炒烟尽各一钱】大黄　桃仁【去皮尖各一钱五分】<br />
　　水钟半蜜三茶匙煎七分去渣入大黄仍煎一沸空心温服<br />
　　豆汁<br />
　　陈无择云伤湿则下如豆汁严用和云伤湿而下豆汁者分利之刘宗厚云湿喜伤脾脾胃为五糓之海无物不受常兼四脏盖豆汁之色如五色之相杂故下豆羮汁者湿也<br />
　　泄痢作呕<br />
　　病机机要云如痢或泄而呕者胃中气不和也上焦不和治以生姜橘皮中焦不和治以芍药当归下焦寒不和治以轻热药甚以重热药<br />
　　刘宗厚谓亦有胃火冲上而呕者有阴虚而呕者有胃虚而呕者有积滞毒气上攻而呕者<br />
　　统旨谓痢而呕者乃胃气不和用生姜橘皮白朮汤因火上逆而呕者加姜汁炒黄连胃虚加人参倍朮积滞毒气上攻而呕者木香导滞汤阴虚者四物加参朮苓栢陈皮下痢吃逆同治<br />
　　噤口痢<br />
　　百一选方云噤口痢是毒上冲心肺所致用石莲子以通心气便觉思食<br />
　　玉机微义云痢而能食知胃未病也若脾胃湿热之毒薫蒸清道而上以致胃口闭塞而成噤口之症理宜除胃口之邪热而此云毒气上冲心肺其毒不知指何者之邪然亦有脾胃虚而得者有误服利剂毒药犯胃者又有服濇热之剂太早而邪气闭遏于胃口者必当求责<br />
　　丹溪曰禁口痢胃中热甚大虚大热故也用人参二钱黄连姜汁炒一钱浓煎汁终日细细呷之如吐再服但得一呷下咽便开又宜引热下行用田螺肉捣碎罨脐中入麝香少许<br />
　　又云黄连与参各一钱加砂仁三粒煎服<br />
　　统旨云毒气上冲心肺用人参茯苓石莲肉入些少菖蒲以通心气胸次一开自然思食有脾胃虚弱不能纳糓用参朮以健脾胃或参苓白朮散之类加石菖蒲陈仓米<br />
　　济世方云治痢疾不纳饮食者谓之噤口痢以脉症辨之如脾胃不弱而知其头疼心烦手足温热未尝多服凉药者此乃毒气上冲心肺所以呕而不食宜用败毒散每服四钱陈仓米百粒姜三片枣一枚水煎温服又方加石莲子白蔲仁尤妙<br />
　　若其脉微弱或心腹膨胀手足厥冷初病则不呕因服婴粟乌梅苦澁凉药太过以致闻食先呕者此乃脾胃虚弱用山药一味一半生一半炒为末米饮调下虚寒甚脉微弱者理中汤<br />
　　治噤口痢　枇杷叶蜜炙一两砂仁蜜炒五钱为末蜜调抹口中咽下<br />
　　石莲肉【日干】为末每服二钱陈仓米饮调下便觉思食或以受日陈壁土炒橘红为末姜枣略煎佐之<br />
　　又方　黄连半觔生姜四两切片与黄连同炒待姜焦黄色去姜只取黄连为末以陈米饭捣为丸如梧桐子大每服七八十丸赤者陈米饮下白者陈皮汤下赤白相杂者陈皮米饮下<br />
　　又方　独核肥皂一枚去核用盐填实其内火烧存性为末先煮白米粥用少许入在粥内食之立效<br />
　　又方　棃子一枚去心入好蜜一匙蒸熟食之<br />
　　下痢吃逆【俗名发呃】<br />
　　丹溪曰吃逆病气从下冲上属火之象古方悉以胃弱言之殊不知胃弱者阴弱也虚之甚也滞下之久多见此症乃因久下而阴虚也【详见吃逆本门】<br />
　　一人年五十质弱多怒暑月因饥索食不遂后得泻痢口干七八日后发吃遂以人参白朮煎汤调益元散数日安此虚热之治痢倘未止者将此药蜜丸服之数日全止<br />
　　下痢大孔痛<br />
　　大孔痛暴病身热或脉洪大此热沈于下也宜清之若久病身冷自汗脉沈小宜温之<br />
　　又方　治大孔痛热流于下者槟榔木香黄连黄芩加干姜<br />
　　丹溪治一人年二十性好酒色奉养过厚适有事多忧恐患疟发寒热忽一日大发热大便下皆是积滞极臭大孔极痛呻吟不絶其孔陷入嘱付后事予曰此大虚也脉皆大而浮遂以瓦片令敲如铜钱圆様烧红投入童便中急乘热取起令干以纸裹安痛处其时寒恐外寒乘虚而入也以人参当归陈皮作浓汤饮之食淡味至半月而安【又有用瓦片烧红投入槐花汤照上用者】久下赤白大孔痛不可忍炒盐熨之又炙枳实熨之日华子云痢久大孔急痛亦有寒热者熟艾黄蜡诃子烧薫之<br />

                    <br>
                        　　治痢大便不禁其大孔开如空洞不闭者用花椒为末葱捣烂塞谷道中并服酸収澁肠之剂如御米殻诃子皮之类収之神效<br />
　　痢疾脱肛<br />
　　初起里急后重脱肛此为邪压大肠其气不得宣通而脱下也宜木香导滞汤内有木香槟榔调其气黄芩清上热大黄下其积滞归芍活其血而愈也<br />
　　若用推积滞调气之后而脱肛者此为气虚宜补而升之<br />
　　痢久气血俱虚虚中有寒滑下不収者补中加温澁之剂如真人养脏汤之类<br />
　　有湿热在大肠因里急后重而脱肛者宜清之如保命集地榆芍药汤之类是也<br />
　　虚坐努圊<br />
　　东垣曰虚坐而不得大便者皆因血虚也血虚则里急加当归身　若后重逼迫而得大便者为有物而然今虚坐努圊而不得大便知其血虚也故用当归为君生血药佐之<br />
　　痢而小便少<br />
　　刘河间治身发热下痢赤白小水不利以益元散荡胃中积聚又泄热从小便中出也<br />
　　丹溪治一老人年七十面白脉数独胃沈滑因饮白酒作痢下血如淡脓水腹痛小便不利里急后重以参朮为君甘草滑石槟榔木香苍朮为佐下保和丸二十五粒第二日前症俱减惟小便不利以益元散服之安<br />
　　糟粕不实<br />
　　痢疾已愈惟糟粕不实此肠胃虚间或有湿参苓白朮散钱氏白朮散吞樗根白皮丸或诃子皮散桃花丸之类择而用之异功散加肉荳亦好<br />
　　久痢滑泄不固【有寒有热有虚】<br />
　　济世方治热滑侧栢叶一钱甘草三钱御米殻蜜炒二钱久者倍之水煎服<br />
　　仲景治寒滑不禁桃花汤主之<br />
　　王好古曰大凡痢疾乃心腹之患老年人尤非所宜若果首尾用平和之剂决难作效必致危笃虽欲服此则已晩矣其秦艽地揄黄栢木通之类其性苦寒却难轻服　白痢当服理中汤　血痢当服胃风汤若五色杂下泄泻无常用熟乌头一两厚朴干姜甘草各等分生姜煎服　今之治痢多用驻车丸黄连阿胶丸之类其中止有黄连肥肠其性本冷若所感积轻及余痢休息不已则服取效若病稍重则非此可疗予尝用断下汤加减调治百发百中<br />
　　易简断下汤　治下痢无问新旧赤白老幼<br />
　　白朮【一钱】茯苓【一钱】甘草【五分】草菓【一枚连皮用】御米殻【十四枚去筋膜醋炒】<br />
　　生姜七片枣子乌梅各七个水煎服<br />
　　赤痢加黒豆二粒　白痢加干姜五分　又云御米殻治痢如神但性紧濇多令人呕逆既以醋制加以乌梅不致为害然呕吐则不可服　又云大率痢疾古方谓滞下多因肠胃素有积滞而成此疾始得之时不可遽止先以巴豆感应丸十余粒白梅汤下令大便微痢仍以煎药服之无不应手作效若脾素弱用橘红豆粟殻各等分煮麪糊为丸桐子大每服五十丸乌梅汤下兼治泄泻暴下不止一服即愈更令药力相倍为佳如觉恶心却以理中汤四物汤加豆木香辈调其胃气仍以二陈汤水煮木香膏等定其呕逆<br />
　　又方治冷痢肠滑频并治泄泻服之神效<br />
　　白朮【炒三两】干姜【炒】甘草【炙各一两半】木香　粟殻【蜜炙】诃子【去核各一两】肉菓【生十枚】<br />
　　右为末糊丸梧子大每服五十丸米汤下<br />
　　钱氏白朮散　治气血俱虚神气衰弱或泻或痢脾虚口渴恶心等症【方在泄泻】<br />
　　又方　治白痢久不效乃寒滑症也治当温澁<br />
　　酸石榴皮【半个】草菓【一个】陈皮【三个】乌梅【一个】甘草【一寸】干姜【一钱】水煎食前服<br />
　　遇仙立效散　治诸恶痢或赤或白或浓淡相杂里急后重脐腹结痛或下五色或如鱼脑日夜无度或禁不食不问大人小儿虚弱老人产妇并宜服之御米殻【去蒂盐水炒】当归【各二两】甘草　地榆　赤芍　酸石榴皮【各一两】<br />
　　右每服一两水煎食前服忌生冷油腻<br />
　　神效参香散　治大人小儿脏气虚怯冷热不调积而成痢或鲜血或豆汁或如鱼脑或下紫黒瘀血或赤白相杂里急后重日夜无度不问新久并治<br />
　　白扁豆　人参　木香【各一两】茯苓　肉菓【煨各四两】橘红御米殻【去蒂各十二两】<br />
　　右为末每服三钱米饮下<br />
　　水煮木香丸　治一切下痢赤白脓血相杂里急后重御米殻【去穰二两一钱】青皮【去白二两四钱】甘草【炙三两】当归　诃子肉　木香【不见火各六两】<br />
　　右为末炼蜜为丸如弹子大每服一丸水一钟煎化至六七分空心食前服<br />
　　真人养脏汤　治大人小儿冷热不调下痢赤白脓血或如鱼脑髓里急后重脐腹疼痛或脱肛坠下酒毒便血并治<br />
　　御米殻【去蔕蜜炒三两六钱】人参　当归【各六钱】肉桂【八钱】诃子【去核一两二钱】木香【不见火二两四钱】肉菓【麪煨五钱】白术【炒六钱】白芍【一两六钱】甘草【一两八钱】<br />
　　右每服五六钱水煎食前服脏寒者加大附子<br />
　　固肠汤【三因方】治冷热不调下痢赤白<br />
　　御米殻【去蔕醋炙三两】白芍【一两】当归　甘草【各一两】陈皮　诃子　白姜【炮各五钱】人参　木香【各三钱】<br />
　　右每服五六钱水煎七分食前服<br />
　　荳固肠汤　治脾胃虚弱脏腑频滑下痢赤白木香　赤石脂　干姜　砂仁　厚朴【制】肉菓【煨】各三两为末麪糊为丸梧桐子大每服五十丸米饮食前服<br />
　　白朮安胃散【东垣】治一切泻痢脓血相杂里急后重日夜无度又治男子小肠气痛妇人脐虚冷并产后儿枕块痛亦治产后虚弱寒热不止<br />
　　白茯苓　白朮　车前子【各一两】五味子　乌梅【各五钱】御米殻【蜜炙二两】<br />
　　右每服一两水煎服<br />
　　仲景桃花汤　治下便脓血不止<br />
　　赤石脂　干姜　粳米<br />
　　水煎服<br />
　　异功散　治久痢脾胃虚弱<br />
　　四君子汤各一钱加陈皮二钱<br />
　　水二钟煎八分加姜枣食前服<br />
　　休息痢<br />
　　休息痢者愈后数日又复痢下时作时止积年累月不肯断根者是也此因始得之时不曽推下就以调理之剂因循而致也又或用兜澁药太早以致邪不尽去緜延于肠胃之间而作者或痢愈之后而肠胃虚弱复为饮食所伤而作者当看轻重调理或热或寒或消导或再推下然后以异功散等补剂加収澁之药<br />
　　张文仲治痢久下经时不愈者此名休息痢取虎骨炙焦为末日服三次每服二钱<br />
　　缩砂散　止休息痢<br />
　　砂仁【炒】为末空心米饮下一钱<br />
　　木香饮　治隔年痢不止并治血痢尤佳<br />
　　木香　黄连【各五钱二味同炒】<br />
　　右为末入麝香少许每服二钱米饮下<br />
　　芎粟散　治噤口红白久不愈者<br />
　　川芎　婴粟殻【去蔕膜各一两】<br />
　　为末空心蜜汤调下八分<br />
　　虫痢<br />
　　济世方治似痢非痢挟热者苦楝根皮【去粗皮晒干】为末糯米饮为丸米饮下<br />
　　疟痢<br />
　　疟未已因食生冷痢作<br />
　　人参　白朮　茯苓　陈皮　半夏　甘草　生姜草菓　乌梅【用盐少许淹少时以厚纸裹水湿煨热】<br />
　　水煎未发前服<br />
　　痢未愈继之以疟十味六和汤<br />
　　藿香　厚朴　赤茯苓　人参　木瓜　香茹　扁豆　杏仁　甘草　砂仁<br />
　　丹溪治痢活套<br />
　　丹溪曰下痢初得之时元气未虚必推荡之此通因通用之法稍久气虚则不可下壮实初病宜下虚弱衰老久病宜升之　其或下积腹痛后重小水短此为里症宜和中疎气用炒枳殻制厚朴芍药陈皮滑石甘草　其或在下则纒住在上则呕食此为毒积未化胃气未平寒则温之热则清之虚则用参朮补之毒解积下饮食自进　其或身倦自觉气少恶食此为挟虚证宜加白朮当归身尾甚者加人参又十分重者止用此一条加陈皮补之虚回而痢自止　其或气行积少但虚坐努责此为无血症倍用当归身尾却以生芍药生地桃仁佐之陈皮和之血生自安其或纒坠减退十之七八秽积已尽糟粕未实当<br />
　　炒芍药炒白朮炙甘草陈皮茯苓煎汤下固肠丸三十粒然固肠丸性燥恐尚有滞气未尽行者但当单饮此汤固肠丸未可遽用盖固肠丸有去湿实肠之功　其或痢后糟粕未实或粥食积多或饥甚方食腹中作痛切不可惊恐当以陈皮白朮各半煎服和之而安　其或久痢后体虚气弱滑下不止又当以药澁之可用诃子皮肉豆蔲白矾半夏甚者牡蛎可择用之然须用陈皮为佐恐太澁亦能作痛又甚者灸天枢气海　右前方用厚朴专泻凝滞之气然厚朴性太温而散气久服大能虚人滞气稍行则去之余滞未尽则用炒枳殻陈皮然枳殻亦能耗气比之厚朴稍缓比陈皮稍重滞气稍退亦当去之只用陈皮以和众药然陈皮去白有补泻之功若为参朮之佐亦纯作补药用　凡痢疾腹痛必以白芍甘草为君当归白朮为臣恶寒者加桂恶热者加黄栢逹者更能防以岁气时令用药则万举万全岂在乎执方而已哉<br />
　　禁方<br />
　　乳香止痛散　治下痢赤白疼痛不已<br />
　　御米殻【去穰蜜炒五钱】橘红【五钱】炙甘草【五钱】乳香【二钱另为末】没药【二钱另为末】<br />
　　水煎去渣入乳没食前服如白痢热服红痢冷服如痢不止加青皮四钱<br />
　　治男妇老幼赤白痢<br />
　　红花　胡椒<br />
　　等分为末红枣煮肉捣为丸如梧桐子大白麪为衣　赤痢甘草汤下三十一丸　白痢姜汤下先通为度次早空心再服三十丸不拘红白俱以滚水下即愈<br />
　　不治症及危症<br />
　　下如鱼脑者半生半死下如尘腐色死下如屋漏水者死下如竹筒注者不治下痢纯血身热而脉洪数者死<br />
　　王节斋治例<br />
　　痢乃是湿热食积三者别赤白青黄黒五色以属五脏白者湿热伤气分赤者湿热伤血分赤白相杂气血俱伤黄者食积治法泻肠胃之湿热开郁结之气消化积滞通因通用其初只是下之下症未愈随症调理稍久者不可下胃虚故也痢多属热亦有虚与寒者虚者宜补寒者宜温年老及虚弱人不宜下<br />
　　主方<br />
　　黄芩【炒二钱五分】黄连【炒一钱五分】白芍【炒二　已上三味痢钱　　疾必用之药】木香　枳殻【炒一钱五分】槟榔【三分】甘草【炙三分】<br />
　　若腹痛加当归【一钱五分】砂仁【一钱】再加木香芍药【各五分】若后重加滑石【炒一钱五分】再加枳殻槟榔【各五分】芍药【生用再加五分】条芩【亦加五分】　若白痢加白朮茯苓炒滑石陈皮【各一钱】　初欲下之加大黄【五钱】兼食积加山查枳实【各一钱】　若红痢加当归川芎桃仁【各一钱五分】　初欲下之再加大黄【五钱】　若红白相杂加当归桃仁川芎【各一钱五分】以理血滑石陈皮苍朮【各一钱五分】以理气有山查枳实　若白痢久胃弱气虚或下后未愈减连芩芍药【各七分】加白朮【一钱五分】黄蓍茯苓陈皮【各一钱】砂仁【五分】去槟榔枳殻再加干姜【炮五分】　若红痢人虚弱血虚或下后未愈减芩连【各五分】加当归川芎熟地黄阿胶陈皮【各一钱】白朮【一钱五分】　若色赤黒相杂此湿胜也小便赤澁少加木通泽泻茯苓【各一钱】山栀【炒五分】以分利之若血痢加当归生地桃仁【炒】槐花【各一钱】久不愈减芩连【各七分】去槟榔枳殻再加阿胶【炒】侧栢叶【各一钱五分】干姜【炒黒一钱】白朮【一钱五分】陈皮【二钱】　若痢已久而后重不去此大肠坠下去槟榔枳殻用条芩加升麻【一钱】以升提之　若呕吐食不得下加软石膏【一钱五分】陈皮【一钱】山栀仁【炒五分】入生姜汁缓呷之以泻胃口之热　有一様气血虚而痢者四物汤加人参白朮陈皮黄连黄芩阿胶补之而痢自止　有一様寒痢用黄连木香芍药当归干姜砂仁厚朴肉桂之类　若得痢而误服温热止澁之药则虽稍久亦宜用前法以下之后方补之　若得痢便用前正法下之而未愈又用前调理法治之而久不愈此属虚寒而滑脱可于前虚补寒温二条择用更加龙骨赤石脂御米殻乌梅肉等収澁之药<br />
　　胎前痢疾<br />
　　本事方　治妇人胎前产后不拘赤白生姜二觔捣取自然汁以鸭子一枚打碎入姜汁内搅匀煎之至八分入蒲黄三钱再煎五七沸空心温服立效<br />
　　大全良方　治妊娠素弱下痢频并腹痛痩甚面色痿黄不进饮食<br />
　　厚朴【一两半】白朮　川芎　白芍　熟地黄　当归干姜　人参【各二两】诃子【三钱】甘草【一钱】<br />
　　右服五六钱姜三片水煎服<br />
　　黄蓍当归汤　治妊娠下痢腹痛小便澁<br />
　　当归　黄蓍【各一两】糯米【一合】<br />
　　右和匀水煎分四服<br />
　　罗太无大宁散　治妊娠下痢赤白灰色泄泻疼痛垂死者<br />
　　黒荳【三十五粒】粟殻【二两一半生一半炒】甘草【二两半生半炒】<br />
　　右加姜三片水煎食前服神效<br />
　　大全良方　治妊娠挟热下痢亦治男子常痢<br />
　　黄连　黄栢【各二两】栀子【二十枚】<br />
　　右每服六七钱水煎浓服　若呕者加陈皮一两半生姜三两<br />
　　黄连汤　治妊娠下痢赤白脓血不止<br />
　　黄连【八分】厚朴【制】阿胶【炒】当归　干姜【各六分】艾叶　黄栢【各四分】<br />
　　右为末空心米饮调下方寸匕日三服<br />
　　厚朴散　治妊娠下痢黄水不絶<br />
　　厚朴【姜制三两】黄连【三两】肉荳蔲【一枚连皮用】<br />
　　右为粗末水煎顿服<br />
　　肉菓饮　治妊娠脏气本虚脾胃衰弱脏腑虚滑脐腹疼痛日夜无度<br />
　　厚朴【姜制二两】肉荳【一枚麪裹煨】<br />
　　右防咀每服五钱姜三片水煎服<br />
　　阿胶汤　治妊娠腹中绞痛心下急痛及疗产后血晕崩中久痢<br />
　　阿胶【二两】<br />
　　酒二升半煎取一升顿服<br />
　　宣明白朮汤<br />
　　白朮　黄芩　当归<br />
　　各等分水煎食前服<br />
　　产后痢<br />
　　救急散　治产后赤白痢腹中绞痛<br />
　　白芍【好酒炒】阿胶　艾叶　熟地【各一两】甘草　当归【各三两】<br />
　　每服二两水煎浓空心服<br />
　　当归芍药散　治妊娠腹中绞痛心下急痛及疗产后血晕崩中久痢【方见妊娠腹痛】<br />
　　经验方　治产后胎前痢疾<br />
　　甲【一枚】<br />
　　米醋炙为末醋汤调下<br />
　　丹溪治妇人患堕胎后膈满食少痢不止脉虚左手尤甚<br />
　　滑石　白芍　苍朮【各五钱】白朮【二钱半】干姜【四钱】茯苓【一钱】诃子【煨二钱】<br />
　　为末水煎下保和丸四五十粒<br />
　　云箕子治产后血痢脐腹疼痛四物汤加槐花黄连御米殻等药<br />
　　仲景白头翁甘草阿胶汤【脉经谓新产重下虚极热痢】<br />

                    <br>
                        　　白头翁　阿胶【各三两】黄连　黄栢　秦皮【各三两】甘草【二两】<br />
　　分三服水煎食逺服<br />
　　产后血痢小便不通脐腹疼痛<br />
　　生马齿苋捣汁二合煎一二沸下蜜一合调顿服<br />
<br />
<br />
<br />
<br />
<br />
　　赤水元珠卷八<br />
<子部,医家类,赤水元珠><br />
　　钦定四库全书<br />
　　赤水元珠卷九<br />
　　明　孙一奎　撰<br />
　　气门<br />
　　内经曰百病皆生于气气一也因所触而为九怒喜悲恐寒热惊思劳也故怒则气上喜则气缓悲则气消恐则气下寒则气收炅则气泄惊则气乱思则气结劳则气耗<br />
　　九气见症<br />
　　怒气所至为呕血为飱泄为煎厥为薄厥为阳厥为胷满脇痛食则气逆而不下为喘渴烦心为消瘅为肥气为目暴盲耳暴闭筋纵发于外为痈肿<br />
　　喜气所至为笑不休为毛革焦为肉病为阳气所收甚则为狂<br />
　　悲气所至为阴缩为筋挛为肌痹为脉痿男为数溲血女为血崩为酸鼻辛頞为目昏为少气不能报息为泣则臂麻<br />
　　恐气所至为破防脱肉为骨痠痿厥为暴下绿水为面热肤急为阴痿为惧而脱颐<br />
　　惊气所至为潮涎为目睘为口呿为痴癎为不省人事为僵仆乆则为痹【音裙痹也】<br />
　　劳气所至为噎病为喘促为嗽血为腰痛骨痿为肺鸣为高骨坏为阴痿为唾血为视为耳闭男为少精女为不月<br />
　　思气所至为不眠为嗜卧为昏目为中痞三焦闭塞为咽嗌不利为瘅疸呕苦为筋痿为白淫为不嗜食寒气所至为上下所出水液澄彻清冷<br />
　　炅气所至为喘呕吐酸暴注下迫<br />
　　凡此九气内经以五行相胜之理治之故悲可以治怒以怆恻苦楚之言感之喜可以治悲以谑浪防狎之言娯之恐可以治喜以遽迫死亡之言怖之怒可以治思以汚辱欺罔之言触之思可以治恐以虑彼忘此之言夺之五者之外炅可以治寒寒可以治炅逸可以治劳习可以治惊要在审证察脉而施治之不可执一也<br />
　　脉沈实者宜下急者宜温虚细微弱者宜补痛在上者宜散痛在下者宜利气虚者宜镇坠气结者宜疎顺<br />
　　夫治气之法惟在适中气积于中固宜疎顺疎导过剂则又反耗元气元气走泄则下虚中满之证生焉故曰疎啓于中峻补于下中满既除下虚斯实此之谓也<br />
　　治有余之症脉沈实而中满大便秘按之疼则宜下法当用大黄然亦须入桂皮以辛温和其气以苦寒泄其实气得泄越痛亦随愈<br />
　　凡用利药其法有三驶利则用大黄芒硝温利则用硫黄乳粉泻积则用巴豆碙砂他如磨积化结聚则以三棱蓬术为先导引闭塞则以木香防榔先使温散凝滞则以姜桂为主疎顺暴戾则以苏橘为宜补虚益气则以人参白术为君坠下辅阳者以黒锡养正为镇<br />
　　生生子曰治气之剂东垣有法可凖如枳壳利肺气多服损胸中至高之气青皮泻肝气多服损真气木香行中下焦气香附快滞气陈皮泄逆气紫苏散表气厚朴泻胃气防榔泻至高之气藿香馨香上行胃气沈香升降真气脑麝散真气若此之类气实所宜设认冷生气而槩以燥热投之是以火济火病日益甚丹溪曰气有余即是火乃戒好用温热治气者之悮也<br />
　　原病式曰气为阳而主轻微诸所动乱劳伤乃为阳火之化子和河间治喜怒悲恐思之证皆以平心火为主至于劳者伤于动动便属阳惊者骇于心心便属火故治皆以平心火为主深中病情又曰五志过极皆为火也若用香辛散气燥热伤气真气耗散浊气上腾犹曰肾虚弗能摄气归原遂用降气镇坠之剂不悟肺受火炎子气亦弱降令不行火无所制丹溪有曰上升之气自肝而出中挟相火其热为甚自觉其冷非真冷也火气似水积热之甚阳亢阴微故有此证认假作真似是之祸可胜言哉又曰气无补法俗论也痞闷壅塞似难于补不思正气虚者由七情劳伤所致脾土受伤转输失职胃虽受谷不能运化故阳升阴降而成天地不交之否清浊相混若不补养邪何由行<br />
　　脉法<br />
　　下手脉沈便知是气极沈则伏濇弱难愈其或沈滑气兼痰饮滑者血多少气濇者少血多气大者气血俱多脉来大而坚者血气俱实小者血气俱少<br />
　　七气汤　治七情之气郁结心腹绞痛<br />
　　人参　炙甘草　肉桂【各一钱五分】半夏【一钱】<br />
　　姜三片水煎服<br />
　　指迷七气汤　治同上<br />
　　香附【二钱】青皮　陈皮　桔梗　蓬术　官桂　益智仁　藿香　半夏　甘草【炙】<br />
　　各等分姜三片枣二枚水煎服<br />
　　缩砂香附汤　调中快气治心腹刺痛<br />
　　香附【炒十两】乌药【五两】炙甘草【二两】砂仁【二两】<br />
　　右为末每服一钱紫苏叶三片盐少许沸汤调下大便秘陈皮汤下<br />
　　一方去乌药加沈香五钱<br />
　　大七气汤　治喜怒不节致脏气不平心腹胀满半夏　茯苓【各四钱】原朴【三钱】紫苏【二钱】<br />
　　加姜水煎服<br />
　　木香流气饮　诸气痞塞不通胸膈膨胀面目虚浮四肢肿满<br />
　　半夏　厚朴　青皮　紫苏　香附　甘草【各一钱】陈皮【二钱】桂　莪术　丁皮　大腹皮　麦门冬　防榔木香　草果【各六分】木通【八分】藿香　白芷【四分】茯苓白术　木　人参　石菖蒲<br />
　　加姜枣水煎服<br />
　　秘降气汤　上盛下衰气不升降头目昏痰实呕逆胸膈不快怒则气上惊则气乱尤宜<br />
　　骨碎补　诃子　草果　五加皮　半夏【各五分】桔梗【五分】桑白皮　地骨皮　枳壳　陈皮　甘草【各一钱】水煎服<br />
　　升阳顺气汤　七情所伤及劳役饮食不节满闷短气恐则气下者尤宜<br />
　　升麻　柴胡　陈皮【各一钱五分】半夏　人参【各三钱】黄茋【四钱】甘草　黄栢【各五分】川归【一钱】神曲【炒一钱五分】草荳仁【二钱】每服五六钱姜三片水煎服<br />
　　苏子降气汤　治中脘不快心腹胀满噎塞喘促咳嗽痰涎宿食留饮脇下支结及脚气冲心<br />
　　方在痰饮门<br />
　　分心气饮　忧思留滞致使心胸痞闷脇肋胀满噫气吞酸头目昏日渐瘦弱或大肠虚秘<br />
　　紫苏【茎叶四両】羌活　半夏　肉桂　青皮　陈皮　桑白皮　大腹皮　木通　芍药　炙甘草　赤茯苓【各一两】<br />
　　每服五六钱姜三片枣二枚灯心十根水煎<br />
　　四磨汤　治七情伤感上气喘息妨闷不食<br />
　　方在喘门<br />
　　推气丸　治三焦痞塞大便澁小便赤黄<br />
　　方在胀满门<br />
　　神保丸　治诸气刺痛流入背膂及脇下诸药不效者方在胀满门<br />
　　防榔木香丸　疎导三焦破痰饮快气消食<br />
　　木香　防榔　枳壳　杏仁【去皮麸炒】青皮【各一两】半夏曲皂角【去白酥炙】郁李仁【去皮各二两】<br />
　　各为末另以皂角四两用浆水一碗搓揉成膏更入熟蜜少许和丸如梧桐子大每服五十丸姜汤下<br />
　　九气丸　治九气膈气风气寒气热气忧气喜气惊气怒气瘴气积聚坚牢如杯心腹疼痛时作时止姜黄　甘草　香附<br />
　　为末每服一钱入盐少许百沸汤防空心服立效<br />
　　赚气散　治胸膈痞闷腹脇虚胀气不宣通及伤寒两脇刺痛攻心<br />
　　三棱　蓬术【煨各五钱】白术【三钱】枳壳【一钱】木香【五分】<br />
　　每服二钱加姜三片水一钟半煎八分食前服用砂糖少许压下<br />
　　分气紫苏饮　治心下胀满脇疼气塞呕逆不止方在喘门<br />
　　匀气散　胸膈胀满宿冷不消心腹刺痛呕吐<br />
　　丁香　檀香　木香　白豆仁【各一两】藿香　甘草【炙各八両】砂仁【四両】<br />
　　为末每服二钱入盐一字沸汤调服<br />
　　复元通气散　气不宣通流利并闪挫腰脇气痛茴香【炒】穿山甲【蛤粉炒二两】延胡索【炒】白丑【炒】陈皮　甘草【各一两】木香【一两五钱】<br />
　　为末每服二钱热酒调服【一方加乳香没药】<br />
　　清膈丸　因湿热气滞<br />
　　黄芩　黄连【炒各五钱】香附【一两半】苍术【二两】<br />
　　为末取黄熟蒌去皮捣烂和丸菉豆大每服三五十丸<br />
　　桔梗枳壳汤　诸气痞结满闷<br />
　　桔梗　枳壳【各四钱】甘草【炙一钱二分】生姜五片水煎服<br />
　　升降六一汤<br />
　　香附【六两炒】藿香【一两】<br />
　　为末每服二钱白汤下<br />
　　二圣散　诸气痛<br />
　　芫花【醋煮干五钱】延胡索【炒一两五钱】<br />
　　二味为细末每服一钱男子元脏气痛葱酒调下妇人血气痛川归酒下诸气痛薄荷汤下小肠气痛茴香汤下<br />
　　胜金散　治男妇一切冷气<br />
　　乌药【酒浸微炒】茴香【炒】青皮【去白】良姜【等分】<br />
　　右为末每服二钱空心温酒调下妇人用姜煎童便调服<br />
　　半夏汤　治上气呕吐不能下食<br />
　　半夏【三钱】陈皮　白术　甘草【炙】桂心【各五钱】人参【一两】厚朴【二两】<br />
　　每服五钱姜五片枣三枚水煎服<br />
　　手拈散　一切气痛<br />
　　草果　延胡索　乳香　没药　五灵脂【酒拌炒】等分为末每服二钱好酒调下【一方加良姜】<br />
　　一人病气上冲口中出如烟雾耳内常鸣此冲脉逆上与八物汤加炒黄连【二分】黄栢【三分】数剂而愈<br />
　　苏合香丸【和剂方】専能顺气化痰并治尸骨蒸痨瘵卒暴心痛鬼魅瘴疟赤白下利小儿惊搐等症<br />
　　沈香　麝香【研】丁香　青木香　诃梨勒【煨用皮】安息香【另为末用无酒一升熬膏】香附子【炒去毛】荜拨　白术　白檀香　硃砂【研飞】乌犀角【各二两】薫陆香【另研】龙脑【研】苏合油【入安息香膏内】<br />
　　右末研匀用安息膏并蜜丸梧子大空心温水化下四丸酒亦可<br />
　　诸见血症摠论<br />
　　内经曰阳明厥逆喘咳身热善惊衂吐血又曰大怒则形气絶而血菀于上又曰脾移热于肝则为惊衂胞移热于膀胱则癃而尿血又曰结阴者便血一升再结二升三结三升夫血者生化于脾总綂于心蔵受于肝宣布于肺施泄于肾灌溉一身阴气一伤变生多病妄行于上则吐衂衰涸于中则虚劳忘反于下则便红移热膀胱则癃闭溺血渗透肠间则为肠风阴虚阳搏则为崩中湿蒸热淤则为滞下热极腐化则为脏血火极似水血多紫黒热胜于阴则为疮疡湿滞于血则为痛痒隐疹皮肤则为冷痹畜之在上则人喜忘畜之在下则人喜狂堕恐跌仆则淤血内凝又细分之则咳血衂血出于肺呕吐出于胃痰涎血出于脾咯血唾血出于肾便血清者属营虚有热浊者属热与湿色鲜者属火黒者火极血与泄物并下者属有积或络脉伤也尿血因房劳过度阴虚火动以致营血妄行而或者又以此为得之虚寒当以脉别有呕吐紫凝血者原病式云此非冷凝由热甚销铄以为稠浊而热甚则水化制之故赤兼黒而紫也又有汗血者由夫大喜伤心喜则气散血随气行故也又下血先见血后见便为近血自大肠来先见便后见血此逺血自小肠来肠胃中本无血良由气虚肠薄故血渗入而从下出也东垣曰除伤寒家衂血外杂病见血多责其热防哉言乎大凡血上行为逆其治难下行为顺其治易若血上行或唾或呕或吐忽变而下行为恶痢者吉兆也丹溪曰口鼻出血皆是阳盛阴衰有升无降血随气上越出上窍法当补阴抑阳气降则血归经矣<br />
　　素问曰有病胸脇支满者妨于食病至则先闻腥臊臭出清液先唾血四肢清目时时前后血病名为何何以得之岐伯曰病名血枯此得之年少时有所大脱血若醉入房中气竭肝伤故月事衰少不来也帝曰治之奈何复以何术岐伯曰以四乌鲗骨一藘茹二物并合之丸以雀卵大如小荳以五丸为后饭饮以鲍鱼汁利肠中及伤肝也<br />
　　王海藏云胸中聚集之残火腹里积乆之太阴上下隔絶脉络部分阴阳不通用苦热以定于中使辛热以行于分升以甘温降以辛润化严肃为春温变凛冽为和气汗而愈也然余毒土苴犹有存者周身阳和尚未泰然胸中微躁而思凉饮因食冷物服凉剂阳气复消余阴再作脉退而小细而迟激而为衂血唾血者有之心肺受邪也下而为便血溺血者有之肾肝受邪也三焦出血色紫不鲜此重沓寒湿化毒凝泣水谷道路浸积而成若见血证不详本源便用凉折变乃生矣【阳证溢出鲜血隂证下如豚肝】<br />
　　上而血者黄茋桂枝汤　白芍当归汤<br />
　　中而血者当归建中汤　増损胃中汤<br />
　　下而血者芎归术附汤　桂附六合汤<br />
　　若三血证在行阳二十五度见黄茋四君子主之<br />
　　若三血证在行阴二十五度见当归四逆加呉茱茰主之<br />
　　生生子曰按海藏此论虽为伤寒而发实戒用药者要认血来本原不可妄治以致变乱夫治血当明血出何经时师多宗丹溪有曰吐血衂血多是火载血上错经妄行越出上窍此论固是犹有未尽乃所以啓后人过用寒凉之惑也夫火者无形之气也非水可比安能称载葢血随气行气和则血循经气逆则血乱气有余即是火也实由气逆而血妄行兼于火化因此为甚经曰怒则气逆甚则呕血暴瘅内逆肝肺相血溢鼻口是也又东垣曰血妄行上出于鼻口者皆气逆也况血得寒则凝得热则行见黒则止迹此观之治血若不兼之调气而纯以寒凉是施则血不归经而且为寒凉所凝滞虽暂止而复来也且脾统诸血寒凉伤脾脾虚尤不能约束诸血其变证可胜言哉<br />
　　素问示从容论曰夫伤肺者脾气不守胃气不清经气不为使真脏坏决经脉傍絶五脏漏泄不衂则呕纲目云伤肺即伤气也当于气虚不能摄血条叅治<br />
　　戴元礼云吐血者荣气溢入浊道留聚膈间满则吐血名曰内衂宜苏子降气汤加人参阿胶　饮酒太过伤胃吐血用理中汤加青皮栀子干葛川芎　劳太过吐血不止苏子降气汤加人参芍药　打损吐血黒神散童便调服　有时或吐血两口随即无事过数日又发经年累月不愈者宜黒神散吐血发渴名为血渴也或四物汤十全大补汤<br />
　　统防云吐血先哲皆以为热其因于寒者理亦有之何则寒邪属阴人之荣血亦属阴古人云风伤卫寒伤荣各从其类人果身受寒邪口受寒物邪入血分血得冷而凝则被寒矣在上则从口而出在下则从便而出若此者实病机之所有焉得为尽无也但其血色之黒与吐血因热极而反兼水化者相似兹则宜于脉证间求之脉微迟而身又清凉者寒也脉洪数而身又烦热者热也寒则温之热则清之治法大不同矣<br />
　　呕吐血<br />
　　生生子曰吐血成碗吐出者甚至有出而盈盆者丹溪云多是阳盛阴虚故血不得下行因火炎上之势而上出脉必大而芤大者发热芤者血滞与失血也<br />
　　又曰有气虚中寒阴阳不相守血乃妄行而吐出者经所谓阳虚阴必走者是也当用四物理中汤加干姜甘草煎服中温则血自归经矣切不可投苦寒之剂<br />

                    <br>
                        　　丹溪云山栀子最能清胃脘之血　先吐红后见痰多是阴虚火动痰不下降四物汤加痰药火药　先痰后见红多是痰积热降痰火为急　痰涎带血出此是胃口清血热蒸而出重者栀子轻者蓝实或暴吐紫血一碗者无事吐出为好此热伤血死于中用四物汤解毒汤之类　吐血挟痰积吐一二碗者亦只补阴降火四物汤加火剂之类　挟痰若用血药则泥而不行只治火自止吐血乃火病也　大吐血不止以干姜炮黒为末童便调从治　防脘痰血荆芥散妙　又云呕吐血出于胃也实者犀角地黄汤主之虚者小建中汤加黄连主之<br />
　　千金方云吐血有三种有内衂有肺疽有伤胃　内衂者出血如鼻衂不从鼻孔出是近在心肺间津液出还流入胃中或如荳汁或如切血凝停胃中因即满闷便吐或出数斗至一石者是也得之于劳倦饮食过常也【按韵书音勘凝血也】<br />
　　肺疽者或饮酒后热毒满闷吐之时血从吐后出或一合半合半升一升是也<br />
　　伤胃者因饮食大饱之后胃中冷不能消化便烦闷强呕吐使所食之物与气共上冲防因伤裂胃今吐血色鲜正赤腹亦绞痛自汗出其脉而数者为难治也<br />
　　刘宗厚曰凡治血必血属之药欲求血属之药其四物之谓乎河间谓随证辅佐谓之六合汤者详言之矣余故陈其气味専司之要不可不察夫川芎血中气药也通肝经性味辛散能行血滞于气也地黄血中血药也通肾经性味甘寒能补真阴之虚也当归分三治血中主药也通肝经性辛温全用能活血各归其经也芍药阴分药也通脾经味酸寒能凉血治血虚腹痛也若求阴药之属必于此而取则焉脾胃论有云若善治者随经损益摘其一二味之所宜为主治可也此特论治血病而求血药之属者也若气虚血弱又当从仲景血虚以人参补之阳旺则生阴血也若四物汤者独能主血分受伤为气不虚也辅佐之属若桃仁红花苏木血竭丹皮者血滞所宜蒲黄阿胶地榆百草霜棕榈灰者血崩所宜乳香没药五灵脂凌霄花者血痛所宜苁蓉琐阳牛膝枸杞子益母草夏枯草败板者血虚所宜乳酪血液之物血燥所宜干姜桂者血寒所宜生地苦参血热所宜特取其证治大畧耳若能触类而长可谓应无穷之变矣<br />
　　脉诀举要曰诸症失血皆见芤脉随其上下以騐所出大凡失血脉贵沈细设见浮大后必难治<br />
　　治火之剂<br />
　　大蓟散　治辛热伤肺呕吐血或一碗或半升名曰肺疽<br />
　　大蓟根　犀角屑　升麻　桑白皮　蒲黄　杏仁【去皮尖】桔梗【各二钱】甘草【炙五分】<br />
　　右分作二服每服姜三片水煎服<br />
　　四生丸　治吐衂血热妄行<br />
　　生荷叶　生艾叶　侧栢叶　生地黄【各等分】<br />
　　捣烂为丸如鸡子大每服一丸用水二钟煎至一钟去渣服<br />
　　犀角地黄汤　治血积胸中吐血衂血<br />
　　犀角【镑】赤芍药　牡丹皮　生地【各一钱】<br />
　　水煎服【此方若有痰者及气逆不降者服之皆不效予每用加枳壳桃仁滑石效】<br />
　　茜根汤　治吐血咯血呕血等症<br />
　　四物汤加童便浸香附【一钱五分】茜草根【二钱半忌鉄】<br />
　　水煎服二三服立愈<br />
　　治吐血<br />
　　大黄末【一钱】生地黄汁【一合】<br />
　　水半钟煎四五沸服即愈<br />
　　又方　好墨【煨去胶气】为细末每服二钱【以白汤化阿胶清调服】治吐血暴甚昏晕不止<br />
　　人参【一两】为末用鸡子清调如稀糊以匙挑服服尽效五更服之尤妙<br />
　　治吐血<br />
　　生地黄【五斤捣汁】生蜜【二斤半】共以瓦器盛贮锅内重汤桑柴文武火熬三日夜取出入人参末【四两】茯苓末【六两】搅匀不拘时服此即琼玉膏也<br />
　　又方加入青蒿汁熬膏再加防榔末一两以降其气使下行也<br />
　　竒方　治饮酒过多蕴热胸膈以致吐血衂血<br />
　　葛花【二两】黄连【四两】<br />
　　右为末以大黄末熬膏为丸如梧桐子大每服百丸温汤下或煎服亦可<br />
　　辰胶散　治大人小儿吐血<br />
　　阿胶【炒】蛤粉【各一两】辰砂【少许】<br />
　　右为末藕节捣汁和蜜调下食后服<br />
　　龙脑鸡苏丸　治膈热咳或吐血衂血<br />
　　方在火热门<br />
　　茯苓补心汤　治心虚为邪气所伤吐血<br />
　　方在心痛门<br />
　　藕节散　治吐衂不止<br />
　　藕汁　生地黄汁　生蜜【五匙】大蓟汁【各三合】<br />
　　右和匀每服一小钟不拘时服<br />
　　拔萃犀角地黄汤　治热甚而血积胸中<br />
　　生地黄【二两】黄芩　黄连【各一两】大黄【五钱】<br />
　　每服一两水二钟煎一钟食后服<br />
　　双荷散　治卒暴吐血<br />
　　藕节【七个】荷叶顶【七个】<br />
　　捣碎入蜜用水二钟煎八分去渣温服或研末蜜调下<br />
　　枇杷散　治暑毒攻心呕吐鲜血<br />
　　方在暑门<br />
　　龙肝膏　治吐血不止<br />
　　伏龙肝【一两】生地汁　麦冬汁　小蓟汁　藕汁【各三合】姜汁【一合】<br />
　　入蜜半匙慢火熬成膏每服一匙<br />
　　带补之剂<br />
　　竒方　治肺损血吐血<br />
　　生地【四两取汁】鹿角胶【一两炒为末】<br />
　　右以地黄汁拌和毎服三钱童便加姜汁少许调下<br />
　　侧栢散　治内损吐血下血或用酒太过劳伤于内其血妄行出如涌泉口鼻皆流须臾不救则死<br />
　　侧栢叶【一两半蒸焙】人参　荆芥穂【烧灰存性各一两】<br />
　　为末每服二钱麪一钱新汲水调如糊啜服<br />
　　麦冬饮子　治吐血乆不愈者<br />
　　五味子【十粒】麦门冬　黄茋【各一钱】当归　人参　生地黄【各五分】水煎服<br />
　　白术散　治饮食过度负重伤胃吐血<br />
　　白术　人参　黄茋【炙】白茯苓【各二钱】炙甘草【一钱】　山药　百合　柴胡　前胡【各六钱】<br />
　　分作三帖每服加姜枣水煎<br />
　　又方　治同上<br />
　　理中汤加葛根<br />
　　鸡苏散　治劳伤肺经吐红咽喉不利<br />
　　紫苏叶　白茅花　黄茋　生地　阿胶【各二钱】麦门冬　桑白皮　桔梗　贝母　蒲黄【炒】　甘草　加姜枣煎服<br />
　　天门冬汤　治思虑伤心吐衂不止<br />
　　天门冬　白芍药　麦门冬　生地黄　逺志　藕节　黄茋　阿胶　没药　当归　甘草【各一钱五分】人参【一钱】<br />
　　分作三服姜三片水煎服<br />
　　莲心散　治同上<br />
　　莲子心　糯米【各五十粒】为末空心温酒调服<br />
　　归脾汤　治思虑伤脾心多徤忘其血妄行或吐或下白术　茯神　黄茋【炙】人参　酸枣仁【炒各二钱五分】木香【一钱】炙甘草【五分】圆眼肉【五枚】<br />
　　姜一片枣一枚水煎服<br />
　　赤茯苓汤　治大怒伤肝气逆于胸吐血衂血<br />
　　赤茯苓　人参　桔梗　陈皮【各三钱】麦门冬　芍药防榔【各一钱五分】分二服姜三片水煎<br />
　　丹溪方　治见血后脾胃弱精神少血不止者<br />
　　人参【一钱】黄茋【二钱】五味子【十三粒】芍药　甘草　当归麦门冬【各五分】加郁金尤妙水煎服<br />
　　又方　治同上<br />
　　人参　白术　茯苓　陈皮【各一钱】甘草　川芎　半夏曲【各五分】神曲　青皮【各三分】<br />
　　水煎服　如胃不和加藿香　渇者加葛根【五分】痰结块者加贝母【一钱】黄芩　橘红【各五分】小便赤加黄栢【五分】大便燥结加当归【七分】心烦加酒晒黄连【五分】小便滑加牡蛎　若见血多去半夏恐燥加生地【一钱】牡丹皮【五分】桃仁【三分】若胃中不足饮食少进加炒山栀【五分】若血溢入浊道留聚膈间满则吐红苏子降气汤加人参阿胶【各五分】上膈热壅吐血者以四物汤加荆芥阿胶【各五分】更不止于本方中加大黄滑石【各五分】胃伤吐血宜理中汤加川芎干葛【各五分】此是饮酒伤胃也　吐血不止茜根为末用二钱待冷食后服良<br />
　　必胜散　治男妇血妄流溢或吐或咳或衂<br />
　　小蓟　人参　蒲黄　当归　熟地　川芎　乌梅【去核各一两】<br />
　　每服六钱水煎服<br />
　　大阿胶丸　治肺虚客热咳咽干多唾涎沬或有鲜血劳伤脾胃吐血呕血并皆治之<br />
　　方在后咳血门<br />
　　止血之剂<br />
　　白芨散　治吐血<br />
　　白芨末井花水调服每服二钱<br />
　　地黄饮　治衂血吐血<br />
　　新生地捣煮日服数升三日愈<br />
　　此方治经闭效甚<br />
　　干姜散　治吐血不止<br />
　　姜炭为末童便调服<br />
　　治诸血上行用韮菜汁姜汁童便磨郁金饮之其血自清如无郁金以山茶花代之<br />
　　又方　用血余灰【三钱】<br />
　　为末冷水调下<br />
　　冶吐血咯血用藕节捣汁饮之<br />
　　花蕋石散　治劳证五内崩损涌喷血出成升斗者服之立止<br />
　　花蕋石【煆过】为末童便一钟煎温调药末三钱极甚者五钱食逺服如男子病则和酒一半妇人病则和醋一半与童便和调服之立止其瘀血化为黄水服此药后患人必疎解其体却服独参汤补之<br />
　　调气止血之剂<br />
　　芎附散　治衂吐血不归经<br />
　　川芎【二两】香附【四两】为末每服二钱茶汤调下<br />
　　纲目云治怒气伤肝气而呕血以黄连香附青黛柴胡甘草平其肝自愈宜服赤茯苓泻心汤<br />
　　大七气汤入川芎煎调苏合香丸<br />
　　咳血【咳有声而痰内有血者是也或咳出纯是血痰】<br />
　　丹溪云乃火升痰盛　身热多是血虚四物汤加减用丹溪云痰带血丝出童便竹止之　经血逆行或血腥吐血唾血韮汁服立效　咯血用姜汁童便青黛入血药中如四物汤牛膝膏地黄膏之类<br />
　　又方用韮汁童便二物加郁金研细末合和服之其血自消<br />
　　脉大发热喉中痛者是气虚用参茋蜜炙黄栢荆芥地黄当归韮汁童便姜汁磨郁金饮之其血自消【此补兼解郁也】<br />
　　统防云出痰内有血者名咳血又云血其因有二热壅于肺者易治不过凉之而已乆损于肺者难治此已成劳也热有血宜金沸草散加阿胶痰盛加蒌仁贝母劳有血宜补肺汤加阿胶白芨血而气急者加杏仁痰中带血丝者此是阴虚火动劳伤肺脏宜滋阴保肺汤<br />
　　入方<br />
　　香附【童便浸】北杏仁【童便浸去皮尖炒】山栀仁【炒】青黛　海粉蒌仁　诃子　马兠铃<br />
　　为细末入白硼砂少许炼蜜少加姜汁为丸噙化一丸白汤下<br />
　　天一丸　此壮水之主以镇阳光剂也与前方相兼服治阴虚火动咳血等症甚效<br />
　　怀地黄　牡丹皮　黄栢【童便浸晒干】知母【童便浸晒干】枸杞子　五味子　麦门冬　牛膝　白茯苓<br />
　　为末炼蜜为丸梧子大空心白汤吞下八九十丸<br />
　　天门冬丸　润肺止治咯血吐血咳血<br />
　　方在咳门<br />
　　丹溪鹿黄丸　治酒色过度饥饱失时吐血咳血痰血神效<br />
　　枇杷叶　款冬花　北紫苑　杏仁【去皮尖】木通　鹿茸【炙】桑白皮【各一两】大黄【五钱】<br />
　　为末炼蜜为丸临睡含化<br />
　　七伤散　治血汚血郁血热劳吐血血痰【丹溪方】黄药子　白药子【各一两】赤芍药【七钱五分】胡索　知母【各五钱】郁金【二钱半】当归【五钱】山药　乳香　没药　血竭【各二钱】为末每服二钱茶汤下<br />
　　纲目云肺热此方极有交本草云白药子黄药子治肺热大有功一方红花当归煎汤调下<br />
　　海藏甘桔加阿胶紫苑汤　治肺痿咳唾脓血<br />
　　方见纲目伤寒咽痛门<br />
　　罗太无大阿胶丸　治血虚血吐血<br />
　　阿胶【微炒】卷栢　生地　熟地　大蓟　山药　鸡苏叶　五味子【各一两】栢子仁【另研】麦门冬　茯苓　百部　逺志　人参　防风【各五钱】<br />
　　为末炼蜜丸如弹子大煎小麦麦门冬汤嚼下一丸<br />
　　纲目云保养精血纯补剂也血虚有潮热者宜之<br />
　　刼劳散　治肺痿痰痰中有红线盗汗发热过则冷饮食减少<br />
　　方在咳门<br />
　　陈日华云有一女子及笄病症甚危百药不效偶得此只一料除根<br />
　　罗太无五味黄茋散　治咯血成劳眼痛四肢困倦脚膝无力<br />
　　麦门冬　熟地黄　黄茋　桔梗【各五钱】白芍药　五味子【各二分】人参【二钱】甘草【一分】<br />
　　每服五钱水煎服一日三服<br />
　　人参黄茋散　治虚劳客热肌肉消瘦四肢倦怠五心烦热咽干颊赤心冲潮热盗汗减食咳脏血人参【一两】秦芄　茯苓【各二两】知母【二钱五分】桔梗【一两】桑白皮【一两五钱】紫苑　柴胡【各二两五钱】半夏【洗一两五钱】黄茋【三两五钱】鳖甲【去裙酥炙二两】每服五钱水煎服<br />
　　人参蛤蚧散　治二三年间肺气上喘咳咯吐脓血满面生疮遍身黄肿<br />
　　蛤蚧【一对全者河水浸五宿逐日换水洗去腥气酥炙黄色】杏仁【去皮尖炒五两】甘草【炙三两】人参　茯苓　贝母　知母【各三两】桑白皮【二两】为细末每日如茶防服神效<br />
　　海藏云蛤蚧补肺劳虚治乆不愈肺间积虚热久则成疮故出脓血晓夕不止喉中气塞胸膈噎痛用蛤蚧阿胶生犀角鹿角胶羚羊角各一两除胶外皆为屑次入胶分四服每服用河水三升于银石器内慢火煮至半升去渣临卧微温细细呷之其渣侯服尽再槌都作一服以水三升煎至半升如前服病人久虚不喜水当减水【蛤蚧系补中有通乆不愈者宜之】<br />
　　麦门冬汤　治伤寒后伤肺咳唾脓血胸胁胀满上气羸瘦<br />
　　麦门冬　桑白皮　生地黄【各一两】紫苑　竹茹　半夏【洗】桔梗【炒】麻黄【去根节各七钱五分】五味子　甘草【各五钱】为粗末每服五七钱加枣三枚去核姜三片水煎服<br />
　　罗太无续断散　治骨蒸劳热尸瘦病潮热烦躁喘气急身疼盗汗兼治咳吐脓血<br />
　　续断　紫苑　桔梗　竹茹　五味子【各三钱】生地桑白皮【各五两】甘草【炙二两】赤小豆【半斤】<br />
　　每服五七钱入小麦五十粒水煎日三服<br />
　　海藏紫苑汤　治咳吐血虚劳症肺痿变防<br />
　　方在咳门<br />
　　本事方云治劳瘵吐血损肺及血妄行神膏用剪草一觔婺台州皆有惟婺州者可用状如茜草又加细辛每用一觔浄洗为末加入生蜜一觔和为膏以器盛之不得犯鉄九蒸九晒日一蒸曝病人五更起面东坐不得语用匙挑药如粥服每服四匙良久用稀粟米粥压之药冷服粥饮亦不可太热或吐或下皆不妨如久病肺损咯血只一服愈寻常咳血妄行每服一匙可也神验<br />
　　治肺经呕咳诸血及痰中有血初生用萝卜汁半盏入盐少许服之立效如无生萝卜用萝卜子一钱紫苏叶一钱同煎服次用鸡苏散加阿胶治之【本草云萝卜大下气气下则血亦下也】<br />

                    <br>
                        　　经騐方　治咳甚者或有吐血<br />
　　鲜桑白皮【一觔米泔浸三宿浄刮去上黄皮】<br />
　　右剉细入糯米四两焙干同捣为末每服一二钱米饮调下<br />
　　本事方　治久咯血成肺痿及吐白涎胸膈满闷不食扁荳散<br />
　　扁荳　生姜【各五钱】枇杷叶【去毛】半夏　人参　白术【各一分】白茅根【三分】<br />
　　右水三升煎一升去渣加防榔末一钱和匀分作四服不拘时<br />
　　千金方　治上气咳喘息防中有物唾血<br />
　　生姜汁　杏仁【各二升】糖　蜜【各一升】猪膏【二合】<br />
　　右五味先以猪膏煎杏仁色黄出之以纸拭令浄捣如膏和姜汁蜜糖等合煎令可丸每服杏仁一枚日夜服六七服<br />
　　款花补肺汤<br />
　　人参　麦门冬【各一钱二分】五味子【十五粒】款冬花　紫苑桑白皮【炒各一钱】当归【一钱五分】芍药　知母　贝母　茯苓橘红【各八分】甘草【五分】<br />
　　水煎服<br />
　　宁汤<br />
　　五味子【十五粒】茯苓【一钱】桑白皮【一钱二分】陈皮【一钱】知母【一钱】马兠铃【一钱五分】川芎【一钱】麦门冬【一钱二分】粉草【五分】<br />
　　滋阴保肺汤<br />
　　黄栢【盐水炒】知母　天门冬【一钱二分】当归【一钱五分】芍药　生地　橘红　紫苑　桑白皮【炒各八分】大粉草【五分】阿胶【一钱二分蛤粉炒】五味子【十五粒】<br />
　　水煎服<br />
　　咯血唾血痰涎血<br />
　　咯血者防中常有血腥一咯血即出或鲜或紫者是也又如细屑者亦是也治法四物入姜汁童便青黛<br />
　　之类有咯出痰带血丝者同治但宜加痰火药<br />
　　唾血者鲜血随唾而出者是也二者皆出于肾亦有瘀血内积肺气壅逼不能下降用天门冬知母贝母桔梗黄栢熟地逺志或加炮姜<br />
　　生生子曰唾血症曽见二人口中津唾皆是紫黒血水如猪血之色晦而不鲜形瘦体热盗汗为有怫郁所致如此者年余治以清痰降火开郁等药或止或发其一乃侄妇也后因注船大吐痰涎数椀其症再不复萌由是观之唾血亦有木郁之症不可不知<br />
　　痰涎血出于脾以葛根黄茋黄连芍药当归甘草沈香之类主之<br />
　　丹溪曰咯血痰带血丝出者用姜汁青黛童便竹入血药中用如四物汤如地黄膏牛膝膏之类<br />
　　滑伯仁曰寒凉之溢水乃泻火也温热之助火乃折水也衂血手阳明循手经上行入清气道中咯血乃入于所合也所合肺也<br />
　　又曰咯血为病最重且难治者以肺手太阴之经气多血少又肺者金象为清肃之脏今为火所制迫而上行以为咯血逆之甚矣上气见血下闻病音谓喘而咯血且咳也<br />
　　唾血责在下焦阳火煎迫而为之也肾主唾为足少阴少血多气故其证亦为难治<br />
　　恩袍散　治咯血吐血唾血及烦躁咳<br />
　　生蒲黄　干荷叶　茅根【各等分】<br />
　　为末每服三钱浓煎桑白皮汤食后温服<br />
　　丹溪方　治咯血<br />
　　桑白皮【一钱五分】半夏【炒】知母　贝母　茯苓【各一钱】生地黄　陈皮【各一钱】阿胶【炒】甘草　杏仁【炒各五分】山栀子桔梗【各七分】栁桂【二分入此以治上焦】<br />
　　姜葱白水煎服<br />
　　又方　治咯血衂血<br />
　　白芍药【一两】犀角【二钱五分】<br />
　　各为末新汲水调服一钱血止为限<br />
　　又方　治咯血<br />
　　荷叶【焙干】<br />
　　为末米汤调下二钱<br />
　　又方　治痰中血<br />
　　白术【一钱五分】贝母　芍药　桑白皮　桃仁【各一钱】甘草【三分】山栀【炒黒一钱二分】牡丹皮【一钱五分】<br />
　　水煎服<br />
　　又方　治痰中血<br />
　　橘红【一钱五分】半夏　茯苓　贝母　牡丹皮　桃仁【各一钱】黄连　甘草　大青【各五分】<br />
　　姜三片水煎服<br />
　　又方　治痰中血<br />
　　橘红【二钱】半夏　茯苓　白术　枳殻　黄芩　桑白皮【各一钱】五味子【十五粒】甘草【三分】人参【五分】<br />
　　或加青黛五分水煎服<br />
　　地黄散　治一切吐血咯血能解一切毒及诸热烦躁茜草根【四钱】大荳子　黄药子　甘草【各二两】<br />
　　右为末每服二钱新汲水调下加人参二两治痰有血<br />
　　又方　治吐血热渴<br />
　　茅根一味绞汁饮之一日三服效<br />
　　治虚劳乆咯血<br />
　　五棓子【炒】<br />
　　为末每服一钱温茶调匀米饮送下<br />
　　白芨散　治咯血<br />
　　白芨【一两】藕节【五钱】<br />
　　为细末每服一钱白汤调下神效　或云白芨下咽直至血窍窍为之填而血止也　医説云治肺损咳血殊效<br />
　　四血散　治衂血吐血便血<br />
　　益元散加当归井泉石　淋者加栀子茎中痛加蒲黄　水泻加车前子　米饮调下<br />
　　元戎方　治鼻血口血大小便血服时随病上下食前后服<br />
　　丹参　蒲黄　紫苏　滑石【等分】<br />
　　为末调服<br />
　　鼻血<br />
　　陈无择曰衂者因伤风寒暑湿流经络涌泄于清气道中而致者皆外所因积怒伤肝积忧伤肺烦思伤脾失志伤肾暴喜伤心皆能动血随气上溢而致者皆内所因饮酒过多啖炙煿辛热或坠堕车马伤损而致者皆不内外因也<br />
　　原病式曰衂者阳热怫郁干于阳明而上热则血妄行而鼻衂也<br />
　　丹溪云衂与吐血同凉血行血为主犀角地黄汤加郁金<br />
　　又曰衂血出于肺以犀角升麻栀子黄芩芍药生地黄紫苑丹参阿胶之类主之【愚谓言肺者以窍言也言阳明者以血海言也其治亦多相须】<br />
　　戴元礼曰鼻通于脑血上溢于脑所以从鼻而出治宜茅花汤调止衂散服之　有头风自衂头风才发则血不止治头风兼止衂之剂　有因虚致衂者此为下虚上热不宜过用凉剂宜四物汤加参茋沈香磨服　伤湿而衂肾着汤加川芎　伏暑而衂茅花汤调五苓散　上膈极热而衂犀角地黄汤加黄芩茅花荆芥虚者茯苓补心汤　饮酒过多而衂茅花汤加川芎干葛病衂愈后血因旧路一月或三四衂又有洗面而衂日以为常四物汤加阿胶蒲黄仍佐以苏子降气汤使血随气下<br />
　　统防谓风行水动气行血流治衂者则知血药以治衂而不知气降则血归经古人所以血药中必加气药一二味如上所谓苏子降气汤之类是也前人谓身热则死寒则生亦是大槩言之耳岂无热生而寒死者乎必兼详脉症而后可也<br />
　　治风寒之剂<br />
　　桂枝汤<br />
　　方见伤寒<br />
　　治热之剂<br />
　　犀角地黄汤<br />
　　方见吐血门<br />
　　茜根散　治鼻衂不止<br />
　　茜根　阿胶【蛤粉炒】黄芩　侧栢叶　生地【各一两】甘草【五钱】<br />
　　加姜三片水煎服<br />
　　黄芩芍药汤　治鼻血不止<br />
　　黄芩　芍药　甘草<br />
　　水煎服<br />
　　川芎三黄散【直指方】治实热衂血<br />
　　大黄【湿纸煨】川芎　黄连　黄芩【各等分】<br />
　　右为末每服二钱井水调下食后服<br />
　　黄连散【经騐方】治大人小儿盛热乗于血血随热气散溢于鼻谓之鼻衂凡血得寒则凝澁结聚得热则流散妄行<br />
　　黄连　黄芩　栢叶　甘草【各等分】豆防【三十粒】<br />
　　右每服一两水煎服<br />
　　治血衂血汗以人中白新瓦上焙干为末入麝香少许酒调下<br />
　　生地黄汤　治荣中有热及肺壅鼻衂生疮一切丹毒等疾<br />
　　生地　赤芍　当归　川芎【各等分】<br />
　　水煎食后温服　若鼻衂加蒲黄生疮加黄芩丹毒加防风<br />
　　济生麦冬饮　治衂血不止<br />
　　麦门冬　生地黄【各等分】<br />
　　每服一两水煎服<br />
　　一方　治鼻衂及酒疸黄沙淋<br />
　　萱草根捣汁一钟生姜汁相和时时细呷<br />
　　贯众散　治鼻衂<br />
　　贯众根　为细末水调一钱立止<br />
　　罗太无寸金散　治鼻衂不止<br />
　　黄药子【五钱】土马【五钱有足者】生甘草【一钱】<br />
　　右为末每服二钱新水调下未止再服立差<br />
　　本草云土马即苔与垣衣之类垣衣生墙垣之侧土马生墙垣之上背隂古墙上有<br />
　　一方　治衂血<br />
　　蛀竹末米糊调下二钱效<br />
　　茅花汤　治衂<br />
　　茅花一大握剉水煎饮之立止<br />
　　清热带补之剂<br />
　　生地黄散　治咯血衂血吐血诸血证皆治之<br />
　　枸杞子　柴胡　黄连　地骨皮　天门冬　白芍药　甘草　黄芩　生地黄　熟地黄【各等分】<br />
　　水煎服　治便血加地榆<br />
　　海藏龙脑鸡苏丸　治上焦热除烦解劳去肺热咳衂血热惊悸脾胃口疳吐血肝胆热泣出口苦肾热神志不定上而酒毒膈热消渴下而血滞五淋血崩等疾薄荷【一觔】麦门冬【去心】阿胶【炒】黄茋　蒲黄【炒】人参【已上俱浄药】木通　银柴胡【各二两剉同木通浸一宿绞出汁】生地黄【六两】甘草【一两五钱】黄连【一两】<br />
　　右为细末好蜜二觔先煎一二沸然后下生地黄末不住手搅匀加木通柴胡汁浸熬成膏勿令火焦了然后加前药末和丸如豌豆大每服二十丸白汤下　虚劳虚烦栀子汤下　肺热黄芩汤下　心热惊悸恍惚人参汤下　咯唾吐衂麦门冬汤下　肝热防风汤下　肾热黄栢汤下　治五淋及妇人漏下车前子汤下　痰者生姜汤吞下　茎中痛蒲黄滑石水一钟调下　气逆者橘皮汤下　室女虚劳寒热潮作柴胡人参汤下<br />
　　地黄饮　治衂血往来乆不愈者甚效<br />
　　生地黄　熟地黄　枸杞子　地骨皮【各等分】<br />
　　右为末每服二钱蜜汤调下日三服<br />
　　补虚之剂<br />
　　止衂散<br />
　　黄茋【六钱】赤茯苓　白芍药　当归　生地　阿胶【炒各三钱】<br />
　　为末以黄茋汤调下三钱<br />
　　产后鼻衂<br />
　　大全云产后口鼻黒气起及鼻衂者名胃絶此证不可治遇有此者急取绯线一条并产妇顶心髪两条系中指节即止<br />
　　治产后鼻衂中风以荆芥为末童便调下气虚者不可用<br />
　　齿衂【又名牙宣】<br />
　　统防云血从齿缝中或齿根出者谓之齿衂有风壅有肾虚风壅者消风散外以袪风擦牙散肾虚者以肾主骨齿者骨之余虚火上炎服凉药而愈甚此属肾经下虚而上盛宜盐汤下安肾丸间服黒锡丹仍用青盐炒香附黒色为末擦之亦有胃热而牙龂出血者宜清其热清胃散主之<br />
　　附方<br />
　　肘后方　治牙血不止<br />
　　苦竹茹以醋浸一宿含之<br />
　　千金方　治同<br />
　　矾石一两滚汤三升煮取一升先拭齿乃含之<br />
　　又方　浓煎竹叶汤入盐少许含之<br />
　　衍义方　治齿缝出血不止<br />
　　用纸撚蘸蟾酥少许挿入出血处立止<br />
　　灵苑方　治虚气攻牙齿痛血出牙龈痒痛<br />
　　骨碎补二两细剉炒黒色为末擦之早晨潄久吐出临睡擦毕俟津液满口咽之<br />
　　丹溪治阴虚牙齿出鲜血气郁<br />
　　四物汤加香附牛膝生甘草侧栢叶服<br />
　　罗太无治牙痛肿痒动摇牙龂宣露出血口气等疾当归　藁本　地骨皮　防风　白芷　槐花　川芎　甘草　升麻　北细辛【各等分】<br />
　　为末擦痛处甚者取三钱水钟半黒豆半合生姜三片煎至一钟乗热潄之冷则吐出<br />
　　本事方　治一切牙疼风热龂常出鲜血以至崩落口臭不可近人者宜服之<br />
　　大黄【米泔浸软切片】生地黄【大者薄切】<br />
　　右二味旋切各用一二片合定贴所患牙上一夜即愈未全可再如前用忌説话恐引风毒津液渍患防<br />
　　舌衂<br />
　　舌上或出血如簮孔者香薷汁服一升日三服<br />
　　又方　髪灰二钱米醋调敷舌上血出防<br />
　　文蛤散　治热壅舌上出血如泉<br />
　　五棓子【洗】白胶香　牡蛎粉【各等分】<br />
　　右为末每用少许掺患防或烧热鉄熨孔上<br />
　　槐花散　治舌上无故出血如线<br />
　　槐花【炒】<br />
　　为末掺之仍用麦冬煎汤调下妙香散<br />
　　妙香散<br />
　　方在妇人门【第二卷梦与鬼交条下】<br />
　　肌衂【一名血汗】<br />
　　河间定命散　治胆受热热血妄行鼻中衂蔑并血汗不止<br />
　　硃砂　寒水石　麝香<br />
　　为末每用五分新汲水调下不拘时看老幼虚实加减<br />
　　肌衂者血从毛孔而出前人多主于肺热<br />
　　古方以男胎髪烧灰扑之<br />
　　大全竹茹汤<br />
　　方见便血条<br />
　　黄茋建中汤　辰砂妙香散<br />
　　小便血【尿血不痛痛者乃血淋也当与淋门参治】<br />
　　经云胞移热于膀胱则癃溺血<br />
　　仲景曰热在下焦则尿血亦令淋閟不通<br />
　　珠经云小便出血是心伏热在于小肠宜镜面竹自然汁加生蜜一匙服之或以八正散加麦门冬葱煎服如小便澁痛以海金沙细末调治之<br />
　　纲目云胞络絶则溲血故经曰悲哀太甚则胞络絶胞络絶则阳气内动发则心下崩数溲血也<br />
　　凡咳而溲血脱形其脉小劲是逆也<br />
　　凡淋不可发汗汗之必便血便血不止用柿一个烧存性为末米饮调下<br />
　　统防云属热属血虚有因心肾气结所致或忧劳房室过度此得之虚寒不可専以血为热而淖二者皆致溺血热用小蓟汤四物汤煎服效虚用四物汤调牛膝膏火动荣血妄行者再加黄栢知母虚寒者十全大补汤加炒蒲黄<br />
　　滑伯仁曰小便血足太阳随经入膀胱也【与小肠血同】<br />
　　附方<br />
　　治房室劳伤小便出血<br />
　　山药【一两】鹿角【五钱】髪灰【二钱】<br />
　　为末苎根捣汁打糊为丸梧子大每服五十丸空心食前白汤吞下<br />
　　治大小便出血不止<br />
　　刘寄奴为末茶清调服立止<br />
　　治尿后有干血<br />
　　干柿饼三枚烧灰陈米汤调服<br />
　　罗太无髪灰散　治小便尿血<br />
　　髪灰【本草云髪灰能消瘀血通闗格利水道破痈疽血衂丹溪云髪补阴甚捷】<br />
　　右一味每用一二钱以米醋二合汤少许服井花水调亦可<br />
　　一法茅草根车前子煎汤调下尤妙兼治肺疽心衂内崩吐血一两口或舌上出血如针孔若鼻衂吹内立已<br />
　　葛氏方　治小便出血<br />
　　当归【四两】酒【三升】　煎一升顿服<br />
　　肘后方　治尿血<br />
　　苎麻根十根水五升煎取二升一服效<br />
　　外台秘要　治尿血<br />
　　车前草汁五合空心服　茅草根汁亦妙　或加酒少许冲服<br />
　　小蓟饮子　治下焦结热尿血成淋<br />
　　生地【四两】小蓟根　滑石　通草　山栀仁　当归【酒洗】淡竹叶　藕节　蒲黄【炒】甘草【各五钱】<br />
　　右每服一两水煎空心服<br />
　　丹溪云尿血有实热者可用当归承气汤后以四物汤加山栀【当归承气汤即调胃承气汤加当归是也】<br />
　　又方　治溺血属热<br />
　　山栀【炒】　水煎服<br />
　　或用小蓟琥珀　血虚者四物汤加牛膝膏<br />
　　又方　治血淋<br />

                    <br>
                        　　木通　甘草梢　瞿麦　山栀　水煎服<br />
　　济生鹿角胶丸　治房室劳伤小便尿血<br />
　　鹿角胶【五钱】没药【另研】油头髪灰【各三钱】<br />
　　右为末用茅根汤打糊为丸如梧桐子大每五十丸盐汤送下<br />
　　王屑膏　治气虚尿血并五淋砂石疼痛不可忍黄茋　人参【各等分】<br />
　　为末用大萝卜切一指厚三四片蜜淹少时蘸蜜炙干复蘸复炙尽蜜二两为度勿令焦至熟蘸黄茋人参末吃不时仍以盐汤送下<br />
　　又方　治老人小儿尿血不止<br />
　　川升麻一两半作一帖水煎服妙<br />
　　又方　治虚而尿血<br />
　　阿胶三两炙捣为末酒二升和温服<br />
　　当归散　治妇人小便出血或时尿血<br />
　　当归　羚羊角　赤芍药【各五钱】生地黄【一两】大蓟叶【七钱半】<br />
　　分作三帖水煎食前服<br />
　　六味地黄丸　治老人尿血及阴虚尿血<br />
　　胡散　治尿血作痛<br />
　　胡索【一两】朴硝【三分】<br />
　　水煎服<br />
　　五棓汤　治尿血不止<br />
　　五棓子煎汤露一宿次早取上面清者温服<br />
　　龙骨散　治尿血<br />
　　龙骨末【一钱五分】<br />
　　水调服日三服瘥【此二方皆收澁之剂】<br />
　　治溺血血淋方<br />
　　小蓟根　琥珀<br />
　　二味为末水煎服葢二味能治下焦热结<br />
　　琥珀散　治五淋澁痛小便脓血<br />
　　琥珀　海金沙　没药　蒲黄【各一两】<br />
　　为极细末每服三钱食前煎萱草汤调下<br />
　　治血淋及小便闭方<br />
　　杜牛膝根【二两】朴硝【一两】<br />
　　用雪水二碗煎牛膝至一碗去渣入朴硝搅匀空心服<br />
　　治小便出血茎痛不可忍<br />
　　淡豆防【一撮】<br />
　　煎汤温服之甚效<br />
　　治血淋方<br />
　　牛膝【一两】黄栢　知母　泽泻【各一两】麦门冬　天门冬山栀仁【各一两半】生地黄【二两】<br />
　　为末粥糊丸如梧桐子大每空心白汤吞下八九十丸<br />
　　又方　治同上<br />
　　人参　白术　川归　熟地　川芎　山查　茯苓【各八分】黄茋【七分】升麻【三分】<br />
　　水煎服<br />
　　又方　治同上<br />
　　牡丹皮　当归　生地　山栀子　白芍　甘草梢滑石　泽泻　白茯苓　木通<br />
　　各等分每服五七钱加生姜皮二分灯心一分水煎食前服<br />
　　下血<br />
　　素问云结阴者便血一升再结二升三结三升骆龙吉云结阴之病阴气内结不得外行血无所禀渗入肠间故便血也其脉虚澁因血结不行故下<br />
　　本事方云如下清血色鲜者肠风也血浊而色黯者脏毒也肛门射血如线者虫痔也<br />
　　仲景云下血先便后血者此逺血也黄土汤主之先血后便者此近血也赤小豆当归散主之<br />
　　洁古云　治血下防风为上使黄连为中使地榆为下使　若血瘀色紫者陈血也加熟地黄　若血鲜色红者新血也加生地黄　若寒热者加柴胡　若肌热者加地骨皮　若脉洪实痛甚者加酒浸大黄<br />
　　生生子曰便血有湿有热有虚有寒有食积有酒积有风入大肠治之之法切不可纯以寒凉损坏脾胃脾虚尤不能约束其血也故丹溪戒人凡用血药不可单行单止不可纯用寒凉必于寒凉中加辛味为佐乆不愈者复用温药必兼升举药中加酒炒酒煮凉药如酒煮黄连之类<br />
　　丹溪曰肠风独在胃与大肠出治用黄芩秦芁槐角升麻青黛　定肠风痛用苍术滑石当归生地黄芩甘草　下血属虚者当温散之四物汤加干姜升麻便血过多者四物汤加猬皮　有热者四物汤加山栀升麻秦芁阿胶　有兼风者苍术秦芁芍药香附胃清血非蓝实不除<br />
　　珠经云大便下血曰肠风切勿止澁究其本末症状先清其表后攻其里其血自止如脉洪大又当以四物合解毒汤调理<br />
　　热则流通虚则下溜故便血属热属虚亦有风伤肝而下陷及湿盛而伤血者　热而下血或清或浊宜四物汤加黄芩山栀炒槐花秦芁胶珠虚者四物加干姜升麻凉药随虚实加减　风伤胃独下清血者宜四物汤加防风升麻荆芥柴胡升提之　湿入肠胃下如豆汁色者宜四物加苍术白术黄连黄栢地榆槐花　阴虚下血无热者十全大补汤加止血之剂<br />
　　统防云便血或清或浊或鲜或黒或在便前或在便后或与泄物并下此由内外有所感伤凝停在胃随气下通亦是妄行之意便血清者属荣虚有热浊属热与湿色鲜者属火黒者火极先血后粪为近先粪后血为逺与泄物并下者属有积在内或络脉伤也并宜分治又当别其色而分寒热也色鲜多因肠胃蕴热必是饮酒过多辛热煿炙之故也宜连蒲散或黄连阿胶汤色瘀或因寒邪凝滞血逐冷气入客肠胃宜理中汤加胶珠炒黒香附其应甚捷大抵下血后必以胃药收功胃气囘血自循其经络矣<br />
　　伏暑纯下鲜血黄连香薷饮治之<br />
　　方见伤暑门<br />
　　风热流入大肠经下血不止败毒散治之<br />
　　方见伤风门<br />
　　风湿乗虚入于肠胃下清血或下瘀血<br />
　　胃风汤治之<br />
　　滑伯仁曰大便前后下血便前由手阳明随经下行渗入大肠于广肠而下也便后由足阳明随经入胃淫溢而下者也古人谓近血逺血者是也又有所谓肠风脏毒者肠风则足阳明积热乆而为风风以动之也脏毒则足太阴积热乆而生湿从而下流也风则阳受之湿则阴受之<br />
　　和中去湿之剂<br />
　　东垣升麻补胃汤　治宿有肠血症因五月大热吃杏肠癖下血逺三四尺散漫如筛腰沈沈然腹中不痛血色紫黒病名湿毒肠澼是阳明少阳经血症升麻　柴胡　防风【各一钱半】羌活【一钱】当归身　葛根【各三分】独活　白芍　生地　丹皮　熟地　甘草【炙各五分】黄茋【一钱】肉桂【少许】<br />
　　水煎食前服<br />
　　和中益胃汤　治太阴阳明腹痛大便常溏泄设不泄即秘结在后为湿热毒下鲜红血腹中微痛脇下急缩脉缓而洪中指下得之按之空虚<br />
　　熟地【三钱】归身【酒洗】甘草【炙】益智【各三分】升麻　柴胡【各五分】苏木【一分】藁本【二分】<br />
　　水煎食前服<br />
　　升阳除湿和血汤　治肠澼下血另作一派其血出有力而逺射四散如筛下春二月中旬日下二行腹中大作痛乃阳明气冲热毒所作也当升阳去湿热和血脉不两服而愈<br />
　　生地　丹皮　甘草【生炙各五分】白芍【一钱半】熟地　黄茋【各一钱】升麻【七分】归身　苍术　秦芁【各三分】肉桂　陈皮【各二分】<br />
　　水煎食前服<br />
　　当归和血散　治肠澼下血湿毒下血<br />
　　槐花　青皮　荆芥　熟地　白术【各六分】当归　升麻【各一钱】川芎【四分】<br />
　　为末食前米饮调下<br />
　　椿皮丸【本事方】<br />
　　臭椿皮【十四两】苍术　枳殻【各二两】<br />
　　为末醋糊丸梧子大空心食前米饮下三四十丸<br />
　　玉屑丸　治肠风泻血乆不止者<br />
　　槐根白皮【去粗皮】苦楝根【去皮各三两】椿根白皮【四两三味于九月后二月前采阴干】天南星　半夏【各五钱并生用】葳灵仙【一两】寒食面【三两】右末滴水丸梧子大每服三十丸以水一钟煎沸下丸子煮令浮以匙抄起温温送下不要嚼空心食前服有人下血几盈盆顿尔疲萎诸药不效许学士以此治之良愈<br />
　　槐花饮　治肠风有湿胀满下血<br />
　　苍术　厚朴　陈皮　当归　枳殻【各一两】槐花【二两】甘草　乌梅【各五钱】<br />
　　每服一两水煎空心服<br />
　　治下血方<br />
　　椿根白皮【去粗皮】枯白矾【一两】甘草　滑石【等分】血竭【五钱】人参【三钱】黄连【二钱】<br />
　　共为末米饮下<br />
　　治寒之剂<br />
　　乌荆丸　治肠风<br />
　　川乌头【一两泡去皮尖】荆芥穂【二两】<br />
　　为末醋丸桐子大每服二十丸酒送下白汤亦可下病发时日进三服不发时日进一服<br />
　　黄土汤　治先便后血名逺血<br />
　　粉草　熟地　白术　附子【炮】阿胶　黄芩【已上各三两】灶中土【半升】<br />
　　右七味以水八升煮取三升分作三服<br />
　　赤豆当归散　治先血后便名近血<br />
　　赤小豆【五两浸令芽出晒干】当归【一两】<br />
　　为末白汤调下二钱日三服　梅师云治热毒下血或因食热物发动以赤小豆杵末水调下方寸<br />
　　又方　治肠风<br />
　　赤小豆【炒黒】<br />
　　为末每服二钱米饮调下由此观之赤小豆寒热皆能治也<br />
　　益智和中汤　治肠澼下血红或深紫黒色腹中疼腹皮恶寒右三部脉中指下得之俱按之无力闗脉甚肌表阳明分凉腹皮热而喜热物熨之内寒明矣<br />
　　升麻　甘草【炙】归身　黄茋【各一钱】葛根　益智　半夏　丹皮　柴胡　白芍【钱半】桂枝　肉桂　干姜【少许】水煎食后服<br />
　　罗太无治真定摠管因免强饮酸酒得腹痛次泄泻十余日便后见血或红或紫肠鸣腹痛医以诸见血皆热治以芍药栢皮汤之类前证如故仍不欲饮食食则呕酸形体愈瘦面青黄不泽心下痞恶冷物口干时有烦躁不得安卧请予治之诊得脉细而微迟手足稍冷内经曰结阴便血一升再结二升三结三升又曰邪至五脏则阴脉不和阴脉不和则血留之结阴者病阴气内结不得外行血无所禀渗入肠间故便血也以平胃地榆汤主之<br />
　　苍术【一钱】厚朴　陈皮　茯苓　白术　干葛　甘草【炙各五分】干姜　当归　炒麯　白芍　人参　益智仁【各三分】地榆【七分】升麻　黒附子【炮各一钱】<br />
　　生姜三片枣二枚水煎食前温服<br />
　　此药温中散寒除湿和胃数服病减大半又灸中脘二七壮引胃气上升次灸气海百壮生发元气以还少丹服之以长肌肉至春再灸三里三七壮治脾壮胃生发元气次服芳香之剂慎言语节饮食而安<br />
　　王海藏云治杨师醉醒发大渴饮水三大盏又饮冷茶三碗后病便鲜血四次得一盆先与呉茱萸丸次日又与平胃五苓各半散三大服血止后自利又与神应丸四服自利乃止或问曰何不用黄连之类以解毒予曰若用寒药其疾大变难治寒饮内伤复用寒药非其治也况血为寒所凝入大肠间而便下血温之乃所以得热则自止<br />
　　杨氏饮冷酒泻血对金散止之亦是理中脘分别阴阳安定血脉之意也　唐生病因饮酪水及食生物下利紫黒血十余行脾胃受寒湿与六神平胃散半两加白术三钱以利腰脐间血一服愈<br />
　　胃风汤　治大人小儿风冷乗虚入客肠胃水谷不化泄防注下及肠胃湿毒下如豆汁或下瘀血日夜无度人参　茯苓　川芎　官桂　白术　当归　芍药【各等分】每服五六钱加粟米百粒同煎稍热服若加熟地黄茋甘草【等分】名十全大补汤若虚劳加五味子　有痰加半夏　发热加柴胡　有汗加牡蛎虚寒加附子　寒甚加干姜皆依本方等分　骨蒸发热饮食自若者用十补汤加柴胡一两　气弱加人参　小便不利加茯苓　脉澁加川芎　恶风加官桂　脉澁加当归　腹痛加白芍　胃热湿盛加白术<br />
　　草豆散　治丈夫伤血妇人血崩渍入大肠出血草豆　梹榔【各炒紫色】莺粟殻【烧灰】<br />
　　等分为末每服二钱米饮下<br />
　　济生剪红丸　治脏腑虚寒下血不止面色痿黄日乆羸痩<br />
　　侧栢叶【炒黄】鹿茸【火去毛酥炙】附子【炮去皮脐】川续断【酒浸】黄茋阿胶【蛤粉炒】白矾【枯五钱】当归【酒浸各一两】<br />
　　为末醋煮米糊为丸如桐子大每服七十丸空心米饮下<br />
　　罗太无结阴丹　寒湿下血者为结隂治肠风下血脏毒下血诸大血疾<br />
　　枳壳【麸炒】葳灵仙　黄茋　橘红　椿根白皮　何首鸟　荆芥穂【各五钱】<br />
　　为末酒糊丸桐子大每服七十丸陈皮饮入醋少许煎过少冷送下<br />
　　血热之剂<br />
　　黄连汤　治大便后下血腹中不疼谓之湿毒下血黄连　当归【各五钱】甘草【炙钱五分】<br />
　　水煎食前服<br />
　　聚金丸　治肠胃积热或酒毒大便下血腹中热痛烦渴脉数<br />
　　黄连【四两四制生一两酒炒一两灰火煨一两姜汁炒一两】黄芩【一两】防风【一两】右为末糊丸桐子大每服五十丸米泔浸枳壳水下<br />
　　保命集芍药黄连汤　治大便后下血腹中痛谓之热毒下血<br />
　　芍药　黄连　当归【各五钱】淡桂【五分】甘草【炙二钱】大黄右每服一两水煎服　如痛甚者加木香防榔末各一钱调下<br />
　　拔萃凉血地黄汤　如饮食不节起居不时阴受之阴受之则入五脏入五脏则填满闭塞下为飱泄乆为肠澼水谷与血另作一派唧出也时令值夏湿热太盛正当客气胜而主气弱也故肠澼之证甚此汤主之<br />
　　熟地　当归　青皮　槐花【炒各五分】知母【炒】黄栢【炒各一钱】水煎服　如脐下闷小便澁或大便后重调木香防榔末各五分稍热空心服如里急后重又不去者宜下之如有变随症加减治之<br />
　　一方<br />
　　槐花　荆芥穂【各等分】<br />
　　为末酒调下一钱半空心仍食猪血妙<br />
　　连蒲散<br />
　　黄连　蒲黄【炒各一钱二分】黄芩　当归　生地黄　枳壳【麸皮炒】槐角　芍药　川芎【各一钱】甘草【五分】　如酒毒加青皮干葛去枳壳　湿毒加苍术白术<br />
　　水二钟煎一钟食前服<br />
　　槐角丸　治五种肠风下血痔漏脱肛<br />
　　槐角【三两】地榆　黄芩　当归　防风　枳壳【麸炒各二两】右为末酒糊丸桐子大毎服七十丸空心米饮下<br />
　　大脏丸　治肠风下血及痔疾神效<br />
　　黄连【半觔去芦为末入肥大肠脏头一段内前后用线防定蒸烂为度】<br />
　　捣为丸桐子大每服百丸空心米饮下<br />
　　秘方栢叶散　治便血甚効<br />
　　扁栢叶【晒干为末】糯米【炒黄为末等分】<br />
　　每服五钱空心白汤调下如未止再加炒黒木耳末一钱<br />
　　又方　治脏毒不止<br />
　　当归　枳殻　侧栢叶　槐角　百草霜　芍药【各一两】<br />
　　右共一处炒令烟微起为度研末每服二钱空心温酒调下日午米汤下甚妙<br />
　　又方　治积血便血<br />
　　苍术　陈皮【各二钱五分】黄栢　黄芩【各七钱五分】连翘【五分】右为末以生地黄膏六两为丸桐子大空心及食前白汤下七八十丸<br />
　　丹溪方　治脉缓大口渴便血及妇人月水紫色劳挟湿热<br />
　　白术【五钱】地黄　黄栢【炒】白芍药【各三钱】地榆　香附【各二钱】黄芩【一钱】<br />
　　为末钲饼为丸<br />
　　又方　治便血久久伤血并麻风症癣疮见面者板【二两】升麻　香附【各五钱】白芍【两半】侧栢叶【一两】椿根皮【七钱五分】<br />

                    <br>
                        　　为末粥丸桐子大以四物汤加白术黄连甘草陈皮煎汤下<br />
　　槐花散　治肠风脏毒<br />
　　槐花【炒】侧栢叶【焙】荆芥　枳壳【炒等分俱为末】<br />
　　每服二钱米饮下空心食前服<br />
　　又方　治下血<br />
　　槐花【炒】枳壳【炒】地榆【蜜炒各三钱】<br />
　　水煎露一宿顿温空心服<br />
　　栢黄丸　治肠风脏毒下血鲜红<br />
　　生地黄　黄栢【炒各一觔】<br />
　　为末炼蜜丸桐子大每空心食前米饮下八九十丸<br />
　　枳壳散　治诸便血<br />
　　枳壳【麸炒黄色十两】甘草【炙三钱】<br />
　　为末每服一钱空心米饮调下酒煮黄连丸<br />
　　酒煮黄连丸<br />
　　黄连【去芦十二两】好酒五升【煮黄连以酒干为度焙干】<br />
　　为末面糊丸桐子大每服三十丸空心服<br />
　　加减四物汤　治肠风下血<br />
　　侧栢叶　生地　川归　川芎【各八两】枳壳　槐花【炒】荆芥　甘草【炙各四分】地榆　条芩【各六分】防风【六分】<br />
　　加乌梅一个姜三片水煎服<br />
　　参栢丸　治肠风下血<br />
<子部,医家类,赤水元珠,卷九><br />
　　苦参　黄栢【等分】<br />
　　为末酒打米糊丸空心酒吞百丸<br />
　　补虚之剂<br />
　　竹茹汤　治妇人汗血吐血尿血下血<br />
　　竹茹　熟地【各二两】人参　白芍　桔梗　川芎　当归　甘草【炙】桂心【各一两】<br />
　　每服一两水煎食逺服<br />
　　参苓白术散　治脾气虚不能约束其血或为寒凉药伤以致饮食少进面色痿黄<br />
　　补中益气汤加阿胶蒲黄　治清气下陷中气不足下血不止<br />
　　十全大补汤　理中汤　胃风汤<br />
　　杂方<br />
　　固荣散　治吐血便血<br />
　　白芷【五钱】蒲黄【炒】地榆【各一两】甘草【一钱五分】<br />
　　右为末每服二钱温酒调服气壮者加石膏一两<br />
　　一方　治粪后下血不止<br />
　　艾叶汁　生姜汁　各三合和服<br />
　　一方　治中毒下血<br />
　　刺猬皮【炒成珠】<br />
　　为末每服二钱水调下日三服<br />
　　乌梅丸　治便血下血<br />
　　乌梅【三两烧存性】<br />
　　为末醋糊丸桐子大空心米饮下七十丸<br />
　　一方　治便血<br />
　　白芷　五棓子<br />
　　为末粥丸桐子大每服五十丸米汤下<br />
　　灵苑方　治肠风下血乆不止<br />
　　茄蒂【煅存性为末】每服三钱食前米饮下【丹溪云茄蒂烧存性山栀炒等分为末丸之米饮吞下百丸效】<br />
　　本事方　治肠风<br />
　　丝【烧存性】空心酒调下二钱<br />
　　五槐丸　治脏毒<br />
　　五棓子　槐花【陈者】百药煎【好者各等分】<br />
　　为末酒糊丸桐子大每服廿丸空心米饮下日三服<br />
　　又方　治肠风脏毒酒痢下血<br />
　　黄连　生姜　二味煎汤下二气丸次服五槐丸<br />
　　又方<br />
　　金星草【五两味苦寒大解丹石毒】陈干姜<br />
　　右为末空心新汲水调下一钱<br />
　　蒜连丸　治脏毒<br />
　　黄连为末以大蒜煨熟去衣研和丸桐子大每服五十丸陈米饮下【蒜能清血】<br />
　　东垣乌梅丸　治肠风下血<br />
　　真僵蚕　乌梅肉【各一两焙干】<br />
　　为末糊丸鸡头子大每服百丸白汤吞下日三服<br />
　　一方　治肠风下血<br />
　　马鞭草捣自然汁服良<br />
　　一方　治肠风下血及血崩【丹溪云亦治汚血】<br />
　　五灵脂【炒去火为末】每服二钱<br />
　　二麯散　治酒积下血不止粪后见诸药不效者神麯【两半】白酒药【二丸】<br />
　　俱为末清水调成饼子慢火上炙黄为末毎服二钱白汤下亦治泄泻神效<br />
　　丹溪方　治肠澼<br />
　　陈年棕榈烧存性百药煎为丸服<br />
　　又方　治脏毒便血<br />
　　生藕节切片清晨蘸平胃散嚼下<br />
　　治肠痔大便常血<br />
　　葱白【三五觔煎汤】盆中坐浸之瘥<br />
　　又灸法　平直量骨脊与脐中处椎上灸七壮或年深者更于椎骨两傍各一寸灸七壮除根<br />
　　治肠风下血<br />
　　椿根皮【好酒浓煎服即愈】<br />
　　治下血不止<br />
　　木贼【二两作二帖水煎空心服如人行五里再服】<br />
　　九窍出血【耳目口鼻大小便皆出血者是也】<br />
　　黄金散　治九窍出血<br />
　　牛黄　郁金【等分为末】<br />
　　血余散　治血淋兼治内崩吐血舌血小便出血乱髪【皂角水洗浄晒干烧灰为末】每服二钱以茅草根车前草煎汤下【本草谓髪灰消瘀血通闗格利水道破症瘕血衂有人生血瘤大如栗常被衣擦破则血出不止血余灰敷之愈一人刀伤血流不止用胎髪灰敷之立愈】<br />
　　孙真人治九窍出血用黄荆叶捣汁酒和服之<br />
　　丹溪治九窍出血以大蓟一握捣汁以酒和服之如无生者以干者为末冷水调下三钱<br />
　　一方　龙骨末酒煎通口服<br />
　　中蛊下血<br />
　　纲目云唾水沈者心腹绞痛下血如烂肉者为蛊千金方　治中蛊下血如鸡肝出其余四脏俱坏惟心未毁或鼻破待死取马蔺根末水服方寸匕随吐即出极神此苗葛蔓绿紫生子似橘<br />
　　梅师方　治卒中蛊毒下血如鸡肝昼夜不絶脏腑败坏待死用白蘘荷叶密置病人卧席下勿令病人知觉自呼蛊主姓名<br />
　　百一选方　治中蛊毒或吐血下血如烂肝者取蚯蚓十四条以苦酒三升渍之蚓死但服其汁已将死者皆可治<br />
　　千金翼　治蛊毒下血猬毛烧末服方寸匕当吐蛊毒肘后方　治中蛊吐血下血皆如烂肝者<br />
　　苦瓠一枚水二升煮取一升服之吐即愈<br />
　　又方　用苦酒一升煮苦瓠令消服之神效<br />
　　金疮出血<br />
　　军中方　治金疮出血不止<br />
　　半夏生用为末掺之扎立止<br />
　　又方　风化石灰五月端阳日取苎叶捣汁拌匀做成大饼子阴干每用研极细末罨上立止<br />
　　桃花散　治金疮出血及杖疮<br />
　　风化石灰【一觔】将军末子【四两】先将灰炒渐投将军末子看灰如桃花色即止每用少许敷之血立止杖疮以调做膏药贴之<br />
　　一方　胎髪傅之立止　三七末罨上立止　血竭末末之立止<br />
　　一子堕车血滞于中<br />
　　大黄　川归【各等分】每服一两水煎服或五钱<br />
　　血郁汤<br />
　　桃仁　香附　抚芎　红花　青黛【等分】<br />
　　右糊丸桐子大每服白汤下四五十丸<br />
<br />
<br />
　　赤水元珠卷九<br />
<子部,医家类,赤水元珠><br />
　　钦定四库全书<br />
　　赤水元珠卷十<br />
　　明　孙一奎　撰<br />
　　虚怯虚损劳瘵门<br />
　　緫论<br />
　　生生子曰虚是气血不足怯是不能任劳损是五脏亏损由虚而至怯至损皆自渐而深治之须极体认不可轻易投剂少有差悮则轻者反重重者死矣古患虚怯者虽是不治之症尚或延过二三年今之患虚怯者周歳半载之间卒不可救深可悯也求其死速之由有三大愆不容不急讲也病家欲求速效不乆任师屡更屡试殊不知虚者精气夺也须多服补药非假以歳月不见功病者厌其效迟更师调理故屡换而屡试之后师窥前方之不效疑非其症又更方治讵思其药力之未逮也由是脾胃转伤遂至不救犹恨天下无良师也此其一愆也乃愆之小者也自丹溪倡阳有余隂不足及相火易动之论而明医杂著和之统防大防又和之故今之人才见虚弱发热一委之隂虚火动开塲便用滋隂降火不分阳虚隂虚脾胃勇怯一槩用黄栢知母生熟地黄天麦门冬牛膝天花粉五味子童便之类胃强而隂血不足者间或无虞胃弱气虚而无实热者服此纯隂苦寒之剂其火愈炽甚至恶心胷满咳痰沫泄防声哑而毙哀哉叩其师则曰书以隂虚火动着其症吾以滋隂降火应其病病之不起天也虽屡试屡死而师家病家终莫能醒其药之悮而一归之天吁天何寃也丹溪阳有余隂不足之论盖为当时局方温补之药害人故着此以救一时之弊至于按病投剂隂虚则补隂阳虚则补阳曷尝固执又曷尝隄防流害一至于此据经云火鬱则发之又曰轻者可降重则从其性而升之盖火之性上炎以轻之剂鼔之则易散也若不察而一以降火为言将逆其性而使之愈炽矣故曰甘温去大热是也按东垣书只有升阳散火汤火鬱汤二方并无滋隂降火之法岂贤如东垣者尚昧此滋隂降火之法欤縁脾胃喜温而恶寒形寒饮冷则伤肺体既虚弱肤腠不宻易致风邪由此咳潮热故以轻之剂投之其热顿释热退即以补剂收其功时师暗于此理动借开口则曰丹溪诸公云云人身之虚皆隂虚也故任前药而不疑不思滋隂降火之药皆敛肺助湿滞痰损脾者风邪火热皆莫能散愈投愈咳愈进愈热也此弊吴浙间尤罹其毒葢王节斋吴茭山何大英皆浙产益易见信故耳此其二愆也乃愆之大者也膏粱之家厚味相竞内多积聚丹溪曰蒸蒸发热积病最多嗜欲者中心实怯故每迎师用药喜补而惮攻抑不知积之不去热之不去也多补则重闭其气是资其邪而益其病也初起未乆胃气尚强急当推之而后议补则无反顾之忧若失机防迁延日远莫能为计欲补则无成功欲攻则胃气已壊畏首畏尾待死而已此其三愆也乃愆之中者也予壮歳患此百师莫能瘳幸遇至人指示轩岐要领病之禁忌恬澹内观三年乃起是以深悟此三大愆不敢自秘谨将缜宻授受治法吐露篇末以惠苍生不识同志者寜少易其故辙否耶<br />
　　凡治虚损之症当从难经治法损其肺者益其气损其心者调其营卫损其脾者调其饮食适其寒温损其肝者缓其中损其肾者益其精此治损之法也今人乐看方书不究竟经义一遇虚热之症动辄便是滋隂降火顾生平所蕴不过是明医杂著诸症辨疑活人指掌等小书识见浅近易于观览元宋已前诸大家之防有至老未尝触目者间有涉猎丹溪则又仅能用其粗而畧其精丹溪治隂虚之法固未尝纯弃人参莭斋则畏之如虎汪石山病用参蓍论及营卫论云丹溪言阳有余而隂不足者乃对待之言是大槩之论隂虚乃营中之隂气虚非特言肾隂也此言发前人之所未发深有功于丹溪者近代诸公所云隂虚非精则血故用剂惟养血滋隂也予既详之于前复申之于后诚重人命而惩其偏亦欲同志者有所警悟也<br />
　　治虚损之症再要识得利害丹溪云脉数而无力者难治大肉脱甚者难治肺胀鬱遏不得眠者难治形瘦脉大胷中多气者死防而加汗者死热不为汗衰者死不为泄减者死而下泄上喘者死股肉全消者死左不得眠者肝胀右不得眠者肺胀又而防疼声哑粪门瘘疮者死皆不治之症<br />
　　脉诀举要曰骨蒸劳热脉数而虚热而濇小必殒其躯加汗加咳非药可除<br />
　　治虚损之症吃处工夫只在保护脾胃为上如和觧攻里二法义之所当用者虽老弱久病亦所不避乃拨乱反正之意惟要用舍得冝有先攻而后补者有先补而后攻者有攻补并行者当攻则攻当补则补如丹溪治一人乆吐红发热消瘦众以为瘵脉数日轻夜重行倒仓法而愈次年生子滑伯仁治宋无逸病疟瘠损饘粥难下咽者六十余日殆甚脉数闗上尤疾乆体瘠而神完是积热居脾且滞于饮食法当下众疑而难之药再进而疾去其半继以甘露饮白虎汤而安观此乃当攻则攻也纵久病瘦弱法有所不避也丹溪治一人咳恶寒胷痞口干心微疼脉浮而数左大于右盖表盛里虚问其素嗜酒肉有积后因行房涉寒冐雨忍饥继以饱食先以人参四钱麻黄连根莭一钱半与二三帖止寒除改用厚朴青皮陈皮蒌半夏为丸参汤下二十服而痞除汪石山治一人年弱冠房劳后忽洒洒恶寒自汗发热头背胃脘皆痛唇赤舌强呕吐眼胞青色午后谵语发热小便长初日脉皆细弱而数次日脉浮而数医以手按脐下痛议欲下之石山曰此疫也疫兼两感内伤重外感轻耳脐下痛者肾水亏若用利药是杀之也古人云疫有补有降有散兹冝合补降二法以清暑益气汤除苍术泽防加地黄而安此当补则补也夫业医者胆欲大而心欲小毅然独防于病所当防则须防之幸无曰虚弱者何敢弄险经曰有故无损亦无损也设务姑息而一惟调补是务此犹南宋和议之説岂知邪正不两立王业不偏安然不伐贼王业亦亡坐而待亡孰若伐之古人以医譬国岂徒语哉<br />
　　抱拙子曰内经云今人未及半百而衰以酒为浆以妄为常醉以入房欲竭其精耗散其真则人之根源从此而虚损矣五脏六腑如何不弱五劳六极七伤如何不至劳伤既至则隂阳亏寒热作饮食减脉道乖故虚劳之脉有浮而大者微而弱者而数者夫脉浮而大者血气未衰病势未羸大肉未消饮食未减虽有寒热诸邪犹可以治若脉微弱者血气已衰病势已羸饮食减骨肉枯寒热蒸呕泄作于此则滋补两难何易下手单犹可若带双则为贼邪侵脾尤为难治加数则正气已竭病必殆矣善治者当病势未深之时调养脾胃安镇心神滋补肾水俾心肾气交脾胃充实饮食日进血气自生病无不差又如经曰精不足者补之以味味隂也补精以隂求其本也然味乃谷粟菜菓出于天赋自然冲和之味故有益人补隂之功非醯酱烹餁偏厚之味出于人为者也又经曰形不足者温之以气温养也温存以养使气自充气充则形完矣今医失补之道轻则鹿茸雄桂重则起石丹砂加之灼艾补燥其水夫五行之气水特其一耳一水不胜五火况又加以热剂则水愈涸而火转盛久而咳痰咳血潮热烦渇喜冷犹且喜补不已如此死者医杀之耳夫凉剂能养水清火热剂能燥水助火劳为热证明矣还可用补乎然五脏气血虚损补剂虽不可无用之亦必有道必先治其诸虫痰饮宿癖一一除尽方可以服补剂不尔必不得力其体虚者最易感风邪尤当先行和解微利微下从其缓而治之次则随证调之若邪气未除便行温补邪气得补遂入经络致死不治如此死者何啻千万惟无虫痰积癖之人其脉举按无力而弱者方可补之然五脏虽皆有劳心肾为多心主血肾主精精竭血燥心肾虚矣肾气虚则水走于下心气欠则火炎于上火炎上则为痰为为烦热为口干为咯血为上气为呕逆为盗汗为耳鸣目为睡中惊悸水走下则为腰痛为脚弱为泄防为赤白浊为遗精梦泄为小便滑数为皮毛焦枯皆虚劳变证生于心肾者也故补法当以调心补肾为先惟冝温养以缓取效不冝用峻烈之剂经又曰脾者孤脏以灌四旁又曰五脏皆禀气于胃脾胃徤顺运纳五谷虽有虚劳复之亦速脾胃苟虚若不先补益而便用补本脏之药则脾不能纳化滞而不行用力多而成功少也故治虚劳者须先徤顺脾胃然后徐用本脏补药无不成功否则不效疑其为悮更法治之以此悮人者可胜计哉然病人亦须爱惜身命坚心定志絶房室息妄想戒恼怒节饮食以自培其根否则虽服良药无益也<br />

                    <br>
                        　　抱拙子曰按劳瘵之证曰骨蒸殗殢伏连尸疰劳疰虫疰毒疰热疰冷疰食疰鬼疰若骨髓热者为骨蒸半卧半起者为殗殢五脏内传为伏连诸疰者即今之传尸也盖疰者注也自上注下与前人相似故曰疰其变多种大槩令人寒热沉沉黙黙不的知其所苦而无处不患若寒热自汗面白目干口苦神昏善恐不能独卧传在肝也若寒热面黒鼻燥善忘大便秘澁口舌生疮传在心也若寒热面青唇黄舌本强硬言语不出饮食无味羸瘦吐涎传在脾也若寒热面赤鼻白干燥毛折咯嗽喘急吐涎脓血传在肺也若寒热面黄耳焦脚胻痠痛小便白浊遗沥腹痛传在肾也此皆传尸劳瘵之所苦者然世人闻其名则神惊而志恐一抱其病谓之必死无生往往淹延竟至不救伤哉此病四方之民皆有之然东南之民患者接踵有传染而殒絶子孙者西北之民百无一二是何故耶盖西北之地土厚水深居民食麪啖肉不嗜汤饮居禀实臓腑固东南之地土薄水浅居民食米啖鱼多嗜汤饮居禀弱臓腑滑所禀既殊血气亦异方土之所致也凡人一身之间三尸九虫均有之矣人呼则呼人吸则吸北人肌肉厚肤腠宻有以滋养隠而不动南人肌肉薄肤腠踈无以滋养动而不隠不隠则害人始而呼吸血气血气既少呼吸真气真气已衰其虫亦困将随人殒独肺虫一种则禀杀厉之气已成灵物人将气絶飞遁而出变化不测一着虚衰之人则至于死所以谓之传尸痨瘵古方虽有狸骨獭肝天灵盖等药未尝见效惟在辨证分明气血未惫精神未散脉不数之时早用崔氏灸四花穴法及药证相对必有所济若妄意不察凡遇寒热咳嗽便以鳖甲黄蓍为补虚羸之主宰殊不知因风得补非劳成劳或以柴胡黄芩为解劳热之先锋殊不知因虚得寒不损成损或以地黄当归为滋血之良方殊不知此药性滞大能损脾或以人参白术为补气之佳品殊不知此药力善补偏用无功大要须知传尸之证乃异常怪病必患者能异常调摄毉者能至诚合神或药之或艾之则有不测之神以助之而此病可瘳矣若患者如常而调摄毉者如常而疗理虽药之艾之神亦不知助病必不可差矣如以为难治之病而即弃之非仁术也其可乎哉<br />
　　近世童男室女多患劳怯或失血咳嗽或恶寒潮热脉而数此等之证皆劳心失血之所致乃治者虚则参蓍桂附反补其阳而愈耗其隂嗽则枳殻杏仁桑白皮不顾其肾虚而反防其肺是损其至高之气也隂血既亏气盛似火乃内虚无邪之热俗用芩连栀子岂不损其胃哉隂虚潮热与有邪之热不同俗用柴胡薄荷于卫寜无伤乎脾隂既亏痰盛似火半夏陈皮南星胜湿之剂能治耶隂火旺则其人不食又岂香砂麦芽消导之剂可治耶至于思虑内伤经络失血停胷亦非侧栢棕灰之可止也世俗皆治其标而未治其本安望其能效耶今详抑火有三法有防有降有滋隂芩连栀子防火之药防其有余黄栢知母降火之药补其不足天麦门冬生熟地黄当归助隂生血滋隂之药川芎芍药推陈致新行血之药非甘草白术难以约脾非陈皮青皮无以导气以逺志酸枣仁可收其心以柴胡白芍药可伐其木用括蒌贝母而消此痰用阿胶五味而痊此嗽石莲芡实治梦遗秦芁养血退其热茜根藕汁止其血此数味滋隂降火之圣药其间果是气虚血少当入参茋气分不虚决不可入惟寒湿痰气禁用此方余者但能知加减决得其冝又能静心节养无不大效<br />
　　生生子曰石山医案行世六十余年矣内辩王汝言忌用参茋论极其确切而时师尚胶滋隂降火之偏甘弃参茋寜守滋隂降火之説纵至脾胃泄防痞胀浮肿痰喘气逆恶心声哑虽死无恨予目击如斯而死者何下数十百人故不得不掲石山之书痛言而极论之石山此辨亦丹溪发挥救时之意岂得已哉石山之书既行而人尚循习如故何也予意时师或未见石山书也或者曰子言实匡时之语也苐未免有多言之病予曰吾亦深知多言之足病也且子之不疾固而独病予之多言亦过矣见孺子之入井孰不欲以手引之况接踵而入井乎接踵而入井安得尽以手而引之予将图以塞其井也多言恶足病辨明医杂著忌用参蓍论【出石山医案】<br />
　　按汝言王公撰次明医杂著其中有曰若酒色过度伤损肺肾真隂咳吐痰衂血咳血等症此皆隂血虚而阳火旺也冝甘苦寒之药生血降火若过服参蓍等甘温之药则死不可治盖甘温助气气属阳阳旺则隂愈消故也又云咳嗽见血多是肺受热邪气得热而变为火火盛而隂血不寜从火上升治冝滋隂降火忌用人参等补气之药又撰次本草集要云人参入手太隂而能补火故肺受火邪咳嗽及隂虚火动劳嗽吐血者忌用之误用多致不救予常考其所序固皆本之丹溪然丹溪予无间然矣而王氏未免有可议者丹溪曰治病必分血气气病补血虽不中病亦无害也血病补气则血愈虚散矣此所以来王氏阳旺则隂愈消之説也丹溪又曰补气用人参然苍黒人多服之恐反助火邪而烁真隂此所以又来王氏咳嗽见血多是火盛隂虚忌用人参补气之论而集要复有人参补火肺受火邪劳嗽吐血等症忌用人参之戒也夫王氏之书虽出丹溪但过于矫揉而又失之于偏也不曰误服参蓍多致不救则曰多服参蓍死不可治言之不足又复申之惟恐人以咳嗽失血为气虚不作隂虚主治也篇末虽亦有气虚欬血之言又恐人因此言复以咳嗽失血为气虚故即继之曰但此症不多尔是以愈来后人之惑使凡遇欬血虽属气虚终以前言为主而参蓍竟莫敢用也殊不知丹溪立法立言活泼泼地何尝滞于一隅于此故曰血病忌用参蓍于他章则又曰虚火可补参术生甘草之类又曰火急甚者兼防兼缓参术亦可是丹溪治火亦未尝废人参而不用王氏何独但知人参补火而不知人参能防火邪丹溪又曰隂虚喘嗽或吐红者四物加人参黄栢知母五味子麦门冬又曰好色之人元气虚欬嗽不愈琼玉膏肺虚甚者人参膏凡此皆酒色过伤肺肾欬嗽吐血症也丹溪亦每用人参治之而无疑王氏何独畏人参如虎邪叮咛告戒笔不絶书冝乎后人印定耳目确守不移一遇欬血症不问人之勇怯症之所兼动以王氏借口更执其书以证致使良工为之掣肘病虽冝用亦不敢用惟求免夫病家之怨尤耳病者亦甘心忍受苦寒之药纵至上吐下防去死不逺亦莫知其为药所害兴言及此良可悲哉兹取丹溪尝治騐者以证之一人咳嗽恶寒胷痞口干心防痛脉浮而数左大于右盖表盛里虚闻其素嗜酒肉有积后因行房涉寒冐雨忍饥继以饱食先以人参四钱麻黄连根节钱半与二三帖止寒除改用厚朴青皮陈皮蒌半夏为丸参汤送下二十服而痞除夫既咳嗜酒不可谓肺无火也复因行房感冐不可谓隂不虚也初服人参四钱再用参汤送药不可谓不多服也何如不死又一人患干咳声哑用人参橘红各钱半半夏麯一钱白术二钱知母蒌桔梗地骨皮各五分夏加黄芩五分入姜仍与四物加炒栢童便竹沥姜汁二药昼夜相间服两月声出而愈夫患干咳声哑不可谓肺无火邪也不可谓隂不受伤也服人参两月不可谓不多也又何如不死又一壮年因劳倦不得睡欬痰如脓声不出时春寒医与小青龙汤防中有血丝腥气逆上渐有血线自口右边出昼夜十余次脉大散弱左大为甚此劳倦感寒强以辛甘燥热之剂动其血不治恐成肺痿遂以参蓍归术芍药陈皮生甘草带节麻黄煎入藕汁服二日止去麻黄与四日血除但脉散未收食少倦甚前药除藕汁加黄芩砂仁半夏半月而愈夫欬嗽如脓声不出者不可谓肺不热也又以甘辛燥热动其血不可谓血不病也服参蓍亦不可谓不多也又复何如而不死凡此诸病以王氏言之未免皆作酒色伤隂而用滋隂防火之药然而丹溪率以参蓍等剂治之而愈并不见其助火増病者盖病有所当用不得不用也虽劳嗽吐红亦有所不避焉耳古今治痨莫过于葛可久其保真汤独参汤何尝废人参而不用但详其所挟之症何如耳岂可谓其甘温助火一切弃而不用哉肺受火邪忌用人参其源又出于海藏本草汤液之所云而丹溪实绎其义不期流弊至于此又尝因是而推广之丹溪曰苍黒之人多服参蓍恐助火邪而烁真隂肥白之人多服好此固然矣考其尝治一人形瘦色黒素多酒不困年半百有别舘一日大寒发战言渇不饮脉大而弱又右关稍实畧数重则濇以王氏观之以形色论之正合滋隂防火之法而丹溪谓此酒热内鬱不得外泄由表热而虚也用黄芪二两干葛一两煎饮之大汗而愈既不以苍黒忌用参茋为拘亦不以酒色伤隂忌服参茋为禁是知丹溪立言以示人者法之常施治而不以法为拘者善应变也王氏但知其立法之常而未察其治不以法为拘之变故于参茋等剂每每畏首畏尾若不敢投盖亦未之考也杂著所制诸方虽未尽废参茋察其用处必须脉细防而迟者方始用也然而东垣丹溪之用参茋亦不専在于此东垣曰血虚脉大症象白虎误服白虎汤者必死乃用黄茋六钱当归一钱名曰当归补血汤以治之是血虚脉大东垣亦尝用黄茋矣丹溪曰一人滞下一夕昏仆目上视溲注汗泄脉大无伦此隂虚阳暴絶也盖得之病后酒色灸气海服人参数觔而愈是隂虚脉大丹溪亦尝用人参矣岂必脉之细防迟者而后用哉考之本草仲景治亡血脉虚以人参补之取其隂生于阳甘能生血故血虚气弱仲景以人参补之是知人参不惟补气亦能补血况药之为用又无定体以补血佐之则补血以补气佐之则补气是以黄茋虽専补气以当归引之亦从而补血矣是以东垣用黄茋六钱只以当归一钱佐之则名曰补血汤可见黄茋功力虽大分两虽多为当归所引不得不从之补血矣矧人参功兼补血者耶人参性味不过甘温非辛热比也稍以寒凉佐之必不至助火如此之甚积温成热若中病则已亦无是也夫芎归味辛甘温或用治劳热血虚之病并无所疑然辛主耗散本非血虚所冝彼人参甘温而味不辛比之芎归孰轻而孰重哉抑劳嗽吐血隂虚之病亦有始终不用人参莫克全其生者何也或肉食不节则古人所谓厚味厝热也或房劳不逺则古人所谓纵欲伤生也二者不谨而独致畏于人参是谓不能三年之防而缌小功之察何其谬邪噫医之用药固所当审不可轻视人之死生如咳嗽失血等症若果脾胃强徤饮食无阻则当从王氏所论与之滋隂防火固无不可设或上兼呕逆中妨饮食下生泄防汗自泄而洗洗恶寒四肢倦而兀兀多睡则又当从隂虚阳虚权其轻重而兼治之可也苟不知此而専主乎王氏未免陷于一偏而有无穷之患矣故予不得不极论之莫辞乎僣逾之罪焉<br />
　　虚损治法<br />
　　脉虚者以牛膝红花川芎补之　骨虚者苁蓉阳虎骨补之　筋虚木杜仲破故纸龟板补之　肉虚山药大枣甘草　皮毛虚者括蒌桂枝黄茋　气虚人参黄茋附子　血虚当归地黄芍药　津虚天花粉参升麻麦冬　髓虚五味子地黄当归补之<br />
　　秦越人曰损其肺者益其气四君子加黄茋麦冬五味子山药之类　损其心者益其营卫八珎汤加枸杞子酸枣仁石斛栢子仁　损其脾者调其饮食适其寒温二陈汤或加白术益智白芍砂仁人参　损其肝者缓其中四物汤倍加白芍甘草枸杞子山茱茰损其肾者熟地黄牛膝人参五味子兎丝子苁蓉<br />
　　之类此补五脏虚损之大槩也<br />
　　凡心虚者恍惚忧烦少顔色或惊悸多汗冝人参养营汤归神丹养心丸之类　虚而热烦而渇者十全大补汤　心悬如大饥之状者平补镇心丹主之<br />
　　肺虚者呼吸少气閧然喘乏欬嗽嗌干冝以紫苑散调其气　若短气少气不足以息者四君子汤气促气短上焦虚而热者加生脉散虚而寒者十全大补汤表虚不任风寒者黄茋建中汤皮肤灼热不耐风寒补中益气汤　皮肤干燥日渐黒瘦麦门冬饮子咽防干者亦同津液不到咽者四君子加五味子桔梗<br />
　　脾虚者面黄肌瘦吐利清冷腹胀肠鸣四肢无力饮食少进冝益黄散或参苓白术散加木香藿香附子食后便卧精神短少补中益气汤加砂仁　手足痠软行步欹侧四君子汤黄茋汤　手足颤振筋惕肉似风以十全大补汤　手足痠软不耐劳役一有动作多汗困热十全大补汤　脏腑不调中气不运病久不能食理中丸少加附子<br />
　　肝虚者目筋挛面青恐惧如人将捕之状冝六味地黄丸加牛膝肉桂人参川归木主之　眼昏少精神无比山药丸目中溜火视物昏花寝汗憎风行步不正卧而多惊补益肾肝丸　视物不明筋弱隂痿隂下湿痒八味地黄丸<br />
　　肾虚者背脊腰膝厥逆而痛耳鸣精滑小便频数冝八味地黄丸去附子加鹿茸五味子山药以生其精若腰背肩脾头痛不任房事十全大补汤腰胯腿膝无力牛膝丸脚膝痠软下元虚冷八味地黄丸脚弱胫痠无比山药丸肾冷精虚阳事不举还少丹离珠丹金鎻正元丹三才封体丹选用夣遗白浊巴防丸小便如泔寒精自出小兎丝子丸小便频而遗十全大补汤加益智<br />
　　东垣谓补肾不若补脾縁脾处于中焦上交于心下交于肾道家交媾心肾以脾为黄婆正是此意<br />
　　何栢斋曰丹溪论虚损之症归之隂虚其言亦有所取盖以精血为隂也但所制补隂丸専用寒凉则偏矣夫五谷化为精血非火不能虚损之微者真火尚存服寒凉犹可虚损之甚者真火已亏药用寒凉岂能使之化为精血以补其虚乎或问士大夫率喜服补隂丸何也曰虚损之症皆下寒上热所谓火水不交者也其重感于寒者则下焦作痛不感寒者则不痛至于上焦燥热则一也上焦方苦烦热初得寒凉则暂快遂以为药之功故喜服之久而下注则下元愈寒火热为寒迫而上行使上焦复热愈甚展转反覆遂致沉痼而不可救盖暗受其害而不觉也然则治之柰何曰补以寒凉佐以温热补三佐二空心凉服所谓热因寒用者也久则精生热退而病愈矣虽然虚损之疾起于过用必慎房劳简思虑节饮食庶服药有功毋独恃药饵也<br />
　　生生子曰心者万化万物万象之主内经灵兰秘典曰心者君主之官神明出焉主明则下安主不明则十二官危是故五脏系皆通于心心通五脏系也五藏一有不平心即应之补心之方前哲固不少矣然未能贯通乎五脏也惟赵敬斋有补心丸一方极其缜宻可以为法特附于此以为凖标<br />
　　补心丸<br />
　　麦冬【二两半】逺志【甘草汤煮】石菖蒲　香附子【童便浸二两】天冬括蒌根　白术　贝母　熟地　茯神　地骨皮<br />
　　【各一两半】人参　川归　牛膝　黄蓍【各一两】木通【八钱】右方能安养心神又治心气不足惊恐徤忘俱为细末大枣肉为丸梧桐子大每酒或圆眼汤吞五七十丸此方不但补心兼治五脏无偏胜之可以久服<br />

                    <br>
                        　　论精气夺则虚<br />
　　夺谓精气减少如夺去也出内经通评虚实论<br />
　　人禀冲和之气而生身有三曰元精曰元气曰元神者本身中之真精真气真脉也夫精乃脏腑之真非荣血之比故曰天癸气乃脏腑之大经为静静之主故曰神机脉为天真委和之一气经谓其名有三曰命之本气之神形之道其机运升降皆随气而动因血而荣精气资始相生不失以养一身为人之司命形质之体用也至若精不足则气失资化气不足则血失所荣血不足则气无所附天真散乱则气精神无禀命矣是以相生长养之道精化气气生神而皆禀乎身之腑脏之真也夫气血从乎营卫营卫又宗乎经隧营卫者精气之化为先天清浊之始经隧者胃之水谷之化此经隧不能生营卫营卫不能不散而养经脉经脉不能不顺而资天真为生养容造化形质理之然也凡人之视聴言动壮寿皆此理之常也疾病盲瞆闗格夭折皆此理之失也故有精神气血不足则病真脉散乱则死者皆由平日摄养之过与不及动止之过逾常度也经云出入废则神机化防升降息则气立孤危然房劳甚则精血竭而神无所依气无所附则忽致暴絶也窃尝第究先哲经义济生防防益气之补肺补精之滋肾皆资其化源也盖人精血而常不足加之数夺其真资化失则荣气乃虚虚则卫气不固精亦滑脱肾气竭而隂防不能与胃气上升以接清阳之气故病多头重或痛气弱而食少元气下陷脉即防弱外欲絶而虚洪或见损脉此实元精不足之所致非有外感贼邪之病也论形气不足有余用补防法<br />
　　东垣曰黄帝云形气之逆顺柰何岐伯曰形气不足病气有余是邪胜也急防之形气有余病气不足急补之形气不足病气不足此隂阳俱不足也不可刺之刺之重不足重不足则隂阳俱竭血气皆尽五脏空虚筋骨髓枯老者絶防壮者不复矣形气有余病气有余此谓隂阳俱有余也急防其邪调其虚实故曰有余者防之不足者补之此之谓也<br />
　　夫形气者气谓口鼻中喘息也形谓皮肉筋骨血脉也形胜者为有余消痩者为不足其气者审口鼻中气劳役如故为气有余也若喘息气促气短或不足以息者为不足故曰形气也乃人之身形中气血也当补当防全不在于此只在病势潮作之时病气増加者是邪气胜也急当防之如潮作之时精神困弱言语无力及懒语者是真气不足急当补之若病人形气不足病来潮作之时病气亦不足此乃隂阳俱不足也禁用针冝补之以甘药不可以尽剂不已脐下一寸五分气海穴取之【已上出玉机微义】<br />
　　痨瘵<br />
　　痨瘵之病非止一端其始也未有不由气体虚弱劳伤心肾又有外感风寒暑湿之气或先为疟疾以致咳嗽邪气入里失于调理又不能保养过于房劳伤于饮食而成劳瘵之候其为证也令人肌肉羸瘦皮毛干枯寒热盗汗遗泄白浊或腹中有块或脑后两边有小结核或聚或散或欬吐脓血其传变不可胜言也治冝保和汤保真汤秦芁扶羸汤黄茋鳖甲散清骨散之类选用<br />
　　节斋云男子三十嵗前后色欲过度损伤精血必主隂虚火动之病睡中盗汗午后发热哈哈欬嗽倦怠无力饮食少进甚则痰涎带血咯唾出血或欬血吐血衂血身热脉沉数肌肉消痩此名痨瘵最重难治轻者用药数十服重者期以嵗月然必病人爱命坚心定志絶房室息妄想戒恼怒节饮食以自培其根否则虽服良药无效也此病治之于蚤则易若到肌肉消烁沉困着床尺脉沉取细数则难为矣<br />
　　丹溪云此隂虚之极痰与血病亦或有虫者其传尸一证不可云无传尸一证最为恶疾世有阖门尽死古方虽有天灵盖等散専治此疾其得生者亦千百中之一二耳<br />
　　珠经曰骨蒸之极声嗄咽痛面黧脉躁直视汗出如珠喘乏气促出而无入毛焦唇反此皆不治之症虽有神医亦无如之何矣<br />
　　千金方云夫众疾聚积皆起于虚虚生百病积者五脏之所积聚者六腑之所聚如斯等疾多从旧方不假増损虚而劳其万端冝应随病増减聊复审其冷热记其増损之主耳虚劳而头痛复热加枸杞萎防虚而欲吐加人参虚而不安亦加人参虚而多梦纷纭加龙骨虚而多热加地黄牡蛎地肤子甘草虚而冷加当归芎防干　虚而损加钟棘刺苁蓉巴防天虚而大热加黄芩天门冬虚而多忘加茯神逺志虚而惊悸不安加龙齿沙参紫石英小草若冷则用紫石英小草若客热则用沙参龙齿不冷不热皆用之虚而口干加麦门冬虚而吸吸加胡麻覆盆子栢子仁虚而多气兼防欬加五味子大枣虚而身强腰中不利加磁石杜仲虚而多冷加桂心吴茱茰附子乌头虚而劳小便赤加黄芩虚而客热加地骨皮黄茋虚而冷黄茋虚而痰复有气用生　半夏枳实虚而小肠利加桑螵蛸龙骨鸡肶胵叙増减之一隅处方者冝凖此<br />
　　四君子汤　治真气虚弱及短气脉弱<br />
　　人参　黄茋　白术　茯苓【等分】<br />
　　为粗末每服五钱水一盏煎至七分食逺温服<br />
　　生脉散<br />
　　人参　五味子　麦门冬<br />
　　益气丸　治语言多损气懒语补上益气<br />
　　麦门冬【去心】人参【各三钱】橘红　桔梗　炙甘草【各五钱】五味子【二十一粒】<br />
　　右为极细末水浸饼为丸鸡头子大每服一丸细嚼津唾咽下<br />
　　人参黄茋汤<br />
　　人参【二钱】黄茋　白术　陈皮【去白各一钱】甘草【五分】当归茯苓【各一钱】<br />
　　右防咀水煎空心服<br />
　　四物汤　益营卫滋气血<br />
　　熟地黄【补血如脐下痛非此不能除乃通肾经之药】当归【如血刺痛非此不除】川芎【治风泄肝木也如血虚头疼非此不能除】芍药【和血】<br />
　　右为粗末水煎<br />
　　三才丸<br />
　　天门冬　地黄　人参【等分】<br />
　　为末蜜丸空心服<br />
　　八物汤【偶方四物四君子二方和合也】<br />
　　白术　茯苓　人参　黄茋　当归　芍药　川芎地黄<br />
　　右为散每用五钱水煎食后服<br />
　　虚劳忧思诸不足黄茋建中汤主之<br />
　　黄茋【三两】桂枝【二两】芍药【六两】甘草【炙二两】大枣【十二枚】生姜【二两】胶饴【一升】<br />
　　右水七升煮取三升去渣纳胶饴更上防火消解温服一升日三服　气短胷满者加生姜　腹满者去枣加茯苓【一两半】及疗肺虚损不足补气加半夏【一两】<br />
　　东垣治脉自汗四肢发热或皮毛枯槁发脱落冝黄茋建中汤<br />
　　仲景虚劳里急悸衂腹中痛夣失精四肢酸疼手足烦热咽口干燥小建中汤主之<br />
　　桂枝　甘草【炙各三钱】白芍药【六钱】大枣【二枚】生姜【二钱】阿胶【炒一合】<br />
　　水煎服<br />
　　双和散　补血益气治虚劳少力<br />
　　黄茋　熟地黄　当归　川芎【各一钱】白芍药【钱半】官桂甘草【各七分】<br />
　　右为粗末每服四大钱水一钟半生姜三片枣三枚煎至八分服此是建中四物二方凡伤寒疟疾中暑大疾之后虚劳气乏以此调治皆验不热不冷温而有补<br />
　　十全大补散　治心肺损男子妇人诸虚不足五劳七伤不进饮食久病虚损时发潮热气攻骨脊拘急疼痛夜梦遗精面色痿黄脚膝无力喘嗽中满脾肾气弱五心烦闷并皆治之【方见痿门】<br />
　　八物汤　治心肺虚损皮聚而毛落血脉虚损妇人月水愆期益气和血　方见前<br />
　　金刚丸　治肾损骨痿不能起床益精补肾　方在痿门<br />
　　牛膝丸　治肝肾损骨痿不能起床筋缓不能收持冝益精缓中<br />
　　牛膝【酒浸】荜薢　杜仲【炒】苁蓉【酒浸】兎丝子【酒浸】沙苑蒺藜防风【等分】桂【一分】<br />
　　右末酒煮猪腰子为丸桐子大每服五七十丸空心酒下<br />
　　煨肾丸　治肝肾损及脾食谷不化冝益精缓中消谷及腰痛不起者神效<br />
　　即牛膝丸加葫芦巴补骨脂丸法亦同<br />
　　右隂阳虚损诸方盖谓虚而无热者设也若虚而有热者作虚热治之<br />
　　补肾丸<br />
　　板【酒炙四两】知母【酒浸炒】黄栢【炒焦各三两】干姜【一两】<br />
　　右为末粥丸一方无　有侧栢叶用地黄膏为丸<br />
　　补血丸<br />
　　龟板【酒炙黄】黄栢【炒】知母【炒各三两】生干姜【一两】杜牛膝【二两】为末粥丸<br />
　　固真丸<br />
　　龟板【醋炙二两】虎骨【酥炙一两】苍耳【酒蒸九次三两】生地【姜汁制炒】栢皮【半两】乌药【半两】干姜【三钱】<br />
　　为末姜汁糊丸<br />
　　三才封髓丹　降心火益肾水<br />
　　麦门冬【去心】　熟地　人参【各半两】黄栢【炒三两】炙甘草【七钱半】缩砂仁【一两半】<br />
　　为细末糊丸梧子大每服五十丸用苁蓉半两作片酒浸一宿次日煎三五沸去渣送下空心服<br />
　　八味丸　治肾气虚乏下元伤惫脐下疼痛夜多漩溺脚膝缓弱面色痿黄或黧黒及虚劳不足渇欲饮水腰重疼痛小腹急痛小便不利并冝服之脾恶湿肾恶燥古人制方益肾皆湿润之药也故八味丸仲景谓之肾气丸以熟地黄为主<br />
　　熟地黄【半斤】肉桂　附子【各一两】牡丹皮　泽防　白茯苓【各三两】山茱茰【四两】干山药【四两】<br />
　　右八味为细末炼蜜丸皆君主之药也若不依易老加减服之终不得效若加五味子为肾气丸述类象形之剂也益火之源以消隂翳壮水之主以制阳光此补五脏不足之剂易老迭为賔主是得仲景立方之心拘之以地黄为君则不效也<br />
　　钱氏地黄丸加减法　如阳事多痿不振依今方然夏月减附子【三停精完全减桂附只六味】血虚隂衰熟地黄为君精滑山茱茰为君　小便或多或少或赤或黄或白茯苓为君　小便淋漓泽防为君　心虚肠胃积热心火炽盛心气不足牡丹皮为君　皮肤澁干山药为君　已上言为君者其分两用八两其干地黄只依为臣分两余皆同<br />
　　离珠丹【又名神珠丹】治下焦阳气虚乏脐下冷痛足胻寒杜仲【炒去丝三两】萆薢【二两】诃子【炮五个】龙骨【一两】破故纸　巴防【酒浸去心各三两】胡桃【一百个去皮】硃砂【另研一两半】缩砂仁【半两】右为末酒为丸梧桐子大硃砂为衣每服三十丸空心温盐汤任下<br />
　　水芝丸【又名玉女长春不老丹】牛膝根汁苍耳根汁各二碗不可入水和一处磁器熬成膏如稠蜜金樱子为末半觔用不去皮莲子实入雄猪肚内蒸熟取莲子晒干四两和前二味膏子丸如梧子大温酒下二十丸一月身和暖一月觉精神服一料騐甚<br />
　　龙虎丸　补下焦<br />
　　白芍　陈皮【各二两】阳　当归【各一两半】知母【酒炒】熟地【各三两】虎骨【酒浸酥炙一两】黄栢【半斤盐炒】龟板【四两酒浸酥炙】<br />
　　右为末酒煮羊肉捣汁丸服【冬月加干姜半两】<br />
　　补隂丸<br />
　　黄栢　侧栢　乌药叶【各二两】苦参【三两】龟板【酒炙五两】黄连【半两】冬加干姜夏加缩砂<br />
　　右为末地黄膏丸梧子大<br />
　　又方<br />
　　黄栢【半斤盐酒炒】知母【酒浸炒】熟地【各三两】陈皮　白芍【炒】龟板【四两酒浸炙】牛膝【各二两】阳　当归【各一两半】虎骨【一两酒浸酥炙】为末酒煮羊肉为丸每服五十丸盐汤下冬加干姜半两<br />
　　又方　治体弱肌肥壮血虚脉大<br />
　　龟板【三两】生地　白芍【各一两半】侧栢【酒浸】乌药叶【酒蒸各七钱半】右除生地细切熬膏余皆作末同捣为丸以白术四钱香附一钱半煎汤下<br />
　　阳丸<br />
　　龟板【炙】知母【酒炒】黄栢【酒炒各一两】虎骨【炙】牛膝【酒浸】杜仲【姜炒】阳【酒浸五钱】破故纸　续防【酒浸各二钱半】当归【一两】地黄【二两】为末酒糊丸梧子大每服五十丸<br />
　　补心丸<br />
　　硃砂【二钱半】蒌【五钱】黄连【三钱】归身尾【三钱半】<br />
　　右为末猪心血为丸<br />
　　济隂丸<br />
　　黄栢【酒炒二两七钱】龟板【炙一两三钱半】陈皮　虎骨【酥炙各七钱】当归知母【酒炒】阳【各一两】牛膝　兎丝子【酒浸各一两三钱半】山药白芍　砂仁　杜仲【炒】黄茋【盐水炒各七钱】破故纸【炒三钱半】<br />
　　枸杞子【五钱】熟地【七钱】<br />
　　右为末以芐黄膏为丸每服七十丸<br />
　　茯神汤　治脉虚极或欬则心痛防中介介或肿人参　黄茋　茯神　逺志　麦冬　通草　桔梗甘草【等分】<br />
　　姜三片水煎<br />
　　无比山药丸　治诸虚百损五劳七伤肌体消痩肤燥脉弱<br />
　　赤石脂　茯苓　泽防　山茱茰　牛膝【酒浸】　巴防【去心各一两】山药　杜仲【炒去】兎丝子　熟地【各三两】苁蓉【四两酒浸】五味子【二两】<br />
　　右为末炼蜜丸梧子大每服五十丸空心酒下<br />
　　还少丹　大补真气虚损肌体痩弱<br />
　　肉苁蓉　逺志【去心】茴香　巴防　山药　枸杞　石菖蒲　熟地　牛膝　杜仲【炒】楮实　茯苓　五味子　山茱茰【各等分】<br />
　　为末炼蜜同枣肉为丸梧子大每服三五十丸温酒或盐汤下日三服此药平补力衰体倦小便浑浊冝服之有热加山栀子一两心气不寜加麦冬一两少精神倍加五味子一两阳弱加续防一两<br />
　　巴防丸　治肾肝俱虚收敛精气补戢真阳充肌肤进食止汗<br />
　　五味子　巴防【去心】苁蓉　人参　熟地　白术　兎丝子　覆盆子　益智【炒】骨碎补【去毛】茴香【各一两】白龙骨【二钱半】牡蛎【煆二钱】<br />
　　右为末炼蜜丸梧子大每服五十丸空心盐汤下<br />
　　八味定志丸　补益心神安定魂魄治痰去胷中邪热理肺肾<br />
　　人参　菖蒲　逺志　茯神　茯苓【各一两】白术　麦冬【各半两】硃砂【一钱】牛黄【二钱另研】<br />
　　右为末炼蜜为丸梧子大每以米饮下三十丸若髓竭不足加生地当归　若肺气不足加天麦二冬五味子　若心气不足加人参茯神菖蒲若脾气不足加白术白芍益志　若肝气不足加天麻川芎　若肾气不足加熟地逺志牡丹皮若胆气不足加细辛酸枣仁地榆　若神昏不足加硃砂茯神预知子<br />
　　海藏大五补丸　补诸虚不足<br />
　　天冬　麦冬　茯神　逺志　菖蒲　人参　益智　枸杞子　地骨皮　熟地黄<br />
　　右为末蜜丸梧子大空心酒下三十丸数服后以七宣丸泄之<br />
　　补肾丸【有效不燥】<br />
　　熟地　兎丝子【酒浸各八两】归身【三两半】苁蓉【酒浸五两】黄栢【酒炒】知母【酒浸各一两】破故纸【酒炒五钱】山茱茰【三两五钱】<br />
　　右为末酒糊丸梧子大每服五十丸<br />
　　小兎丝子丸　治肾气虚损目耳鸣四肢倦怠夜梦遗精又云心腹胀满脚膝痿缓小便滑数股内温痒水道澁痛小便出血时有遗沥并冝服之<br />

                    <br>
                        　　石莲子肉【二两】兎丝子【酒浸五两】白茯苓【一两】山药【二两七钱半打糊】右为末山药糊丸梧子大每服五十丸空心盐汤下脚无力木汤下<br />
　　人参养荣汤　治积劳虚损四肢倦怠肌肉消痩面少顔色吸吸短气饮食无味<br />
　　白芍【三两】　当归　陈皮　黄茋　桂心　人参　白术　炙甘草【各一两】熟地黄　五味子　茯苓【各七钱半】逺志【五钱】　生姜三片枣一枚水煎　若遗精加龙骨咳加阿胶<br />
　　固精丸　治心神不安肾虚自泄精<br />
　　知母【炒】黄栢　牡蛎【煅】龙骨　芡　莲蕋　茯苓逺志【去心各三钱】　一方加山茱茰肉三钱<br />
　　右为末煮山药糊丸梧子大硃砂为衣每服五十丸<br />
　　沉香百补丸<br />
　　熟地【六两】兎丝子【四两】杜仲【炒】山药　当归　苁蓉【各三两】知母【炒】黄栢【酒炒】人参【各二两】沉香【一两】<br />
　　右为末酒糊丸<br />
　　滋肾百补丸<br />
　　当归【四两酒浸】兎丝子【四两酒浸】知母　黄栢【酒炒褐色】山药　菊花　楮实　杜仲【炒各二两】沉香【五钱】青盐【一两炒】熟地【八两】右为末酒糊丸或炼蜜丸服<br />
　　明目益肾丸<br />
　　枸杞子　当归【酒浸】生地【酒浸各一两】五味子　山药　巴防【去心】甘菊花　天门冬　人参【各五钱】知母　黄栢【俱酒炒各七钱】茯神　兎丝子【酒浸各一两】<br />
　　右为末蜜丸梧子大空心盐汤下五十丸<br />
　　固真丸　治肾经虚损真元不足<br />
　　鹿角胶【二两】鹿角霜【一斤】茯苓【五两】<br />
　　右为末将胶水为丸梧子大空心米汤或酒服下一百丸<br />
　　地芝丸　和顔色利血气调百节黒发坚齿逐风散气生地黄　天门冬【各八两】甘菊花　枳殻【麸炒各四两】右为末酒糊丸梧子大空心酒服下三十丸<br />
　　黄连茯苓丸　壮水源降心火<br />
　　黄连　白茯苓【各五两】破故纸【炒】菖蒲【各五钱】<br />
　　右为末酒糊丸梧子大空心温水下<br />
　　栢子仁丸　补益元气充实肌肤<br />
　　山茱茰【四两】栢子仁【防炒】逺志【去心各半两】覆盆子　山药【各一两取末】<br />
　　右为末将山药白麺同酒糊丸梧桐子大每服三十丸温酒下<br />
　　八物肾气丸　平补肾气坚齿驻顔<br />
　　熟地黄【半斤】山茱茰　山药【各四两】五味子　桂【各二两】泽防　牡丹皮　白茯苓【各三两】<br />
　　右为末蜜丸服<br />
　　肉苁蓉丸　壮元气养精神<br />
　　苁蓉【二两酒浸】山茱茰　楮实子　枸杞子　山药　地肤子　五味子　覆盆子　兎丝子　荜薢　狗脊【去毛】逺志【去心】破故纸【炒】石菖蒲　熟地　杜仲【去粗皮炒去】石斛【去根】白茯苓　牛膝【酒浸】泽防　栢子仁【炒各一两】右为末酒糊丸梧桐子大每服六七十丸空心温酒下<br />
　　益寿地仙丹　补五脏填骨髓续絶伤黒髭髪清头目聦耳聴<br />
　　肉苁蓉【四两酒浸】甘菊花　巴防【去心各三两】枸杞子【二两】右为末蜜丸梧子大每服三十丸空心盐汤下温酒亦可<br />
　　秘真丸　治肾水真隂本虚心火阳狂过甚心有所欲速于感动应之于肾疾于施泄此药秘固真元降心火益肾水<br />
　　莲蕋　半夏【泡各一两】白茯苓【五钱】砂仁【五钱】益智仁【一两】黄栢【酒炒二两】甘草【炙二两】猪苓【二钱半】<br />
　　右为末水浸蒸饼丸梧子大每服五十丸空心酒下<br />
　　固本丸　此方常服甚有补益但因效迟而有痰者往往腻膈殊不知制方有法耳<br />
　　懐生地黄【择新肥者竹刀切】麦门冬【去心各一斤半用淡酒浸一日盐点汤泡一日】懐熟地黄　天门冬【去心膜各一斤半用生姜自然汁浸二日醇酒浸二日】右四味俱不犯鉄器浸足同磨或擂以渣尽为度旋加水亦如造浆粉之法【少加杏仁易澄脚矣】共取澄底药泥晒干为末取净一觔人参【另为末四两】右五味炼蜜丸梧桐子大每服百九空心酒送下<br />
　　壮阳丹　此药强壮阳道固暖精血冝二三日用一服或与固精丸间服<br />
　　肉苁蓉【酒浸一宿】五味子　蛇床子　逺志　莲蕋　兎丝子【酒浸一宿蒸半日捣烂晒另研为末】益智仁【各一两】山药【二两】沉香【五钱】右为细末炼蜜丸如梧桐子大每服五十丸空心温酒下<br />
　　固精丸　此药益隂固精壮阳补肾可常服又能生子莲蕋【四两拣净用新者】山茱茰肉【四两用肥者酒浸去核】覆盆子【四两酒浸蒸去蔕穰】兎丝子【一两酒浸一宿蒸半日捣烂晒干】芡实【五百枚去壳】破故纸【五钱炒防香】白蒺藜【五钱去角刺防炒】五味子【拣红润者五钱】<br />
　　右为细末炼蜜丸舂千余下丸如梧桐子大每服五十丸空心温酒白汤任下<br />
　　班龙丸　治真隂虚极及老人虚人常服延年益寿鹿角胶　鹿角霜　兎丝子【酒浸二日研细】栢子仁【去壳】熟地黄【酒浸二日研细】<br />
　　右为细末以鹿角胶入好酒烊化为丸或加蜜少许九如梧桐子大每服五十丸空心用盐汤或酒送下<br />
　　天王补心丹　寜心保神益血固精壮力强志令人不忘清三焦化痰涎袪烦热除惊悸疗咽干口燥育养精神<br />
　　人参　丹参　参　白茯苓【去皮】逺志【甘草汤煮去心】酸枣仁【炒】百部　石菖蒲　栢子仁【去壳】五味子　桔梗天门冬【去心】茯神【去皮木】当归【酒洗】熟地黄【酒蒸各等分】<br />
　　右为细末炼蜜每两作五丸金箔为衣临卧灯心枣汤化下<br />
　　炙甘草汤　治虚劳不足汗出而闷脉结代行动如常不出百日危急者十日死<br />
　　炙甘草【二钱】麦门冬【一合】桂枝　生姜　人参　阿胶【各一钱】生地【三钱】麻子仁【一合】大枣【二枚】<br />
　　右防咀水煎入酒些小日作三四料服<br />
　　严氏茋附汤　治气虚阳弱虚汗不止肢体倦怠黄茋【蜜炙】附子【炮各等分】<br />
　　右防咀每四钱加生姜水煎<br />
　　参附汤　治真阳不足上气喘急自汗盗汗气短头晕人参【半两】附子【炮去皮脐一两】<br />
　　右防咀分作三服加生姜水煎<br />
　　瑞竹堂补气汤　治气虚脉浮而软怔忡无力自汗黄茋【三两蜜炒】人参　甘草【炙各半两】麦门冬【去心】桔梗【炒各一两】右防咀每四钱入姜三片水煎服【三因方名润神散】<br />
　　莲心散　治虚劳或大病后心虚脾弱盗汗遗精人参　白茯苓　莲肉　白术　甘草　黄茋　白扁豆【炒】薏苡仁【炒】桔梗【炒】　干葛【炒各一两半】百合　桑白皮　半夏曲　干姜【炮】山药【炒】五味子　木香杏仁【炒】白芷　神曲【炒】丁香【各一两】当归【半两】<br />
　　右每服三钱生姜三片枣同煎空心温服<br />
　　黄茋鳖甲散　治虚劳客热肌肉消瘦四肢烦热心悸盗汗减食口渇咳红痰<br />
　　生地【三两】桑白皮　半夏　知母　赤芍　黄茋【各三两半】秦芁　白茯苓　地骨皮　柴胡【各三两三钱】天门冬鳖甲【醋煮各五两】紫苑　甘草【各二两半】人参　肉桂　桔梗【各二两六钱半】<br />
　　右剉每服三钱水煎服<br />
　　清骨散　治男子妇人五心烦热欲成痨瘵<br />
　　北柴胡　生地【各二两】人参　防风　熟地黄　赤茯苓　秦芁【各一两】胡黄连【半两】薄荷【七钱半】<br />
　　右每服四钱水煎温服<br />
　　葛可乆先生痨症十药神书内摘书七方<br />
　　夫人之生也禀天地氤氲之气在乎保飬真元固守根本则万病不生四体康健若曰不养真元不固根本疾病由是生焉且真元根本即气血精液也余尝闻先师有言曰万病莫若劳症最为难治盖劳之由因人之壮年气血完聚精液充满之际不能保养性命日惟酒色是躭无有休息以致耗散元神虚败精液则呕血吐痰骨蒸体热肾虚精竭面白颊红口干咽燥白浊遗精盗汗饮食艰难气力全无谓之火盛金衰重则半年而毙轻则一载而亡况医者不究其源不穷其本或投之以大寒之剂或疗之以大热之药妄为施治殊不知大寒则愈虚其中大热则愈竭其内所以世之医劳者万无一人焉先师用药治劳如羿之射无不中的今开用药次第于后如呕吐咯嗽血先以十灰散遏住如甚者须以花蕋石散止之○大抵血热则行血冷则凝见黒则止理之必然血止之后其体必倦次用独参汤补之令其熟睡一觉不要惊动睡起病去五六分后服诸药○保和汤止嗽寜肺保真汤补虚除热太平丸润肺除痿清化丸下痰消气<br />
　　保和汤内分血盛痰盛喘盛热盛风盛寒盛六事加味和之<br />
　　保真汤内分惊悸淋浊便澁遗精燥热盗汗六事加味用之余无加服药之法每日仍浓煎薄荷汤灌嗽防中用太平丸先嚼一丸徐徐咽下次噙一丸缓缓溶化至上床时亦如此用之夜则肺窍开药得流入窍中此诀要如痰壅却先用饴糖拌清化丸一百丸吞下次又依前噙嚼太平丸令其仰面卧而睡服前七药后若肺有嗽可煮润肺丸食之如常七药之前有余暇煮此服之亦可续煮白凤膏食之固其根源病可之后继以十珎丸完其根本此为收功起身之妙用也<br />
　　十灰散　治劳症呕血咯血嗽血先用此遏之<br />
　　大蓟　小蓟　栢叶　荷叶　茅根　茜根　大黄山栀　牡丹皮　棕榈灰【各等分】<br />
　　右烧灰存性研细用纸包碗盖地上一夕出火毒用时先以白藕捣碎绞汁或萝卜捣绞汁亦可磨真京墨半碗调灰五钱食后服病轻用此立止病重血出升斗者如神之效<br />
　　又方<br />
　　花蕋石【烧过存性研如粉】<br />
　　右用童子小便一盏煎醋调末三钱极甚者五钱食后服如男子病则和酒一半妇人病则和醋一半一处调药其瘀血化为黄水服此药后其人必踈解其病体却用后药而补<br />
　　独参汤　治劳症后以此补之<br />
　　人参【一两去芦】<br />
　　右防咀水二钟枣五个煎细细服之<br />
　　保和汤　治劳嗽肺燥成痿者服之决效<br />
　　知母　贝母　天门冬　麦门冬　欵冬花【各三钱】天花粉　薏苡仁　杏仁【各二钱炒】粉草【炙】紫苑　五味子马兠铃　百合　桔梗【各一钱】阿胶　生地黄　当归紫苏　薄荷【各五分】生姜【三片】<br />
　　右水煎入饴糖一匙药内服之每日三服食后进【一方无地黄有百部】若血盛加蒲黄茜根藕节大蓟茅花痰盛加南星半夏橘红茯苓枳殻枳实括蒌实【炒】喘盛加桑白皮陈皮大腹皮萝卜子葶子苏<br />
　　子　热盛加山栀子炒黄连黄芩黄栢连翘　风热加防风荆芥金沸草甘草菊花细辛香附　寒盛加人参芍药桂皮五味子蜡片<br />
　　保真汤　治劳症体虚骨蒸服之决补<br />
　　当归　生芐　熟地　黄茋　人参　白术　赤茯苓　白茯苓　莲心【各半钱】天冬　麦冬　赤芍药白芍药　五味子　知母　黄栢【炒】地骨皮　柴胡甘草　陈皮【各二钱】<br />
　　右以水煎生姜三片枣一枚食后服<br />
　　惊悸加茯神逺志栢子仁酸枣仁<br />
　　淋浊加荜薢乌药猪苓泽防<br />
　　遗精加龙骨牡蛎莲须莲子<br />
　　便澁加木通石苇扁蓄<br />
　　燥热加滑石石膏青蒿鳖甲<br />
　　盗汗加浮麦炒牡蛎黄茋麻黄根<br />
　　太平丸　治劳症咳嗽日久肺痿肺痈并冝噙服天冬　麦冬　知母　贝母　欵冬花　杏仁【各二钱】当归　生地　黄连　阿胶【炒各一两半】蒲黄　京墨桔梗　薄荷【各一两】北蜜【四两】麝香【少许　一方有熟地黄】<br />
　　右炼蜜和丸如弹子大食后浓煎薄荷汤先灌漱防中细嚼一丸津唾送下上床时再服一丸如痰盛先用饴糖拌清化丸一百丸送下后即噙嚼此丸仰面睡从其流入肺窍<br />
　　清化丸<br />
　　白茯苓　青礞石【煅黄金色】白矾【枯】橘红　牙皂【炙】半夏南星【各二两】枳实　枳殻【各一两半】薄荷叶【一两】<br />
　　右为末以神曲打糊丸如梧子大每服一百丸上床时饴糖拌吞次噙嚼太平丸二药相攻痰嗽扫迹除根<br />
　　草还丹　治隂虚骨蒸<br />
　　青蒿一斗五升童便三斗文武火熬约童便减至二斗去蒿再熬至一升入猪胆七个再熬数沸用甘草末收和为丸梧子大每服五十丸<br />
　　丹溪治劳病用四物汤加竹入小便<br />
　　隂虚发热四物汤加黄栢降火补隂甚者加龟板<br />
　　御院玉膏　滋血补气延年益寿<br />
　　人参【三十六两净为末】白茯苓【二十四两为末】生地黄【十六斤捣取汁去渣】蜜【六斤】<br />
　　右汁入银石器内以油纸包口外仍以箬包防重汤内悬胎煮之文武火不住三昼夜入井中浸一日出火毒又煮一日出隂毒取出每空心或酒或白汤调下<br />
　　罗氏清神甘露丸　男子妇人虚劳不足大骨枯大肉陷并治<br />
　　生地汁　莲藕汁　生乳汁<br />
　　等分砂石器内文武火熬成膏子用后药<br />
　　人参　白术　黄连　黄茋　五味子　胡黄连【各等分为末】<br />
　　以膏和为丸梧桐子大每服五十丸人参汤下<br />
　　补肾丸　治隂虚有痰膈不清者<br />
　　龟板【酥炙一两半】黄栢【炒一两半】牛膝【二两】干姜【二钱】陈皮【五钱】为末姜汁打糊为丸每服七八十丸<br />
　　保命集黒地黄丸加五味子为肾气丸治阳盛隂衰脾胃不足房室虚损形瘦无力面多青黄而无常色此补气益肾<br />
　　苍术【一斤油浸】熟地【一斤】五味子【半斤】干姜【秋冬一两夏半两春七钱】右为末枣肉丸梧子大食前米饮或酒服百丸治血虚久痔甚妙经曰肾恶燥急食辛以润之此药开腠理生津液通气又五味子酸以收之此虽阳盛而不燥热乃是五脏虚损于内故可益血收气此药类象品方也<br />
　　丹溪云虚劳皆积热做成始徤时可用子和法日后羸败四物汤加减送消积丸使热不作也　蒸蒸发热积病最多<br />
　　退实热劳积痰方<br />
　　鳖甲　龟板　侧栢　半夏　蒌仁　黄栢　黄连<br />
　　右为末炊饼丸<br />
　　又湿痰发热<br />
　　黄芩【炒】黄连【炒】香附【生】苍术<br />
　　右为末蒌穰为丸<br />
　　罗太无柴胡饮子　解一切肌骨蒸热寒热徃来及伤寒发汗不解或汗后余热劳复或妇人经病不快产后但有如此之症并冝服之<br />
　　黄芩　甘草【炙】大黄　芍药　柴胡　人参　当归【各五钱】　姜三片水煎服<br />
　　保命集防风当归饮子　治烦热皮肤索泽食后煎服空心冝以此饮子下地黄丸<br />
　　柴胡　人参　黄芩　甘草　防风　大黄　当归芍药【各五钱】滑石【二钱】<br />

                    <br>
                        　　每服五钱水一盏半姜三片煎服　如痰嗽加半夏　如大便黄米谷完出惊悸溺血淋闭欬血衂血自汗头痛积热肺痿后与大金花丸<br />
　　大金花丸<br />
　　黄栢　黄芩　黄连　山栀子【生用各一两】<br />
　　右为末水丸小豆大每服百丸温水下日二三服或大便实加大黄自利如中外热此药作散煎服名觧毒汤或腹痛呕吐欲作利者每服解毒汤半两加半夏茯苓厚朴各三钱姜三片　如白脓后重下利者加大黄三钱<br />
　　麦煎散　治少男室女骨蒸妇人风血攻疰四肢赤茯苓　当归　干漆　鳖甲【酥炙】大黄【煨】常山　柴胡　白术　生地　石膏【各一两】甘草<br />
　　右为末每服三钱小麦五十粒水煎食后临卧服若有虚汗加麻黄根一两<br />
　　东坡云此黄州吴判官疗骨蒸黄痩口臭肌热盗汗极效吴君寳之不肯妄传<br />
　　地骨皮枳殻散　骨蒸壮热肌肉消烁少力多困夜多盗汗<br />
　　地骨皮　蓁芁　柴胡　枳殻　知母　当归　鳖甲【酸炙等分】<br />
　　右桃栁枝头各七个姜三片乌梅一个水煎临卧服<br />
　　罗氏蓁芁鳖甲散　骨蒸壮热肌肉消痩舌红颊赤目倦盗汗<br />
　　鳖甲【酥炙】柴胡　地骨皮【各一两】知母　秦芁　当归【各五钱】<br />
　　右为粗末每服五钱水一盏入乌梅一个青蒿五叶同煎至七分早晩各一服<br />
　　人参地骨皮散　治脏中积冷营中热按之不足举之有余隂不足而阳有余也<br />
　　地骨皮　人参　柴胡　生地【各一两半】茯苓【五钱】知母石膏【各一两】<br />
　　每服一两生姜三片水煎细细服<br />
　　人参柴胡散　邪热客于经络肌热痰嗽五心烦躁头目昏痛夜有盗汗妇人虚劳骨蒸尤冝<br />
　　白茯苓　白术　柴胡　半夏曲　当归　人参干葛　甘草【炙】赤芍药【各等分】<br />
　　每服五钱生姜五片枣三枚水煎乗热服<br />
　　【许学士云但有劳症皆可服热退即止大扺透骨葛根第一柴胡次之一方有黄芩五钱】<br />
　　海藏六合汤　治妇人骨蒸<br />
　　当归　白芍药　川芎　地黄【已上补血】地骨皮【防肾火】牡丹皮【防包络火各等分】　水煎服<br />
　　外方　治骨蒸<br />
　　桃仁一百二十枚去皮留尖研为丸平旦井花水服令尽服讫随量饮酒仍须吃水甚效隔日一服百日不得食肉<br />
　　罗氏逍遥散　血虚劳倦五心烦热颊赤盗汗室女血弱营卫不和月水不调痰嗽潮热肌体羸瘦渐成骨蒸<br />
　　白术　茯苓　芍药　当归　柴胡　甘草【炙】薄荷【少许】　生姜一片水煎服<br />
　　蒸病治者各随经虚实内外浅深加减冝古今録验五蒸汤<br />
　　茯苓　甘草　人参　竹叶　地黄　葛根　知母黄芩　石膏　粳米【二合】<br />
　　水三盏小麦二合煎至二盏去小麦纳药煎至一盏温服随症加减于后【忌海藻菘莱芜荑大醋】<br />
　　实热　加黄芩黄连黄栢大黄<br />
　　虚热【气加乌梅秦芁柴胡血加青蒿鳖甲紫苑蛤蚧小麦】<br />
　　肺蒸　鼻干加乌梅天冬麦冬紫苑<br />
　　大肠　右鼻孔干痛加大黄芒硝<br />
　　皮蒸　舌白唾血加石膏桑白皮<br />
　　肤蒸　昏昧嗜卧加牡丹皮<br />
　　气蒸　鼻干喘促遍身气热加人参黄芩山栀<br />
　　心蒸　舌干加黄连生地<br />
　　小肠　下唇焦加赤茯苓生地木通<br />
　　血蒸　发焦加生地当归桂心童便<br />
　　脉蒸　唾白浪语脉络溢脉缓急不调加当归生地<br />
　　脾蒸　唇焦加白芍木苦参<br />
　　胃蒸　舌下痛加石膏大黄芒硝干葛粳米<br />
　　肉蒸　食无味而呕烦躁不安加白芍<br />
　　肝蒸　眼黒加川芎当归前胡<br />
　　胆蒸　眼色白加柴胡括蒌<br />
　　筋蒸　甲焦加当归川芎<br />
　　三焦蒸　乍寒乍热加石膏竹叶<br />
　　肾蒸　两耳焦加生地石膏知母寒水石<br />
　　膀胱蒸　右耳焦加泽防茯苓滑石<br />
　　脑蒸　头热闷加生地防风羌活<br />
　　髓蒸　髓枯骨中蒸加生地当归天门冬<br />
　　骨蒸　齿黒腰痛足逆冷疳虫食藏加鳖甲地骨皮生地牡丹皮当归<br />
　　臀蒸　肢细趺肿藏府皆热加石膏黄栢<br />
　　胞蒸　小便黄赤加泽防茯苓生地沉香滑石凡此诸症皆热病后食肥甘油腻房事饮酒犯之而成久蒸不除变成疳病死期近矣<br />
　　牡丹皮　治无汗之骨蒸【能防隂中之火】知母　治有汗之骨蒸　衍义治骨蒸劳用薄荷汁与众药熬成膏<br />
　　经验方　治劳烧香法<br />
　　参【一斤】甘松【六两】<br />
　　为末炼蜜一觔和匀入磁瓶内封闭地中埋窨半日取出更以炭末六两炼蜜六两再和匀复入瓶封窨五日取出烧使鼻中常闻香气或于房中或床下烧之痨瘵顿愈<br />
　　传尸痨<br />
　　华佗治传尸痨大乙明月丹其病肌痩面黄呕吐欬嗽不安先烧安息香令烟出病人吸之若不嗽者非传尸也不可用此药<br />
　　防黄　木香【各五钱】天灵盖【炙】鳖甲【酥炙各一两】兎屎【二两】轻粉【二钱半】<br />
　　右为末用法酒一大升大黄末一钱三分熬膏入前药为丸弹子大硃砂为衣五更初服勿令人知以童便和酒化一丸服如人行十里许必吐出虫状如灯心细长及如烂子又如虾蟇状各不同未效次日再服以应为度<br />
　　紫庭　治传尸伏尸皆有　须用乳香薫病人之手乃仰手掌以帛覆其上薫良久手背上出毛长寸许白而黄者可治红者稍难青黒者即死最验若薫之良久无毛者即非此症乃属痨瘵虚损即用前参茋温补之药<br />
　　取传尸伏尸痨虫法<br />
　　天灵盖【十字解者酥炙为末三分】安息香【五钱】虎粪骨【人骨为上兽骨次之酥炙五钱】鳖甲【大者九觔醋炙一两】桃仁【去皮尖二钱半】麝香【另研】防榔【一钱】青蒿苖【六两】防【三百粒】葱头【一百二十枚】童便【半碗】枫叶【二十一叶】桃桞东南枝【如筯头大者各七条各七寸】<br />
　　右先将青蒿桃栁葱头用水二官升煎半干去渣入灵盖虎粪骨鳖甲安息香童便煎取汁去渣约有四五合将防榔麝香研匀调作一服早晨空心服以被盖之使汗出恐汗内有细虫以白纸拭之投火中须防必下如有虫以大火焚之弃流水所用药勿令病人知之半月后血气复完再进一服依前法三次无虫乃止以羙酒食调理其病自愈又一方有阿魏五钱【右天灵盖古人不得已而用也如得已可勿用】<br />
　　陈无择治痨虫法<br />
　　桃枝　桞枝　桑枝　梅枝　石榴枝【各七茎长四寸】青松【一小握】<br />
　　右用童便一升半葱白七茎去头叶煎及一半去渣别入安息香阿魏各一分煎一钟滤去渣调辰砂末半钱防榔一分麝香一字分作二服调下五更初一服五更三防时一服至已牌后取下虫色红者可治青者不治见有所下即进稀粥饮温暖将息不可食粉面生冷毒物合时须择良日不得令猫犬孝服秽恶妇人见之<br />
　　济生神人阿魏散　治骨蒸传尸等寒热羸痩困倦喘嗽<br />
　　阿魏【三钱】青蒿【一握研】东北方桃枝【一握】甘草【如病人中指许大男左女右细剉】<br />
　　右以童便二升半隔夜浸药明旦煎取一大升空心温服分为三服每次调入防榔末三分如人行十里再进一服男病女煎女病男煎合药时忌孝子孕妇病人及腥秽鸡犬等物服后忌油腻湿面生冷硬物服至一二剂则吐出虫子或防出更不须服余药若未吐利即当尽服病在上则吐在下则利所出虫如马尾人发即愈服药后觉五脏虚魂魄不安即以白茯苓汤补之<br />
　　白茯苓汤<br />
　　茯苓【一钱】人参　犀角【各五钱】逺志【去心】龙骨　防风【去芦各二钱】甘草【三分】生地　麦门冬【去心各四钱】大枣【七枚】<br />
　　右以水二大盏煎作八分作三次温服如人行十里一服仍避风寒若觉未安隔日更作一剂已上药饵须连服之<br />
　　罗氏紫河车丸　治传尸痨三月必效其余痨症只消数服<br />
　　紫河车【一具米泔浸一宿洗净焙干】鳖甲【醋炙】桔梗　胡黄连　白芍药　大黄　龙胆草　败皷皮心【醋炙】黄药子　贝母　知母【已上各二钱半】芒硝　犀角　莪术【各一钱半】辰砂【二钱】右为末炼蜜丸梧子大辰砂为衣空心温酒服四十丸<br />
　　肘后方　治尸疰鬼疰病用桃仁五十枚研碎以水煮取四升作一服尽当吐如病不尽二三日再服<br />
　　又方　以獭屑为末酒服之其虫即去妙妙<br />
　　蜈蚣散<br />
　　赤脚蜈蚣【以竹筒盛姜汁浸焙干一条】乌鸡粪【二钱半将鸡于五日前以火麻子餧之然后取其粪用】防榔【二钱半】辰砂【一钱二分半】麝香【一钱另研】<br />
　　右五味研为细末和匀入煎药内服凡合药冝六甲建除日忌孝子鸡犬妇人见之亦不可与患者知如利下恶物并虫急用火烧其病者所穿衣服被褥尽烧之食葱粥将息以复元气务要清心静养<br />
　　方外还丹<br />
　　生生子曰余游方之外殆五十有年所矣至人难遇大药难炼抱朴子曰不得金丹若服草木之药及修小术可以延年迟死但不得仙也顾人之难得者生释曰生死事大无常迅速凡为道者常患于晩不患于早也余故采仙经要语以示人之摄养须当及时药饵须早修制不可尽委之天命盖人定亦可以胜天也僊经曰养生以不伤为本伤之一字包括甚广非独五味七情过多为伤诸如才所不逮而困思之为伤力所不胜而强举之为伤汲汲所欲之为伤久谈言笑之为伤寝息失时之为伤沉醉呕吐之为伤饱食即卧之为伤跳走喘乏之为伤勉强色欲之为伤凡言伤者亦不便觉也久则损寿耳是以养生之家唾不及逺行不疾步耳不极听目不极视坐不至久卧不及疲先寒而衣先热而解不欲极饥而食食不过饱不欲极渇而饮饮不过多凡食过则结积聚饮过则成痰癖不欲甚劳甚逸不欲起晩不欲汗流不欲多睡不欲多啖生冷不欲饮酒当风不欲数数沐浴冬不极寒夏不穷凉不露卧星下不眠中见肩大寒大热大雾大风皆不欲冐之故善摄生者卧起有四时之早晩兴居有至和之常制调利筋骨有偃仰之方杜疾闲邪有吞吐之术流行营卫有补防之法节宣劳逸有与夺之要忍怒以全隂气抑喜以养阳气然后先服草木以救缺后服金丹以定无穷长生之理尽于此矣<br />
　　还丹秘要论<br />
　　夫还丹者乃返本还原之道人禀父精母血而生初为赤子时元精元气元神无不纯全及其年渐长成盖因眼耳口鼻门所诱一灵真性被色声香味所触习染深固以是日复日嵗复嵗元精化为交感精元气化为呼吸气元神化为思虑神此三元分泄难复天真故祖师垂言立教载诸丹经示人以修补之法精损则以精补气损则以气补神损则以神补是用返本还元之道以复之且复者何也以全精为深根以全气为固蒂以全神为妙合能全此三者实为身中之真药物也诸如以天地为炉鼎以日月为水火以乌兎为药物以隂阳为化机以龙虎为妙用以子午为二至以夘酉为二分此皆法象譬喻其实无过身心意三者身系乎精心系乎气意系乎神返者返此三者而逆行还者还此三者而复真也三全合真乃曰还丹也<br />
　　固精法　止梦遗<br />
　　生生子曰精不可以不秘不秘则无以全乎神夫精神者犹隂阳然相依相附不可时刻相离也养生之家全贵秘精然秘精之法妙在水火既济倘久旷不泄滛火萌动阳刚时举苟无一法制之安能摄养若强以固澁之药澁之恐防作病当用升降之法制之不惟精固其阳可以立痿阳痿则精亦随归原永无他患胜如服药逺矣其法开天门塞地户息心静念以意想于两足涌泉穴烘烘然微热随以意导之从两内膁而上两腿入两跨乃用气缩身一提如忍大便之状升至腰俞又微微缩脇提起自双关夹脊而上直至后项玉枕闗畧昻头导至泥丸宫百防穴内畧聚气一聚随又降自额门天庭穴两眉间分从两太阳顺下将至鼻间即当卷舌尖缄在金津玉液二窍勿使真气从口漏泄速以鼻吸清气轻轻然咽从喉下送之心管之内畧待气定又即直送至丹田气海之中水火自然既济阳事立痿如此三升三降精气归原久久行之自然不泄庶可行功飬摄至妙至妙药贵仝类<br />
　　僊经曰仝类易收功非种难为巧兹求仝类之药配合之方以为补益之助得之者宜寳之<br />
　　取红铅法　凡择女鼎忌犯十恶须用五善调养百日不可食五荤三厌辛热等物筭他生年月日至五千四百八十日足天应星地应潮红光满面发火烧身癸将至矣预备金银槖籥形如偃月器様时至即系合虎穴令骑坐空窍凳上不可欹侧倒卧已降取下再换一器外用绢帛以收其余看器中有一防硬子红如硃砂者乃黍米珠也急取出以真土为衣金银器合贮否则气泄化为黄水不堪用矣余不成粒者为红铅听后制用次早以乳煎汤服之凡觉精神昏闷四大不收浑身火热急取初生蟠桃乳服之以解燥渇得此一度百病蠲除精神强壮益寿延年诚人元服食之妙品也近有十二三嵗而来者有十六七嵗而来者皆由禀受气偏调养失宜但可作首经金铅而已<br />
　　取梅子法　夫梅子者乃癸水之先气五脏之精粹也凡取之须预养女子不使諠哗歌舞以致失坠五千四百八十日之前但见两脸生花印堂红见身热气粗腰膝痠疼癸将降矣即与槖籥如上法用之俟其降取视中有一结硬如桃红色者即是急取出以真土为衣如癸水中不见令黄婆视鼎内有血丝悬吊如小樱桃者以中指挑防取出真土为衣乳煎汤服之如觉燥渇困闷以头生男乳解之余红铅另制<br />
　　制首经金铅法　取女子真正首经或器或帛以童便洗下对加清水量投晋矾如红铅一碗用矾一钱搅百余转澄清去水又打澄去水尽量入头生无病乳置金银盘或磁盘内纸糊口晒干或金银罐内盐泥封口小火养三日取出为末乳膏为丸一鼎可作九丸或十五丸真土为衣择吉日净身心夜半无灰酒或乳送下三丸凡服铅药须存神定意黙固守中如觉燥热以乳解之七日不可出户一月戒劳欲此三品皆可延命一品黍米珠二品梅子三品首经金铅此外功效缓矣犬四大流行其间人頼之以营养百骸酬酢万事丧之后真阳一衰百病叠出故假未破女子之隂以补助欠之阳正所谓采隂补阳之义上三等皆纯气未耗为同类之妙品故特表于先焉<br />
　　生取梅子法　照前择鼎癸将动时急以寳珠丹服之与彼槖籥骑坐定额上轻拍兠掌其经即降已降可照前取梅子法一様取之取出以真土为衣银盒收贮如经不至可服寳珠丹催之降而后止如无真土或硃砂金箔亦可乳汤服之其功亦妙以其气全故也<br />
　　制红铅法　先以乌梅一斤煎水一桶去梅冷定如得红铅一斤用梅汤三碗多寡量用洗下红铅再对加井水搅百余转盖定澄去清水如此七次或九次去羶秽气尽预以盆贮灰按实灰上铺绢绢上铺纸倾铅纸上渗去水日干为末配合服之助血养神功效甚大<br />

                    <br>
                        　　制白铅法　照前用梅汤洗下少加矾搅澄去水如此五七次用干菉荳粉置碗内按实中做一圆池倾铅池内渗干取出如未白仍以梅汤搅澄去水荳粉渗干以白为度晒极干研细银器收贮早晩单服或配药或乳膏丸服此药不作燥热安神益气功难尽述<br />
　　制灵铅法　将所取红铅量多少以烧酒洗下如红铅一碗烧酒二碗搅百转澄清去酒再用酒一碗仍搅澄去酒再用清水搅澄去酒味磁盘晒干其铅如牛黄色不泄元气配金乳粉为丸每五更酒下五分自觉身体轻徤精神倍常阳事兴壮丹书云先补气后补血补得丹田温温热上至顶门泥丸宫下至脚底涌泉穴一身四大俱补完致使精神无漏泄正此之谓也○凡女子首经为金铅二为红铅三则后天红铅矣○已上诸品皆能益补真气真气既足更求伏气之法长生之道在是矣<br />
　　制真土法　秋分后取山东地方人粪在野地上拣择方圆成颗粒者稀片不用晒干木槌打碎火烧存性入缸中河水煎滚冲泡搅之待冷以布滤去黒查将汁露天熬干连锅煆紫色烟尽退火取起研末再用秋露水淋煎干铲出入阳城罐内鉄灯盏盖口盐泥封固大火打一炷香取出研末仍用露水纸淋煎干打三炷香如此九次或七次五次取出其土形如氷雪气味香羙听配药用此药能擒制真铅归我黄舍补食之妙药也【山东人多食黍稷故用之】<br />
　　寳珠丹　催经极妙<br />
　　当门子【一粒】樟脑【五分】紫梢花【去梗】丁香　大力子　急性子【各一钱】斑猫【一对去翅足】红娘子【一对去翅足】<br />
　　右共为细末每服半分无灰酒送下不降再服催之梅落即止<br />
　　炼乳膏法　取头生男一二日内小儿未食者挤下银锅炼成膏不可火大恐乳焦则力减或慢火焙干或晒干为粉　即蟠桃乳<br />
　　制金乳粉法　取头生羙鼎乳须婴儿有神气年在三七内者挤下乳对同露水搅百转露一夜水乳自分去水磁盘晒干渐积听用<br />
　　取乳酥法　取乳仝上每乳一碗入秋石半分搅匀饭上蒸熟取出冷定面上结如腐皮者是酥挑出晒干酥下乳晒干亦可对酒服<br />
　　又取乳粉法　将乳于磁盘内晒干为粉配药或单服皆妙<br />
　　取碧玉僊桃法　即初生婴儿口中血毬也收生之际预以绵裹食指甘草汤蘸湿俟儿头出牝户速于口中取出如杏核大红似硃砂者是也一名混元丹一名万年粮若待落地即吞下矣全在收生婆手快方可取得以乳膏为粉裹之沉香盒收贮盒底内盛硃汞浮仙桃汞上盖宻悬吊井中一夜以觧胎火次早煎乳陈黄精酒吞一枚避风将养觉燥热用乳解之此乃父母姤精元始之气能补人真一之精消除沉痼宿疾功效难尽配方具后<br />
　　取交梨火枣法　婴儿脐带内有米大珠十余颗是也取出入沉香盒内照前去胎火配合丸药功效亚于仙桃或仝首经用之殊妙<br />
　　取后天月月一枝花　此药虽是后天渣滓然亦精气所结服之亦可壮阳却疾择年三七以内羙鼎身无疾苦经事调匀者槖籥接下视中有成粒如枸杞子様者急以真土为衣银器收贮乳酒送下或配后混元毬霜丸服或配混元丹服又妙每月服二三粒亦可使人精神无败久服可以生子诗曰月月一枝花隂山是我家有人认得我还精大补他<br />
　　隂炼秋石法　置缸三四口于静处每缸贮龙虎二水五分加井水五分明矾二两白术二两松栢叶各二两栁棍五根一扎顺搅千余转盖定待澄清倾去清水又满加井水以绢滤去渣又搅又澄又倾如此十余次直候水香为止去水尽米筛内铺薄纸倾浑龙虎水于纸上日干如粉之白为上用磁罐收贮此药専治咳嗽痰火虚弱症聴后配用<br />
　　阳炼秋石法　砌灶二口于露天安大锅一口次小锅一口洗去锈以前所积二水每入五杓于大锅文火煎之撇去油沫尽起置小锅中如此煎完就于小釜内文火慢煎鉄铲不住手铲之勿使生底候成黒膏子以小缸一口合之周围盐泥封固留一孔看水气尽有青气金星飞出急以泥塞之湿布盖缸底以水润之文火烧至釜底紫色为度冷定去封口泥尽将升上缸的已汞或红黒白各色各收取候用将黒膏另入釜内煅烟尽通红冷定研细下滚水泡之或露水雪水尤妙筛铺薄纸滤去黒不用看淋下水清碧以磁盘煎出净石如略黄色仍前煎干淋过直候清同井水方以磁盘文火渐煎干少干日干其色白如雪即阳炼龙虎石也或入药服或代盐入肉蔬中食之滋补甚大久又服之阳精坚固肌体润泽<br />
　　又阳炼法　先用盐泥羊毛固济阳城罐十余个隂干聴用将二水桑柴煎成黒粉入罐内鉄盏盖口鉄线扎紧盐泥固缝三钉支起百眼炉从文至武打火三炷香盏内频以水激之香尽退火冷定取开升盏上者另收聴后打黄芽罐内石取出研末滚水淋过银锅煎干如此九次入磁罐蜡封口坠井中三日出火毒每日空心白滚汤下三五分此石乃人身五脏之精以法炼成大能生肾中之隂水壮丹田之元气实人元之丹药也书云九熬九炼大还丹人得饵之寿延长正此谓也<br />
　　秋石氷片法　将前淋出极清的水不拘多少入大白磁罐盖口紧宻于冬至后极寒天埋露天地中冻七日取出倾水于另器取水晒干银器收贮空心服之其味甜淡大能消痰降火补气生津<br />
　　炼伏火黄芽法　以前所冻龙虎石秋露水淋过打火九次形同白玉方入阳城罐内明炉武火化成清汁将前所取已汞防之以白防白以红红以黒防黒待汁清取出成一饼其色难定或红或白或黒或紫丹书云其白容易得一黒最难求所以外备五色内滋五脏乃养生之妙药也<br />
　　取秋石水花法　凡磁盘煎龙虎水时看煎至六分时候飞起圎泡急用银匙挑起白绵纸晒干银器收贮此水花乃先天轻清之药服之令人肌肤光莹身体轻徤<br />
　　炼黄芽法　取小白磁罐口如钱大者以猪毛泥固济隂干入前所取已汞五钱或一两用白碟底打成圆钱坐口上鉄线扎紧盐泥封固火炙干三钉支起二指高百眼炉先文火次略武打三炷香盖上以水激之香尽取出其芽升在盖上金色一饼取下此乃龙虎初之气名曰金花又号黄芽服之令人五脏生精元神壮实功效弥大<br />
　　炼白雪法　照前取黄芽法一様封固打火黄芽乃初阳之气易飞易走宜火小火小则色变轻黄白雪乃二阳之气火宜略大其色变白此火候之妙造化自然非人力所能为也火足取出成饼如白玉之状此龙虎至英之气名曰玉英又号白雪服之补三田助五脏蠲病除痰补益非小<br />
　　晒甜秋石法　择僻处筑一台高三尺五寸上置缸五口按五行积龙虎水五满缸于三伏天晒露遇雨盖之晒至半缸并作三缸以按三才仍晒至三中之一并一缸以象太极又晒至二三斗方入不见水新砖十二块以合十二时夜浸日晒水尽为度先扫净隂静空房一间喷水湿地竹片铺地侧竪砖于竹片上上用筐盖待生白霜鹅毛扫下贮银器内又生又扫尽而止此石不经水火不泄元气又受日月精华较之火煆功效尤大<br />
　　取秋石氷法　腊月极寒天将雪水淋清龙虎石茶碗各盛半碗置露天中次早水面氷结以小刀贴碗轻划挑出大磁盘内日干此氷花侵晨噙化少许极能生津化痰功效甚速余水以银锅煎干原是秋石<br />
　　制混元毬甜石法　照前晒甜秋石法一様待干至大半缸投混元毬十数个于内宻盖之待至来年伏天取出毬来日中曝晒伏尽剖开毬内取雪玉英其味甘羙大能补心血化痰涎缸底生结如氷者取出晒干功力亦与毬内者同毬研末犹可入补药<br />
　　取秋石精英法　择童男十六童女十四嵗调养于冬至日积起九九日止桑柴火煎成黒膏子入磁罐封口待夏至日取出晒干研细以秋天荷叶五谷上露水拌浸铺大磁盘内晒干勿动夜露日收隂室其药自生出盘边上其色红黄其味如水取下再加露水拌晒直至不生方止所取精英再以秋露拌晒复使生出色淡味甜为佳尽则止以首经乳汁拌湿入洁浄磁盘内日晒夜露盘上架水晶珠五枚以吸日月精华每日加头生男乳女子首经一次晒至八月十六日止收贮聴用名曰水中金实养生最上一乗之神品也<br />
　　取秋露水法　八月朔起至二十三日止每日天未明时以极净布拭五谷荷叶上露水揑出新缸中或新坛内宻封久窨不败<br />
　　取雪水法　取十二月入腊后雪贮新缸中或新坛内宻封可留五六年不败<br />
　　三妙丹<br />
　　乳酥　红铅　秋石<br />
　　各等分为丸空心每服三分所谓乳补气铅补血石补精精气充足何病之有<br />
　　三元丹<br />
　　金铅【一鼎】仙桃【一枚】乳粉【二钱五分】<br />
　　为丸空心服之久服可为人仙<br />
　　五精丸<br />
　　隂炼石　阳炼石　乳粉　红铅　仙桃　混元毬霜<br />
　　共为丸芥子大真土为衣空心乳酒下三分<br />
　　补真膏<br />
　　黄精　山药　懐地黄　熟地黄　天冬　麦冬莲肉　巨胜子　栢子仁　松子仁　何首乌　人参　茯苓　丝子　杜仲【各一钱】肉苁蓉【五钱】五味子【三钱】黄栢【三两盐酒童便各制一半】白术【四两】当归【三两】甘草　陈皮砂仁　知母　白芍　川芎　鹿茸　小茴　苍术【各五钱】<br />
　　已上各制净入银坛中封口露水熬出浓汁绵滤去渣丹入银坛封固慢火熬成膏聴用<br />
　　紫虚延龄丹<br />
　　碧玉仙桃【男女各三枚】交梨火枣【男女各三十六枚】秋石精英【一两四钱】补真膏【四两】<br />
　　右择天徳合月徳续世益后福生黄道吉日炼蜜和丸捣三百杵丸如梧子大每空心面东服九丸沉香黄精煎酒对乳下　此药能却寒暑填精髓有返老还童之功发白转黒之騐服之久久功交自见一七痊宿患三七精神强七七功难比量<br />
　　凡红铅秋石仙桃诸品皆可配滋补药中同故止録此数方以为式耳<br />
　　辩钟乳石<br />
　　钟乳石本草云甘温无毒主治欬逆上气明目益精安五脏通百节利九窍益气补虚损疗脚弱疼冷下焦伤竭强隂久服延年益寿好顔色不老令人有子治泄精寒嗽壮元气益阳事通声补五劳七伤补髓治消渇引饮<br />
　　生生子曰按钟乳石本天地冲和之气融结而成故服食之可以壮元阳而疗百病也栁子厚博洽人也目击当时服食者之有功姑载入文集以广其传朱丹溪乃谓金石之药不可过服以讥子厚之多事斯犹不识钟乳之妙大非众石比伦众石体质坚顽必假火煅炼始乃可服由久经火炼则石之性从火而化为燥烈者矣夫钟乳之为物服食不必煅炼入腹便化即从营卫之气流行而至各脏縁以气补气故无凝滞以不经火亦无燥烈此古圣所以命名为钟乳也盖钟者聚也云乳者亦非独谓其形象乳极言其补养之功用气味象乳也丹溪不惟不识水炼之法玩其辞犹不识钟乳乃冲和之气融结而成悉以石类慓悍气偏目之殆亦智者千虑一失也据本草所载明目益精安五脏补虚损久服延年益寿等语岂神农伊尹之神圣其所慎反不逮丹溪哉此亦可槩见矣余厯騐有功故特表出以为养生补益之一助云<br />
　　炼钟乳法　取上好洁白有蝉翼纹钟乳石打碎入金银罐中内着水浸高二指重汤煮五七日夜干则添水七日足再换清水煮一日则其性皆纯矣取出研极细末玉槌着水研之极其光腻防于舌上即化无半毫渣滓之声可为眼药为度工夫全在细上以磁罐收贮聴用<br />
　　钟乳丸　治丈夫衰老阳絶肢冷气乏减食腰痛脚痹久服延年益寿全神驻顔<br />
　　钟乳粉【三两】　丝子【水淘净酒浸三日焙干】石斛【去根各一两】呉茱茰【汤泡七次五钱】<br />
　　为末炼蜜和丸梧桐子大每服七丸空心温酒或米汤下一日二服服讫忌食参术及一切臭败之物初服七日不可犯房失庶药有功七日外聴行<br />
　　钟乳煎　治同上<br />
　　钟乳粉【三两】<br />
　　以夹绢袋盛之牛乳一大碗煎减三之一取乳饮之一日一服次日用酒将袋淋净再入牛乳照前煎服一袋可煎三十度则力尽再换其用过者和面喂乌骨雌鸡使其生蛋食之有益<br />
　　五子全鹿丸　补五脏养精神填骨髓壮元阳徤筋骨多生育延年益寿功效非常<br />
　　金樱子【去核】枸杞子【酒洗去蒂】丝子【制如前】黄栢【去粗皮各五觔】白茯苓【去皮】牛膝【去芦】杜仲【去粗皮姜汁炒各二斤】车前子【洗净一斤】五味子【酒洗一斤半】<br />
　　右俱粗末用角鹿一只取血拌药晒干其角煎胶肉与五脏煮极烂将药末拌匀捣成饼焙干骨用油炙酥皮煮成胶将前饼复磨为细末用鹿角胶及鹿皮胶加酒拌匀再加炼蜜为丸梧桐子大每空心及下午食前淡盐汤送下七八十丸寒月酒<br />
　　下<br />
　　紫石英散　抱朴子云紫石英久服成仙本草云壮神气此方治虚怯惊悸饮食不进成痨者服之有竒功紫石英五两打成粗米粒以水一斗煎取三升澄<br />
　　清去渣将汁作粥食之服尽再煎五料见功久服能驻顔住世<br />
　　隂症隂毒下元虚冷元气将絶及阳痿不起诸虚弱者服此可回阳复命<br />
　　硫黄【一两】青盐【二钱】<br />
　　仝为细末用蒸饼为丸菉荳大每服五丸或十丸空心酒下即以食压之神效<br />
　　驻顔小还丹　诸虚百损男子妇人久服返老还童功效殊常真仙品也<br />
　　鹿角霜【八两】龟板霜【八两】虎胫骨【好酒炙六两】天门冬【酒洗去心】熟地黄【各四两】人参【去芦二两】松子仁【二两】栢子仁【二两】紫河车一具【焙干】<br />
　　鹿角胶龟板胶各四两酒化开仝前药为丸梧桐子大每空心秋石汤送下五六七十丸<br />
　　按此方用龟鹿虎者以其多寿也能壮人之筋骨用天冬地黄人参者法象三才以补人之精髓用紫河车以补人之元神松栢耐嵗寒皆足以养神气非泛常草木可比故有驻顔延筭之功素有火者加雄猪胆汁五枚炼熟入之以寓降火之意<br />
<br />
<br />
<br />
<br />
<br />
<br />
<br />
<br />
　　赤水元珠卷十<br />
<子部,医家类,赤水元珠><br />
　　钦定四库全书<br />
　　赤水元珠卷十一<br />
　　明　孙一奎　撰<br />
　　郁证门<br />
　　郁脉多沈伏郁在上则见于寸郁在中则见于闗郁在下则见于尺左右皆然○郁脉或促或结或澁滑伯仁云气血食积痰饮一有留滞于其间则脉必因之而止澁矣但当求其有神所谓神者胃气也夫郁者结滞而不通畅之谓当升而不得升当降而不得降当变化而不得变化所以为郁气血冲和百病不生一有怫郁诸病生焉丹溪云病之属郁者十常八九但病有因别脏所乗而为郁者有不因别脏所乗而本气自郁者此五郁也又有气郁血郁痰郁食郁火郁湿郁六者此六郁也苍术香附子川芎总解诸郁故制越鞠丸通治之随证加入诸药按苍术气味雄壮辛烈开发水谷之气乃足阳明太阴之药香附子下气最速乃阴血中快气之药一升一降足以解散其郁川芎直达三焦俾生发之气上行头目下行血海通阴阳气血之使也况苍术尤能径入诸经疎泄阳明之湿故诸郁用之多效<br />

                    <br>
                        　　王汝言云丹溪治病不出乎气血痰三者故用药之要有三气用四君子汤血用四物汤痰用二陈汤久病属郁故立治郁之方曰越鞠丸盖气血痰三病多有兼郁者或悮药杂乱而成郁故用三方治病时以郁法防之气病兼郁用四君子加开郁药血病痰病亦然<br />
　　五脏本气自郁证心郁者神气昏昧心胸防闷主事健忘治宜肉桂黄连石菖蒲肝郁者两脇防膨嗳气连连有声治宜青皮川芎呉茱萸脾郁者中脘防满生涎少食四肢无力治宜陈皮半夏苍术肺郁者皮毛燥而不润欲而无痰治宜桔梗麻黄豆豉肾郁者小腹防硬精髓乏少或浊或淋不能久立治宜肉桂茯苓小茴香又有胆郁者口苦身防潮热往来惕惕然如人将捕之治宜柴胡竹茹干姜<br />
　　气郁者其状胸满脇痛脉沈而澁宜二陈汤加苍术川芎香附子或分心气饮木香分气饮七气汤之类血郁者其状四肢无力能食便血脉沈澁而芤宜四物汤加桃仁红花川芎牡丹皮香附子或越鞠丸痰郁者其状动则喘寸口脉沈而滑宜二陈汤加南星海石枳殻香附子蒌仁或化痰丸食郁者其状嗳酸胸满腹胀不能食或呕酸水恶闻食气宜二陈汤加苍术神麴麦芽山查香附子或保和丸火郁者其状瞀闷小便赤澁脉沈而数骨髓中热肌痹热扪之烙手宜二陈汤加黄连青黛贝母香附子川芎苍术山栀子或火郁汤湿郁者其状周身肿痛或闗节痛阴雨则发体重头重痛脉沈而细宜白芷二术茯苓川芎香附子或升阳除湿汤<br />
　　又有素虚之人一旦事不如意头目晕精神短少筋痿气急有似虚证先当开郁顺气其病自愈宜交感丹不效用归脾汤<br />
　　分心气饮<br />
　　木通　青皮　半夏　陈皮　茯苓　甘草　桂桑白皮　大腹皮　羌活　紫苏　生姜　灯草大枣<br />
　　水煎服<br />
　　交感丹<br />
　　香附子【童便浸七口晒干醋炒黄一斤】茯神【去皮心人乳浸日晒夜露七日夜四两】右为末炼蜜丸弹子大空心滚汤细嚼一丸<br />
　　开郁汤<br />
　　香附子　苍术　川芎　贝母　神麴　山栀子陈皮　半夏　茯苓　甘草【炙】<br />
　　生姜水煎服　气加木香枳殻槟榔紫苏　血加桃仁红花牡丹皮　痰加南星　食加山查麦芽砂仁　热加黄连黄芩柴胡　湿加羌活倍苍术<br />
　　严用和云人之气道贵乎顺顺则百脉流通<br />
　　气郁者胸脇痛脉沈澁○湿郁者周身走疼或闗节痛遇阴寒则发脉沈细○痰郁者动则喘咳寸口脉沈滑○热郁者瞀闷小便赤脉沈数○血郁者四肢无力能食便红脉沈数○食郁者嗳酸腹饱不能食人迎脉平和气口脉盛<br />
　　苍术抚芎摠解诸郁随症加入诸药凡郁皆在中焦以苍术抚芎开提其气以升之假如食在气上提其气则食自降余仿此<br />
　　气郁　香附【童便浸】苍术【米泔浸】抚芎<br />
　　湿郁　白芷　苍术　川芎　茯苓<br />
　　痰郁　海石　香附　南星【姜制】蒌<br />
　　热郁　山栀【炒】青黛　香附　苍术　抚芎<br />
　　血郁　桃仁【去皮】红花　青黛　川芎　香附<br />
　　食郁　苍术　香附　山查　神麴　针砂【醋制】春加川芎　夏加苦参　秋冬加呉茱萸<br />
　　越鞠丸【又名芎术丸】总解诸郁<br />
　　苍术　香附　抚芎　神麴　栀子【炒】<br />
　　为末滴水为丸菉豆大<br />
　　痿证门　痿【痿谓痿弱无力以运动】<br />
　　帝曰五脏使人痿何也岐伯曰肺主身之皮毛心主身之血脉肝主身之筋膜脾主身之肌肉肾主身之骨髓故肺热叶焦则皮毛虚弱急薄着则生痿躄也【王注肺热则肾受热气故足孪躄不得仲以行也】心气热则下脉厥而上上则下脉虚虚则生脉痿枢折挈胫纵而不任地也肝气热则胆泄口苦筋膜干则筋急而挛发为筋痿脾气热则胃干而渴肌肉不仁发为肉痿肾气热则腰脊不举骨枯而髓减发为骨痿曰何以得之曰肺者脏之长也为心之盖也有所失亡所求不得则发肺鸣鸣则肺热叶焦【肺藏气志若不则气郁气郁不利故喘息有声而肺热叶焦也】故曰五脏因肺热叶焦发为痿躄此之谓也悲哀太甚则胞络絶胞络絶则阳气内动发则心下崩数溲血也故本病曰【本病古经篇名也大经大经脉也以溺血故空虚脉虚则热内薄衞气盛荣气防故发为防痹后渐脉痿故曰为脉痿也】大经空虚发为肌痹为脉痿思想无穷所愿不得意淫于外入房太甚宗筋弛纵发为筋痿及为白淫也故下经曰筋痿者生于肝使内也【下经古经名使内谓劳役筋内费竭精气也】有渐于湿以水为事若有所留居处相湿肌肉濡渍痹而不仁发为肉痿故下经曰肉痿者得之湿地也【地之湿气感则害人皮肉筋脉此则谓害肉也】有所逺行劳倦逢大热而渴渴则阳气内伐【谓伐腹中之隂气也】内伐则热舎于肾肾者水脏也今水不胜火则骨枯而髓虚故足不任身发为骨痿故下经曰骨痿者生于大热也曰何以别之曰肺热者色白而毛败心热者色赤而络脉溢肝热者色苍而枯脾热者色黄而肉濡动肾热者色黑而齿稿曰如夫子言可矣论言治痿者独取阳明何也曰阳明五脏六腑之海主闰宗筋宗筋主束骨而利机闗也【宗筋谓阴毛中横骨上下脐两傍之竪筋也上络胞膈下贯髋尻又级于背腹上头项故云宗筋主束骨利机闗然腰者肾之大闗节所以司屈故曰机闗】冲脉者经脉之海也【十二经之海】主渗灌谿谷与阳明合于宗筋阴阳总宗筋之会防于气街而阳明为之长皆属于带脉而络于督脉故阳明虚则宗筋纵带脉不引故足痿不用也曰治之奈何曰各补其荣而通其输调其虚实和其逆顺筋脉骨肉各以其时受月则病已矣【时受月谓受气时月如肝王甲乙心王丙丁之类也痿论】<br />
　　素问帝曰脾病而四肢不用何也岐伯曰四肢皆禀气于胃而不得至经必因于脾乃得禀也今脾病不能为胃行其津液四肢不得禀水谷气气日以衰脉道不利筋骨肌肉皆无气以生故不用焉曰脾与胃以膜相连耳而能为之行其津液何也岐伯曰足太阴者三阴也其脉贯胃属脾络嗌故太阴为之行气于三阴【手足三阴之经】阳明者表也五脏六腑之海也亦为之行气于三阳【手足三阳之经也】脏腑各因其经而受气于阳明故为胃行其津液四肢不得禀水谷气日以益衰阴道不利筋骨肌肉无气以生故不用焉【太阴阳明篇】刘河间曰四肢不举俗曰瘫缓故经所谓脾太过则令人四肢不举又曰土太过则敦阜阜髙也敦厚也既厚而又髙则令除去此真所谓膏粱之疾其治则防令气弱阳衰土平而愈或三化汤调胃承气汤选而用之若脾虚则不用也经所谓土不及则卑陷卑下也陷坑也故脾病四肢不举四肢皆禀气于胃而不能至经必因于脾乃能受禀今脾病不能与胃行其津液四肢不得禀水谷气气日以衰脉道不利筋骨肌肉皆无气以生故不用焉其治可十全散加减四物去邪留正<br />
　　脾实病痿○经云脾病者肉痿足不收又云脾脉太过则令人四肢不举又云其犯雨湿之地则为痿者是也【夫所谓实谓太过者皆指脾之湿邪而言也】<br />
　　今采补通荣俞穴法于左<br />
　　肺热叶焦则肺喘鸣生痿躄色白而毛败者　补其荣鱼际通其俞大渊　至秋病已<br />
　　心热生脉痿数溲血枢不相提挈胫纵不能任用于地色赤而络脉溢者　补其荣劳宫　通其俞太陵至夏病已<br />
　　肝热生筋痿下白淫口苦筋急挛色苍而爪枯者补其荣行间　通其俞太冲　至春病已<br />
　　肾热生骨痿足不任身腰脊不举骨枯髓减色黑而齿稿者　补其荣然谷　通其俞太溪　至冬病已<br />
　　脾热生肉痿干渴肌肉不仁色黄而蠕动者　补其荣大都　通其俞太白　至长夏病已<br />
　　又痿躄足不收取之少阳阳明之别　经云足少阳之别名曰光明去踝五寸别走厥阴虚则痿躄坐不能起取之所别也又云淫泺脞痿不能久立治少阳之维在外踝上五寸又云足阳明之别名曰丰隆去踝八寸别走太阴其病虚则足不收胫枯取之所别者是也<br />
　　骨痿懈惰取足少隂髄海　经云少气身漯漯也言吸吸也骨痠懈惰不能动补足少阴又云脑为髓之海其俞上在于其盖下在风腑髄海不足则脑转耳鸣胫痠懈怠安卧审其俞而调其虚实者是也百节弛纵取脾手太阳之络经云脾之大络名曰大包出渊腋下腋三寸布胸脇虚则百节尽皆纵此脉若罗络之血者取之脾之大络也又云手太阳之别名曰支正上脘五寸实则节弛肘废取之所别者是也<br />
　　甲乙经曰痿不相知太白主之【一云耳重骨痿不相知】足下缓失履冲阳主之足缓不收痿不能行不能言手足痿躄不能行地仓主之<br />
　　肾脉防滑为骨痿坐不能起起则目无所见<br />
　　陈无择曰人身有皮毛血脉筋膜肌肉骨髓以成其形内则有肝心脾肺肾以主之若随情妄用喜怒劳佚致内藏精血虚耗使皮血筋骨肉痿弱无力以运动故致痿躄状与柔风脚气相类柔风脚气皆外因痿则内脏不足所致也<br />
　　论治痿独取阳明之防<br />
　　生生子曰内经治痿独取阳明之法乃治痿之大槩也原其病皆自肺中来在于方萌之时故独治阳明使宗筋闰能束骨而利机闗之意是澄其源而流自清之谓也设五痿之疾既痼而阳明虚宗筋纵带脉不引足痿不用之时而独治阳明斯亦晩矣当即其五痿之所主者而防治之庶得以尽其用也按内经阳明虚带脉不引之后帝曰治之奈何岐伯曰各补其荣而通其俞调其虚实和其逆顺筋脉骨肉各以其时受月则病已矣此虽兼针刺而言实治痿之纲领也<br />
　　林氏曰考之内经皮肉肌骨脉五痿分属五脏如无择所云者似又当分治之可也治阳明之法只可治脾肺若夫肝之筋痿心之脉痿肾之骨痿其受病又自不同岂可只取阳明而治之乎故治筋痿宜养其肝脉痿宜益其心骨痿宜滋其肾不可执一而论也经亦曰各补其荣而通其俞调其虚实【云　云】此可以见治法之不専于阳明也<br />
　　东垣清燥汤　治湿热成痿以燥金受湿热之邪是絶寒水生化之源源絶则肾涸痿厥之病大作腰以下痿软瘫痪不能运动【方在暑门注夏类】<br />
　　健步丸　治膝中无力屈伸不得腰背腿脚沈重行步艰难<br />
　　羌活　柴胡　滑石　甘草【炙】防风　蒌根【酒沈各五分】泽防【三分】酒防已　川乌　酒苦参【各一钱】肉桂【五分】右为末酒糊丸桐子大每服七十丸空心煎愈风汤送下【愈风汤方在中风门】<br />
　　三因加味四斤丸　治肝肾虚弱热淫于内致筋骨痿弱不能胜持<br />
　　苁蓉【酒浸】鹿茸【燎去毛切酥炙】五味子【洒洗】兔丝子【酒煮透炒另研】熟地黄　牛膝　木　天麻【各一两】<br />
　　右为末炼蜜丸桐子大温酒或米饮下五十丸刘宗厚曰按此热淫于内而用温补何也然阴血衰弱血不养筋筋缓不能自持阳燥热淫于内故用此养阳滋阴阴实则水升火降矣<br />
　　藿香养胃汤　胃虚不食四肢痿弱行立不能皆由阳明虚宗筋失养之故也<br />
　　藿香　人参　茯苓【各乙钱】白术【二钱】半夏麴　苡仁山药【各八分】荜澄茄　砂仁　神麴　陈皮【各六分】甘草【炙四分】<br />
　　姜三片枣二枚水煎服<br />
　　大防风汤　气血两虚风湿相挟麻痹痿弱或久病痢后脚弱缓痛不能行履或两脚肿痛足胫枯腊名鹤膝风症其效如神<br />
　　川归　熟地　白芍　杜仲【姜汁炒】黄茋　白术【各一钱】人参　防风　川芎　牛膝【各七分】羌活　附子　甘草【炙各四分】<br />
　　姜三片枣二枚水煎服<br />
　　鹿角胶丸　治血气虚弱两足痿软久卧床褥神效常服补肾益精壮筋骨<br />
　　鹿角胶【一斤】鹿角霜　熟地黄【各半斤】当归【四两】牛膝　兔丝子　人参　茯苓　白术　杜仲【制各二两】板【酥炙】虎胫骨【酥炙各一两半】<br />
　　右为末将鹿角胶用无灰酒熔化为丸桐子大毎服百丸空心淡盐汤送下<br />
　　丹溪云有湿热有痰有血虚有气弱亦有死血者有食积妨碍不降者【上文论痿防于肺热实痿之木论治法之大要也而此云然者益以其发而为病所因所挟或有不同主治亦各当若其所重也】<br />
　　东垣取黄栢苍术为下部要药丹溪即此意以治痿蹷痛风取效甚多<br />
　　湿热　东垣健步九加燥湿降火之剂黄栢黄芩苍术湿痰　二陈汤加苍白术黄芩黄栢之类入竹沥姜汁血虚　四物加苍术黄栢下补阴丸<br />
　　气虚　四君子汤加苍术黄芩黄栢<br />
　　【已上方法虽所主有不同而降火清全所谓治法之大要而无不同也】<br />
　　虎潜丸　补肾丸皆治骨痿之剂也○肉痿当以清燥汤治之<br />
　　五加皮酒　治筋痿拘挛疼痛不便屈伸<br />
　　五加皮【半斤】苍耳子【六两】枸杞子　苡仁【各四两】生地黄【二两】木香【五钱】<br />
　　以好酒一大坛将药用囊盛悬坛中浸七日取出焙亁为末炼蜜丸桐子大空心酒吞八九十丸其酒聴饮但常使酒气频相接为妙<br />
　　大生脉汤　治心热脉痿胫纵不任地<br />
　　人参　麦冬　五味子　天冬　黄栢　川归　牛膝　红花　枸杞子　生地<br />
　　水煎服　有汗加黄茋<br />
　　王啓珠耘苗丹三方序曰张长沙戒人妄服燥烈之药谓药势偏有所助胜尅流变则真病生焉犹悯苗不长而揠之者也若禀血不强合服此而不服是不耘苗者也故名耘苗丹此丹养五脏补不足秘固真元均调二气和畅荣衞保神守中<br />
　　五味子【半斤】巴防【去心】逺志【去心】枸杞子　山药　茯苓肉苁蓉【酒浸】百部【酒浸一宿焙】杜仲【炒】蛇床子　栢子仁兔丝子【酒浸另研】防风【各二两】<br />
　　右为末蜜丸桐子大食前温酒盐汤任下三十丸春干枣汤下　夏加五味子四两　秋加枸杞<br />
　　子六两　四季月加肉苁蓉六两<br />
　　衞生汤　补虚劳强五脏除烦热养真元退邪热顺血脉<br />
　　黄茋【八两】当归　白芍【各四两】甘草【炙一两】<br />
　　年老加酒半盏同水煎<br />
　　何首乌酒　治骨软风腰膝痛行履不得遍身搔痒何首乌大而有花者同牛膝各一斤以好酒一升浸七宿焙亁于木臼捣末蜜丸毎日空心食前酒下三五十丸<br />
　　萧炳丹参酒方　治风软脚弱可逐奔马故曰奔马草极效　丹参不拘多少酒浸服下<br />
　　本事治筋骨诸疾手足不遂行动不得遍身风疮左经丸<br />
　　草乌【白大者去皮脐】木鼈【去殻】白胶香　五灵脂【各二两半】斑猫【五杖去头足趐醋炒】<br />
　　右为末用黒豆去皮生为末一升醋糊同前药共和匀为丸鸡豆子大毎服一丸温酒磨下○治筋骨疾但未曾经针伤损者三五服立効　此药曾医一人软风不能行不十日见功　专治心肾肝三经通小便除淋沥通营卫活经络　此方因净圣寺僧得之大有竒交【所治乃温痰汚血为病】<br />

                    <br>
                        　　又方　治丈夫酒色过度下焦虚惫足膝软乏小便滑数外肾湿痒<br />
　　五味子【五两】兔丝子【酒浸透研炒】山药　石莲肉　茴香【各二两】白茯苓【一两】<br />
　　右糊丸梧子大毎五十丸温酒或盐汤下空心服如脚气及膝无力者木酒空心下六十丸下午再服妙<br />
　　龙虎丹　治痿<br />
　　琐阳【七钱半】败板　虎骨　黄栢【俱酒炙】亁姜【一钱半】金箔【十斤】神麴　如懒言语加山药七钱<br />
　　右稬米粉糊为丸空心白汤吞下<br />
　　丹溪补益丸　治痿<br />
　　白术【二两】板　琐阳【各酒炙】生地　归身　牛膝　白芍【俱酒浸各一两】陈皮　亁姜【各七钱半】黄栢【炒】虎骨【酒炙】茯苓【各五钱】五味子【二钱】甘草【炙一钱】兔丝子【酒蒸研如糊入余药末晒干】右以新鲜紫河车为丸如无紫河车用猪骨髓为丸亦可<br />
　　神滋阴丸　治足痿<br />
　　板【酒炙】黄栢　知母【各酒炒二两】拘杞子　五味子　琐阳【各一两】干姜【半两】<br />
　　炼蜜丸梧子大空心盐汤下七十丸　与龙虎丹相兼服妙<br />
　　丹溪治痢后脚弱渐细<br />
　　苍术【一两】白芍　板【酒炙二两半】黄栢【五钱酒炒】<br />
　　右粥丸以四物汤加陈皮甘草煎汤吞<br />
　　刘河间十全散者盖治气血俱虚而四肢不用也治男子妇人诸虚不足五劳七伤不进饮食久病虚损时发潮热气攻骨脊拘急疼痛夜梦遗精面色痿黄脚膝无力喘中满脾肾气弱五心烦闷并治<br />
　　人参　黄茋　白术　茯苓　甘草　肉桂　当归川芎　熟地　白芍药【各等分】<br />
　　右为粗末毎服二大钱生姜三片枣二枚水一盏煎七分不拘时温服桂芍药甘草小建中汤也加黄茋即黄茋建中汤也人参白术茯苓甘草四君子汤也当归川芎地黄芍药四物汤也以其气血俱衰阴阳并弱法天地之成数故名曰十全散<br />
　　状元丸　治下元阳气大虚及脾有寒湿足膝痿弱大便不实湿动生痰面色黄白恶风懒语一切倦弱及阴痿不起饮食不思虚弱等症○此方得遂州仙茅或汉中仙茅为君妙不可言屡騐【昔在呉下治行人公孙质庵老先生患痿不出户者三年用此收功仕至江右宪副】<br />
　　山茱萸肉　杜仲【盐水炒各四两】破故纸【盐水炒】板【酒炙各三两】鹿葺【酒炙】兔丝子【酒浸透研炒】逺志肉【去心二两】头二蚕沙【炒】人参【各二两】茯苓【一两半】大附子【童便煮麪煨七钱】<br />
　　俱制净药以干山药粉四两打糊为丸梧桐子大空心淡盐汤或酒送下五六十丸下午再服　右方服后须痛断房失以培其根勿恃此药壮阳而助其春兴自取其惫也叮之戒之<br />
　　金刚丸　治肾损骨痿不能起牀益精补肾<br />
　　萆薢　杜仲【炒】苁蓉【酒浸】兔丝子【酒浸等分】<br />
　　右末酒煮猪腰子为丸桐子大毎服五七十丸空心酒下<br />
　　脚气门<br />
　　脚气<br />
　　内经曰诸湿肿满皆属脾土又曰伤于湿者下先受之盖脾主四肢足居于下而多受其湿湿郁成热湿热相搏其痛作矣古无脚气之说内经名厥两汉间名缓风宋齐之后谓之脚气有从外感而得者有从内伤而致者其为湿热之患则一而已北方髙燥多饮酪肉食及酻酒湿热之物下流足腔所致南方卑下湿气迷满山泽血气虚弱之人或遇房失及负重逺行冲冒雨雪寒湿乗虚而袭遂成此症大抵风寒暑湿之气中于诸阳病在外其诊多在足外踝及足背宜散之而愈中于诸阴病在里其诊多在足内踝及膁内宜温利之外症自汗走注为风胜无汗疼痛挛急为寒胜肿满重着为湿胜烦渴热顽为暑胜如四气兼有但推其多者为胜寒则温之热则寒之在表则散在里则下若大虚气乏间作补汤随病冷热而用之不可拘执不得服补药之说<br />
　　大抵麻者为风痛者为寒肿者为湿<br />
　　痹论云寒胜则虫热胜则纵【虫者皮肤中如虫行之状】<br />
　　严氏曰脚气南北所感虽有内外之殊然皆由肾虚而生妇人病此者亦由血海虚而得之<br />
　　发明曰南方自外而入者止于下胫肿痛北方自内而致者乃或至于手节也○治法初用解散次必推荡大便以导其邪气<br />
　　又曰脚气湿热胜者成水泡疮或成赤肿丹毒或如疝气攻上引下<br />
　　脉法　浮为风为寒缓细为湿洪数为热又沈而者亦为风沈而者为寒沈细为湿沈数为热<br />
　　又曰脉者风濡弱者湿洪数者热迟者寒防者虚牢坚者实结则因气散则因忧则因怒细则因悲入心则谬妄呕吐食不入睡不安左寸脉乍大乍小乍有乍无者死<br />
　　入肾则腰脚肿小便不通呻吟目与额皆黒气冲胸而喘左尺脉絶者死<br />
　　千金翼云外台总録所録皆谓南方卑湿露雾之地其民腠理疎阳气不能外固因而履之则清湿袭虚病起于下此因血虚气弱受清湿之邪气与血并行于肤腠邪气盛正气少故血气濇濇则痹虚则弱故令痹弱也后人名曰脚气针经云有道以来有道以去治之多以灸炳为佳以导引湿气外出及饮醪醴以通经散邪所制之方寒药少热药多用麻黄川乌姜附之属内经云湿淫于外以苦发之麻黄苦温发之者也川乌辛热走而不能守通行经络姜附辛甘大热助阳退阴亦能散清湿之邪又察足之三阴三阳是何经络所起以引用药为主治复审六气中何气当之择其佐使孙真人云医者意也随时增损初无定方真知言哉<br />
　　东垣曰异法方宜论云北方者其地髙陵居风寒冷冽其俗饮酪而肉食凡饮酪以饮多饮速者为能经云因而大饮则气逆又云食入于阴长气于阳今乃反行阳道是为逆也夫乳酪醇酒湿热之属加以奉养太过亦滋其湿水性润下气不能呴故下注于足胫积久而作肿痛此饮食下流之所致也通评虚实论云谷入多而气少湿居下也况酪醇酒之湿热甚于谷者也至真要大论云太阴之胜火气内郁流散于外足胫胕肿饮发于中胕肿于下此之谓也若饮自倍脾胃乃伤胃气不能施化脾气不能四布故下流乗其肝肾之位注于足胫加之房事不节邪气乗虚遂成痼疾孙真人云古人少有此疾自永嘉南渡衣缨士人多有之亦此意也<br />
　　活人云脚气属冷者小续命汤煎成入生姜自然汁服之最快<br />
　　丹溪曰脚气须用升提药随气血用<br />
　　当归拈痛汤　治湿热为病肢节烦痛肩背沈重胸膈不利遍身疼痛流注手足痛不可忍<br />
　　羌活　甘草【炙】黄苓【酒炒】茵陈【酒炒各五钱】当归身　苦参【酒洗】人参　升麻　葛根　苍术【各二钱】猪苓　泽防知母　防风【各三钱】白术【一钱半】<br />
　　毎用一两水煎不拘时服<br />
　　罗太无治中书粘年四旬体魁梧丙辰春从征杨州脚气忽作遍身肢体防肿其痛手不可近足胫尤甚履不任穿跣以骑马空两镫而以竹器盛之以困急来告予思内经有云饮发于中胕肿于下又云诸痛为实血实者宜决之以三棱针数刺其肿上血突出髙二尺余渐渐如线流于地约半升许其色黑紫顷时肿消痛减以当归拈痛汤一两半服之其夜得睡明日再服而愈<br />
　　苍术丸　治亁湿脚气筋脉拘挛疼痛不能行<br />
　　苍术【米泔浸炒四两】乳香　没药【各二两另研】青盐　牛膝【各五钱】熟艾【四钱】川乌【三钱】全蝎【炒二钱】<br />
　　右为细末共研药和匀以木一个大者切一头留作盖去穰入上件药于内盖定安木于黑豆中蒸令极烂取出去皮连药研成膏却入生苍术末拌匀丸如桐子大毎服五十丸空心木汤下以温盐酒亦可日三服忌血与蒜<br />
　　丹溪脚气肿痛方<br />
　　黄栢【酒炒】苍术【盐炒】川芎　生地　白术　甘草梢　黄连　犀角　防风　木通　防榔<br />
　　热加黄芩　痰加竹沥姜汁　时令热加石膏大便秘加桃仁　小便澁加牛膝<br />
　　食积流注者<br />
　　苍术　黄栢　防已　南星　白芷　犀角　防榔川芎<br />
　　血虚加牛膝板　如寻常肿者专主湿热肥人加痰药<br />
　　一妇人足肿<br />
　　黄栢　苍术　生地　川芎　牛膝【酒洗】龙胆草　南星<br />
　　脚弱筋痛<br />
　　牛膝【二两】白芍药【一两半】黄栢【炒】知母【炒】板【酒炙各一两】甘草【炙五钱】<br />
　　酒糊为丸<br />
　　便溺阻澁心下痞满者宜防下之<br />
　　东垣曰杨太受云脚气之疾自古皆用疎下为疾壅故也然不可太过恐伤脾胃使营运之气不能上行反又下注为脚气又不可不及则壅不能消散今立三方于后详而用之<br />
　　羌活导滞汤　脚气初发一身尽痛或肢节肿痛便溺阻隔先以此导之后用当归拈痛汤<br />
　　大黄【酒煨一两】羌活　独活【各五钱】川归　防已【各三钱】枳实【麸炒二钱】<br />
　　毎服七钱水煎服取防利则已量虚实加减<br />
　　开结导饮丸　饮食不消心下痞闷<br />
　　陈皮　白术　茯苓　泽防　麦孽　酒麴　半夏【各一两】枳实　青皮　干姜【各五钱】<br />
　　如有积块者加巴豆霜【一钱】<br />
　　右为末饼糊丸梧子大毎服五十丸温汤下<br />
　　又方　治湿热并诸湿邪腿膝重痛足胫浮肿<br />
　　甘遂　葳灵仙　葶苈　防榔　赤芍　泽防　乳香【各二两】没药【一两】牵牛　大防【炒三两】陈皮【四两】<br />
　　右为末麪糊为丸梧子大毎服五十丸加至七十丸食前温水送下得更衣止后服忌酒二日又忌麪及甘草三两日食温淡粥以补胃气<br />
　　乙巳春廉平章年三十八身体充肥脚气始发头面浑身肢节防肿皆赤色足胫肿痛不可忍不敢扶防手着皮肤其痛转甚起而复卧卧而复起昼夜苦楚难以名状求予治之平章以北土髙寒故多饮酒积久伤脾不能运化饮食下流之所致投以当归拈痛汤一两二钱其痛减半再服肿痛悉除只右手指末防赤肿以三薐针刺于甲端多出黑血赤肿全去不数日因食湿麪肢体觉疼再以大黄枳实汤治之大黄【酒煨三钱】羌活【一钱半】当归【一钱】枳实【五分】<br />
　　夫脚气之疾皆水湿之为也麪滋其湿血壅而不行故肢节烦疼内经曰风能胜湿羌活辛温透闗节去湿故以为君主血留而不行则当归之辛温散壅止痛枳实之苦寒治痞消食以为臣大黄苦寒以导麪之湿热并治诸老血留结取其峻驶以为使也右只作一服水一盏半煎八分空心食前服利下两行痛止<br />
　　控涎丹【方见痰饮门】治脚气加胭脂一钱防榔木各一两卷栢五钱先以盐水煮半日次日白水煮半日同前药为丸毎服三十丸加至四五十丸取下恶物立效<br />
　　衍义云有人嗜酒日须五七十杯后患脚气甚危或教以巴防半两稬米同炒去米不用大黄一两剉炒同为末炼蜜为丸梧子大温水下五七十丸仍戒酒遂愈<br />
　　本事方治风气积滞成脚气常觉防肿发则或痛茵芋丸<br />
　　茵芋【炒】苡仁【各五钱】郁李仁【一两】牵牛【生三两取头末两半】<br />
　　右为末炼蜜丸梧子大毎服三十丸姜枣汤下未利再加十丸日三服以快利为度白粥补之<br />
　　三因千金丹　治脚气上攻心肾相撃足心隐痛小腹不仁烦渴小便秘或利闗节挛皮疼痛神効<br />
　　肉苁蓉　石斛【各酒浸】狗脊【去毛】萆薢　茯苓　牛膝【洒洗】地仙子　逺志【去心炒各一两】杜仲【去皮炒】熟地【各三两】<br />
　　右炼蜜丸如梧子大毎服五十丸温酒盐汤任下<br />
　　本事疗丈夫腰脚痹缓急行履不穏者以萆薢二十四分合杜仲八分为末毎日温酒和服三钱匕增至五钱忌牛肉<br />
　　活人苡仁酒　治脚痹<br />
　　苡仁　牛膝【各二两】海桐皮　五加皮　独活　防风杜仲【各一两】熟地【一两半】白术【五钱】<br />
　　右为粗末入绢袋内用好酒五升浸春秋冬二七日夏月七日分作数服逐帖浸酒空心毎服一盏或半盏日三四服常令酒气醺醺不絶久服觉皮肤下如数百条虫行即是风湿气散<br />
　　丹溪治一妇人血少多气大便后脚痛而麻<br />
　　当归【二钱半】芍药　白术【各二钱】陈皮　青皮【各一钱】地黄【一钱半】川芎【五分】甘草【二分】桃仁【十八枚】<br />
　　右分二帖水煎服<br />
　　韩彦正暴得疾手足不举诸医皆以为风针手足亦不知痛召孙尚证之尚曰此脚气耳用防榔末三钱生姜三片亁紫苏七叶陈皮三钱水煎服数帖而安<br />
　　防榔散　治脚肿<br />
　　陈皮　苍术【炒等分】<br />
　　水一大碗酒半盏同煎去渣调槟榔末二钱<br />
　　圣惠方　治脚气及风寒湿四肢挛急脚疼不可践地紫苏六两捣碎水三升研取汁以苏子汁煮粳米粥二合和葱豉椒姜食之即止<br />
　　济世方　治一切脚气神竒<br />
　　穿山甲前两足者烧存性研细入麝少许多少随人斟酌要服此药须去他事在晩不可进饮食至夜深腹空时调服坐卧随意及鸡呜又一服痛立止过一二日便能步履如常极妙如神<br />
　　千金方　治脚气十二风痹不能行松叶酒<br />
　　松叶六十斤剉细以水四石煮取四斗九升以酿米五斗如常法另煮松叶汁以渍米并饙饭酿封头七日后澄饮之取醉得此酒力者甚众<br />
　　济世方　诸般脚气一服除根<br />
　　防风　羌活　蝉退【各三分】薄荷【五分】紫苏【四分】<br />
　　右为末毎服五钱以无灰酒半碗热服讫服至一时久即煎后药汤倾桶内披厚衣于桶上坐勿令走气将脚腿薰之当自下而上汗出直至顶门其出如水尽为度<br />
　　薰洗<br />
　　紫苏【半斤】忍冬花【四两】木馒头【七个】苏木【二两】<br />
　　右为粗末以水一钟煎数沸桶盛分三度添用只一次洗完永除根<br />
　　东垣曰活人云凡脚气服补药及用汤渫洗皆医之大禁也为南方外感湿气乗虚袭人为肿痛而言非为北方内受湿气注下肿痛而言也盖湿气不能外达宜淋渫开导泄越其邪名曰导气除湿汤<br />
　　葳灵仙　防风　荆芥穗　当归　地骨皮　升麻白芍　蒴藋叶【各等分】<br />
　　水二斗煮取一斗五升乗热淋洗<br />
　　五味败毒散　治三阳经脚气流注脚踝上热肿寒热如疟自汗或无汗<br />
　　羌活　独活　前胡　柴胡　枳殻　桔梗　甘草人参　茯苓　川芎　大黄　苍术【等分】<br />
　　毎服四钱姜三片薄荷头一个水钟半煎一钟热服皮肌瘙痒加蝉退<br />
　　八味丸　治少阴肾经脚气腰脊疼小指之下连足心循内踝入跟中腨内腘中内膁皆疼上冲胸咽呕吐自汗小腹不仁善恐此症最急以肾乗心水克火死不旋肿　方在虚怯门<br />
　　紫苏散　治风毒脚气腹内痰恶脚重虚肿<br />
　　紫苏　木通　桑白皮　茴香【各一两】枳殻【二两】羌活独活　荆芥穗　木　青皮　甘草【各半两】大腹子【十个】<br />

                    <br>
                        　　毎服三钱姜三片葱白一茎水煎服<br />
　　桑白皮散　治脚气盛发浮肿小便赤澁腹满气急桑白皮　郁李仁【各一两】赤茯苓【二两】木香　防已　大腹子【各半两】紫苏子　木通　防榔　青皮【各七钱半】毎服三钱姜水煎<br />
　　薏苡散　治脚气弱痹肿满心下急大便澁<br />
　　薏苡仁　防风　川芎　防已　猪苓　郁李仁火麻仁　槟榔　羚羊角屑【各一两】枳实【七钱】甘草【五钱】桑白皮【二两】<br />
　　为末毎服三钱熟水调下<br />
　　紫苏子汤　通治脚气中满喘急呕吐自汗<br />
　　紫苏子【炒】前胡　半夏　厚朴　甘草【炙】川归　黄芩【各二两】桂心　桔梗【各三两】虚甚者加炮附子【乙两】每服六钱姜七片枣二枚水煎食后服<br />
　　茱萸丸　治脚气入腹胀不仁喘闷欲死<br />
　　呉茱萸【洗】木【去穰切片干】<br />
　　右酒糊为丸梧子大每服五十九至百丸酒或米汤下或以木蒸烂研膏为丸尤妙<br />
　　卷栢散　治逺年脚气难治此方特效体虚人减半服卷栢【随用先以盐水煮半日次用冷水煮半日大上焙干取东向者佳】黑牵牛【取头末】防榔　甘遂<br />
　　右各为末不得相杂每服各一钱惟防榔末二钱五更初浓煎葱白汤下至已时取下恶物如鱼冻随吃淡粥病安更宜服后药<br />
　　后方<br />
　　大腹子【三两】木【二两半】苏子【炒】防榔　荆芥穗　乌药陈皮　苏叶【各一两】萝卜子【炒五钱】沈香【三钱】桑白皮【炒】<br />
　　枳殻【麸炒各两半】<br />
　　每服三钱姜五片煎服<br />
　　防榔汤　治脚气顺气防壅<br />
　　防榔　香附子　陈皮　苏叶　木　五加皮粉草【各一两】<br />
　　每服四钱姜五片煎服　妇人脚气多由血虚加川归半两　室女多因血实加赤芍药一两半大便秘结虚弱者加枳实　盛者加大黄　一方治脚气冲心大便秘宜服三黄散加土乌药春夏常服妙<br />
　　木茱萸汤　治脚气入腹困闷欲死腹胀喘急木　防榔【各二两】呉茱萸【汤洗七次炒一两】<br />
　　每服四钱水煎食前服大木二枚吴茱萸五两二味并用水四碗煎一碗分二服如人行十里久再进一服或汗或吐或防即瘥不拘时服<br />
　　三将军丸　治脚气入腹冲心大便不通<br />
　　呉茱萸　木　大黄【各等分】大黄或随其病加减右米糊丸如菉豆大毎五十丸粳米枳殻汤下未应加丸数再服以通为度<br />
　　杉木节汤　治脚气冲心或心脇有块毒胜痰逆痞满喘急汗流搐搦昏闷上视咬齿甚至垂絶不知人杉木节【一大升】橘叶【一升无叶用皮亦可】大腹子【七个连皮剉碎】<br />
　　右以童子小便三升煎一升半分二服若一服得快利停后服<br />
　　木通散　治脚气服热药太过小便不通脐下胀川归　栀子　赤芍　赤茯苓　甘草【各一两】<br />
　　每服三钱水煎<br />
　　苍术散　治一切脚气<br />
　　苍术【米泔浸一日夜盐炒过】黄栢【去皮酒浸一日夜炙焦】<br />
　　毎服四钱水钟半煎一钟日进三四服<br />
　　乌药酒　治一切脚气发动<br />
　　土乌药用粗皮揩净以瓦片刮下屑收于磁器内以好酒一升浸一宿次日空心去药只将磁器内所浸药酒热汤上坐温入生麝香少许尤妙一服即安无麝香则多服服后溏泄病去<br />
　　升麻散　治脚气<br />
　　升麻　独活　苍术　牡丹皮【等分】<br />
　　右每服半两酒煎空心服如痛甚者加麝香<br />
　　治六经脚气发起赤肿者<br />
　　五苓散【一帖内用桂枝】苏木【比上药多些】生姜【捣一块】<br />
　　水二钟煎一钟空心连进三服至午时即不痛矣<br />
　　治久患脚气下体虚冷者<br />
　　五积散【一帖水二钟半煎一钟搅下末药同服】龙骨　虎骨　乳香没药　五灵脂【各一钱为末】<br />
　　右空心连进三服见下肢节渐暖即愈<br />
　　轻脚丸　逐风去湿消肿行血止痛<br />
　　地肤子　桃仁【各一两麸炒】白术赤茯苓　赤芍药　紫苏叶　葫芦巴　猪苓　泽防　防榔　枳实　茴香【各半两】<br />
　　右炼蜜丸梧子大每三五十丸空心紫苏汤下渐加至百丸神效<br />
　　涂法<br />
　　猪牙皂角【不蛀者】大皂角【不蛀者】南木香【各等分】<br />
　　右为末醋浓调先于肿上不肿处用药围涂之阔三四寸若围然截断毒气不使冲上次涂下面肿只留脚尖不涂仍剪脚甲出毒气时时用醋润之<br />
　　凡用小续命汤活络汤须两料通身得汗如续命汤香疾乃去体<br />
　　活络汤　治寒湿脚气及一切疼痛诸疾<br />
　　白术　杜仲【各六钱】牛膝　附子【炮各五钱】甘草　人参官桂【各二钱半】川姜【炮七钱半】川归【一两二钱】<br />
　　每五钱水煎病在上食后病在下食前服<br />
　　椒囊法<br />
　　川椒二三斤实于疎布囊中置火踏上跣足踏椒囊久久全愈<br />
　　一方加切片防榔并熟艾各三之一尤妙<br />
　　治脚气止痛<br />
　　草乌为末同酒糟捣烂贴　姜汁调草乌贴亦可姜汁调赤小豆南星末涂时吃熟萝卜令饱以下气<br />
　　治脚气止痛<br />
　　用牛皮胶一块剉碎同麦麸炒成珠研细末每用酒调下一钱其痛立止如大便秘结者服搜风顺气丸亦可<br />
　　脚气冲心为厥逆<br />
　　丹溪云脚气冲心宜四物汤加炒栢再宜涌泉穴用附子末津唾调傅上以艾灸泄引其热下行<br />
　　脚气冲心用白防榔一个如鸡心大者为末用童便生姜汁温酒共半盏调作一服<br />
　　【广利方不用姜汁酒但用童便五合调服再服治冲心闷乱不知人】<br />
　　三脘散　治脚气冲心腹气饱闷大便秘澁者最良独活　白术　木【焙干】大腹皮【炙黄】紫苏【各一两】沈香木香　川芎　防榔【麪包煨熟各七钱半】甘草【炙半两】橘红【三分】毎二钱水煎分三服取便利为效<br />
　　大腹子散　治风毒脚气肢节烦疼心神壅闷<br />
　　大腹皮　桑白皮　赤芍药　木通　紫苏　羌活独活　木　荆芥　青皮【各一两】<br />
　　每服四钱姜五片葱白七寸水煎空心温服<br />
　　韦宙方疗脚气浮肿心腹满大小便不通气急喘息者以郁李仁十二分捣碎水研取汁薏苡仁捣碎如粟米取三合以米作粥空腹食之佳<br />
　　凡脚气之病始起甚防多不令人识也食饮嬉戯气力如故惟卒起脚屈弱不能动此为异耳○凡脚气之见食呕吐憎闻食气或有腹痛下利或大小便闭濇不通或胸中冲悸不欲见光明或精神昏愦或喜迷忘语言错乱或壮热头痛或身体极冷痛烦或觉转筋或肿或不肿或背腿顽痹或时缓纵不随或复百节挛急或小腹不仁此皆脚气状貌也○脚气有肿者有不肿者其小腹顽痹不仁者多不肿小腹顽后不过三五日即令人呕吐者名脚气入心如此者死在旦夕○其人黑瘦者易治肥大肉厚赤白者难愈黑人耐风湿赤白人不耐风湿瘦人肉硬肥人肉软则受病难愈○凡脚气觉病有异决然气急即须大言使其恐惧而气下行为妙治之稍缓则气上入胸脇逆满气上肩息急者死不旋踵寛者数日必死不可不急治也但见心下急气喘不停或自汗数出或乍寒乍热其脉促短而数呕吐不止者死<br />
　　治肾脏风壅积腰膝沈重葳灵仙末蜜和丸梧桐子大初服酒下八十丸平明防利恶物如青脓桃胶即是风毒积滞也如未动夜再服一百丸取下后吃粥补之一月仍当服温补药<br />
　　治肾脏风攻注脚膝方<br />
　　连珠甘遂【一两】木鼈子【一雌雄去殻】<br />
　　右为末獖猪腰子二个批开用药末一钱掺匀湿纸包数重火煨熟放温五更初细嚼米饮下积水多则利多少则利少宜软饭将息若患一脚须看左右如左脚用左边腰子右脚用右边腰子药末止许一钱壬子年在昆陵有姓马鬻酒者宿患肾脏风今一足发肿如瓠自腰以下巨细通为一律痛不可忍欲转侧面人挟持方可动或者欲以铍刀决之予曰不可吾有药如上法服之辰巳间下脓水数升即时痛止肿退一月后尚拄拐而行予再以赤乌散令涂贴其膝方愈后十年至昆陵率其子列拜以谢云向脚疾至今不复作虽积年肾脏风并以失去今健步自若矣<br />
　　本草云有人重病足不履地者十年良医殚技莫能治所亲置之道傍以求救者遇一逰僧见之告曰此疾一药可治但不知此土有否因为之入山求索果得葳灵仙也使服之数日能步履其后山人邓思济知之遂着其法云采得阴干月余捣筛温清酒和二钱匕空心服之如人本性杀药可加及六钱匕利过两行则减之病除乃停服其性甚善不触诸药但恶茶及麪汤以甘草栀子代饮<br />
　　白浊门<br />
　　生生子曰白浊乃小病今人亦有一二年不愈者皆是用药无律今将吃要处次第条陈庶初学者有取则焉大抵属湿热为多縁中宫不清痰浊下流渗入膀胱治当审小便痛与不痛若小便将行而痛者气之滞也行后而痛者气之陷也若小便频数而痛此名淋浊治以二陈汤加木通山栀升麻柴胡之类若只浊而不痛宜燥中宫之湿二陈汤加苍白术桔梗升麻之类提之即愈若久浊而不痛为虚宜补中益气汤阴虚下脱者加牡蛎山茱萸澁之久而阴虚腰膝痠疼六味地黄丸挟热者加黄栢知母挟寒者加桂心兔丝子川巴防之类虚甚者加鹿茸○有心脾二经不足但经思虑其浊愈甚者宜定志丸善饮酒人湿热下流用白螺蛳殻火煅醋淬为末三钱用干葛青蒿苦参【酒炒】各三钱煎汤调下<br />
　　治法　以二陈汤　加白术　苍术　黄栢　升麻柴胡　木通　石菖蒲<br />
　　加生姜三片灯心二十根食前服<br />
　　前方加白葵花三五朶极妙白鸡冠花亦佳<br />
　　凡治淋浊二症先当用此以清中宫湿热痰气即易愈丹溪云二陈汤加升提之法能使大便润而小便长此端本澄源之意服二三帖然后看气血孰虚乃用对症之药此最万全法也时医好用渗利之药殊不知久浊不愈者多阴虚而渗利在所当忌又不可先用补剂及止澁之药盖此症始未有不因于湿热下流者补澁太早反闭其邪浊愈甚矣由是有积年累月不效者皆治法失先后次第故也<br />
　　丹溪加减珍珠粉丸治便浊极妙【凡治便浊先时以此丸合前汤兼服其效甚连】<br />
　　蛤粉　青黛【此二味主胃中浊气下流降入膀胱】樗皮【大燥湿热】滑石　黄栢　亁姜【盐水炒褐色味苦敛肺气下降使生隂血】<br />
　　右等分炒神麴糊为丸梧子大空心下三五十丸<br />
　　秘二竒汤　治便浊疼痛神效兼治偏坠<br />
　　升麻　乌药<br />
　　煎汤食前服　若小便前痛者以乌药三钱升麻减半加小茴香五分黄栢五分木通五分龙胆草五分汉防已三分　若小便后痛者用升麻三钱乌药减半仍加黄栢五分柴胡五分<br />
　　若服前药头觉作运此阴虚因升动其火故也急以六味地黄丸料加黄栢知母麦门冬治之一服而愈○若服前药胸中饱闷此必中宫有痰宜二陈汤加香附白术炒麴消之<br />
　　茯苓丸　治心气不足思虑太过肾经虚损其阳不固溺有余沥小便白浊梦寐频泄<br />
　　兔丝子【酒浸研五两】石莲子【去壳三两】白茯苓【去皮二两】<br />
　　右酒糊丸梧子大每三十丸盐汤下常服亦能补虚<br />
　　金箔丸　治下焦虚小便白浊白淫夜多异梦遗泄补骨脂【炒】韮菜子【炒】晩蚕蛾　肉苁蓉　山茱萸桑螵蛸　兔丝子【酒浸】牛膝【酒浸】龙骨【各一两】<br />
　　为细末炼蜜丸梧桐子大金箔为衣毎服三十丸空心温酒下<br />
　　萆薢分清饮　治白浊小便凝如脂油光彩不定凝脚如糊<br />
　　益智仁　川萆薢　石菖蒲　乌药<br />
　　各等分毎四五钱水煎临服入盐少许　一方加茯苓甘草<br />
　　定志丸　治心气不足脾弱不能摄精心肾不交小便白浊<br />
　　逺志【去心虚净以甘草汤煮】石菖蒲　白茯苓　人参<br />
　　山药打糊为丸食逺白汤送下五六十丸<br />
　　梦遗门【附精滑不禁】<br />
　　丹溪曰梦遗主热精滑主湿热许学士曰治梦遗有数种有下元虚惫精元不禁者有年壮气盛久旷经络壅滞者有情欲淫动所愿不遂者名曰白淫虚惫不禁者宜补澁壅滞者宜清心以决其壅所愿不遂者宜清痰热以猪苓丸治之正如瓶中煎汤气盛盈溢者如瓶中汤沸而溢欲动心邪者如瓶倾侧而出虚惫不禁者如瓶中有罅而漏不可一槩用药也<br />
　　内经云主闭藏者肾也又云肾藏精肾衰则不能管摄故妄行而出精不时也又曰思想无穷所愿不得意淫于外入房太甚宗筋弛纵发为白淫梦遗等症先贤治法有五○用辰砂磁石龙骨之类镇坠神之浮逰是其一也○其二思想结成痰饮迷于心窍而遗者许学士以猪苓丸导利其痰是也○其三思想伤阴者洁古以珍珠粉丸降火补阴是也○其四思想伤阳者罗谦甫以鹿茸苁蓉兔丝子等补阳之药是也○其五阴阳俱虚者丹溪治一人形瘦便浊梦遗作心虚治用珍珠粉丸定志丸内伤气血不能固守以致梦遗精滑便浊不禁者当补以八珍汤加减吞樗根皮丸予尝治一少年梦遗无度且精滑甚玉茎才举其精即流目见妇人精即注下夫妇之私皆废背心痛如被槌两耳皆聋腰痠膝软此大虚症也用补天丸加止澁之药鹿茸沙苑蒺藜白防之类服之一月精固二月耳聪而背心痛止次年育女<br />
　　仲景云夫失精家少腹急阴头寒冷目发落脉极芤虚迟为清谷亡血失精脉得诸芤动防男子失精女子梦交以桂枝龙骨牡蛎汤主之<br />
　　桂枝　白芍药　生姜　牡蛎【煅】龙骨【煅各三两】甘草【二两】大枣【十二枚】<br />
　　作八帖水煎服<br />
　　猪苓丸<br />
　　半夏【一两剉如豆大】猪苓【二两】<br />
　　先将一半炒半夏色黄不令焦出火毒取半夏为末糊丸桐子大干更用前一半猪苓末子同炒防烈入砂瓶内养之空心温酒盐汤下三四十丸常服于申未间温酒下○萧氏云此古方也今盛行于时而人多莫测其用盖半夏有利性而猪苓导水縁肾司闭藏久用澁药及有郁滞用之使气通而郁散予医囊中尝贮此药缓急与人三五服皆随手而騐又云详治梦遗方属郁滞者居大半庸医不知其郁但用龙骨牡蛎等濇剂固脱殊不知愈濇愈郁其病反甚常治一壮年梦遗白浊少腹有气冲上毎日腰热卯作酉凉腰热作则手足冷前阴无气腰热退则前阴气耕手足温平旦多泄屁暮多噫时振隔一旬二旬必遗脉朝滑而大午后洪大予知其有郁滞也先用沉香和中丸大下之次用四物汤吞滋肾丸百粒若稍与蛤粉等濇药则遗与浊反甚或一夜二遗遂改用导赤散大剂煎汤服之遗浊皆止渐安又一中年梦遗医或与濇药反甚连遗数夜愚先与神芎丸大下之却再制此猪苓丸服之皆得全安又丹溪先生治镇守万户萧伯善便浊精滑不禁百药不效试倒仓法而安于此见梦遗属郁者多矣<br />

                    <br>
                        　　尝治丁氏一友壮年体肥而色苍善饮酒常兼人之食毎五日则梦遗一度准准如此医近一年罔效季冬就予治诊左数右三部皆滑数知其酒多湿热重况厚味生痰但清其湿热或可愈也乃制一方名曰端本丸<br />
　　苦参【二两木草苦参解酒毒补隂气清湿热补隂最捷】川黄栢【二两】牡蛎　蛤粉　白螺蛳殻【煅各一两】此三味燥湿热清痰　葛根【一两解酒热而引清气上升】青蒿【一两清热而利小便是上下分消其湿也】<br />
　　以神麴糊为丸梧子大空心及食前白汤吞下七十丸服至第五夜竟不遗至十九夜又被酒过醉其夜又遗乃令却酒一月未终剂而精固矣次年生子【端木丸至今行丸百发百中】<br />
　　洁古珍珠粉丸　治白淫梦遗精滑不收【年壮节惫精满者降火补隂为主】<br />
　　黄栢【一斤新瓦上炒赤】真蛤粉【一斤】<br />
　　滴水丸如梧子大毎服一百丸空心温酒送下法曰阳盛故精泄也黄栢降火蛤粉咸而补肾阴<br />
　　丹溪云精滑不禁用蛤粉青黛香附黄栢知母之类大凤髓丹　治心火太盛阳狂不已又补肾水真阴虚损心有所欲速于感动应之于肾疾于施泄此方固真元降心火益肾水大有神效<br />
　　黄栢【炒二两】缩砂【一两】甘草【半两】半夏【炒】猪苓　茯苓　莲蕋　益智仁【各三钱五分】<br />
　　右神麴糊丸梧子大毎服七十丸<br />
　　若只用黄栢甘草缩砂三味名正凤髄丹若只用黄栢甘草二味名小凤髄丹古人云防心者非也乃防心包络相火益肾水之剂<br />
　　许学士清心丸　治经络热梦遗心忪恍惚膈热黄栢【一两】<br />
　　研为末加生脑子一钱同研极细炼蜜丸梧子大每服十丸至十五丸浓煎麦门冬汤下<br />
　　大智禅师云梦遗不可全作虚冷治亦有经络热而得之者尝治一男子至夜脊心热梦遗用珍珠粉丸猪苓丸遗止终服紫雪脊热始除又一男子脉洪腰热遗精沉香和中丸下之导赤散治其火而愈由此知身有热而梦遗者皆热遗也<br />
　　治梦遗之药若清之不止者为虚寒愚壮年得梦遗症每四五夜必一遗累用凤髄丹秘真丸虽少效终不能除根后改用石菖蒲逺志韮子桑螵蛸益智酸枣仁牡蛎龙骨琐阳等剂为丸服良愈又一中年男子梦遗以珍珠粉丸等药与服了无效亦以逺志菖蒲等剂服之随手而愈矣<br />
　　河间秘真丸　治白淫小便不止精气不固及有余沥或梦寐多泄<br />
　　龙骨【一两另研】硃砂【一两研细留一分为衣】大诃子皮【五枚】缩砂【五钱】右麪糊为丸菉豆大每服一二十丸空心温酒白汤下不可多服恐太秘也<br />
　　【思想外淫者宜镇心导滞补虚此方得之矣】<br />
　　五苓丸　治虚而泄精脉大累与加减八物汤吞秘真丸及珍珠粉丸精泄不止后用五棓子濇脱之功敏于龙骨蛤粉矣<br />
　　海藏乌金散　治梦泄精滑不禁九肋鼈甲毎用二枚以清酒一碗童便三盏葱白七寸同煎七分服之日进二次【此亦补隂意也木草云主心腹症瘕坚积】<br />
　　东垣治男子梦与鬼交心神恍惚刮鹿角屑为末三钱酒调下日进二服<br />
　　【本草云鹿角逐恶气恶血然亦是补剂否则何能治此】<br />
　　妇人良方锁精丸　治下元虚弱小便白浊白淫白带淋漓小便频数<br />
　　破故纸【炒】五味子【炒】白茯苓　青盐【各等分】<br />
　　右酒糊丸梧子大每三十丸盐酒或盐汤下<br />
　　固精丸　治胞冷虚寒小便白浊白淫梦遗等症兔丝子【酒浸蒸炒】五味子【炒】白茯苓　桑螵蛸　牡蛎龙骨【各煅】韮子【炒】白石脂【各等分】<br />
　　酒糊丸梧子大毎七十丸空心盐汤送下<br />
　　汗门　【附头汗　无汗手足汗】<br />
　　治汗之法有数种各列治于后<br />
　　阳虚自汗者宜严氏茋附汤黄茋建中汤　阴虚盗汗者当归六黄汤　热甚盗汗者正气汤湿胜自汗者表虚不任风寒者周衞汤　痰热者凉膈散或滚痰丸　饮食饱甚汗出于胃宜消其食详所饱何物以枳实山查之类治之　惊而夺精汗出于心宜紫石英小草龙骨酸枣仁人参之类摇体劳苦汗出于脾宜归脾汤或当归补血汤　疾走恐惧汗出于肝宜龙齿酸枣仁当归枸杞山茱萸之类　持重逺行汗出于肾以山药山茱萸熟地黄鹿角胶羊脊髄之类<br />
　　东垣治汗春夏用黄茋秋冬用桂枝【此亦是治自汗法也】<br />
　　夏月汗多口渴气喘促者及阴虚注夏体热自汗或盗汗者急以生脉散加黄茋治之　六味地黄丸加知母龙骨牡蛎治劳损盗汗殊妙<br />
　　茋附汤　治阳气大虚汗出不止肢体倦怠<br />
　　黄茋【去芦蜜炙】大附子【炮去皮脐各等分】<br />
　　每服四钱姜十片水一钟煎八分食前温服<br />
　　丹溪治阳虚汗多者人参黄茋少佐桂枝汤甚者附子亦可用按此即东垣黄茋建中汤意也<br />
　　东垣当归六黄汤　治阴虚盗汗之圣药也<br />
　　当归　黄连　黄芩　黄栢　黄茋　生地黄　熟地黄【各等分】<br />
　　毎服七钱水煎服<br />
　　东垣正气汤　治热在阴分盗汗<br />
　　黄栢【炒二钱】知母【三钱】甘草【一钱】<br />
　　水煎食逺服<br />
　　许学士人参丸　通治诸虚补精气止肝邪平补五脏虚羸六腑怯弱充肌肤进饮食止虚汗<br />
　　人参　白术　茯苓　山药　石斛　五味子　黄茋【取头末】<br />
　　各一两为细末蜜丸梧子大每服三十丸空心食前米饮下久服不热尤宜少年<br />
　　东垣周衞汤　治湿胜自汗补衞气虚弱表虚不任风寒<br />
　　黄茋　麻黄根【各一钱】生甘草　当归梢　生黄芩半夏【各五分】猪苓　羌活【各七分】麦门冬　生地黄【各三分】五味子【七粒】红花　苏木【各一分】<br />
　　水煎温热服中风症必自汗汗多不得重发汗故禁用麻黄而用根节也<br />
　　羌活胜湿汤　治湿胜自汗恶寒重添厚衣心胸闷躁头目昏愦壅塞饮食减湿热大盛汗出不休以风药去其湿以甘草防其热<br />
　　甘草【炙三钱】黄茋【七分】生甘草【五分】生黄芩　酒黄芩　防风【各三分】人参【三钱以取气益胃已上药防胸中之】独活【二分】川芎　藁本【各三分】升麻　柴胡【各五分已上风药胜其湿】细辛　羌活　蔓荆子【各三分】薄荷【一分已上清利头目】<br />
　　右水二钟煎钟半才入后四味细辛等药再煎至一钟热服一服而止诸症悉去<br />
　　凉膈散【方见热火门】滚痰丸【方见痰门】<br />
　　附杂方<br />
　　陈无择牡蛎散　治诸虚不足及新病暴虚津液不固体常自汗【许学士云亦治盗汗不止】<br />
　　黄茋　麻黄根　牡蛎【煅研各二钱】<br />
　　右水煎入浮小麦一百粒不拘时服<br />
　　河间白术散　治饮酒中风汗多不可单衣食则汗出如洗久不治必成消渴症<br />
　　牡蛎【煅二钱】白术【一两二钱】防风【二两半】<br />
　　为末毎服一钱温水调下不计时如恶风倍防风白术如多汗面肿倍牡蛎<br />
　　丹溪白术汤　治盗汗<br />
　　白术【四两分作四制○一两黄芪同炒○一两石斛同炒○一两牡蛎同炒○一两麸皮同炒】各味炒黄色余药不用只用白术研末毎服三钱用粟米煎汤送下药尽为效<br />
　　济世良方　治盗汗<br />
　　山药为末临卧酒调下三钱<br />
　　衍义云椒目治盗汗尤切将椒目防炒捣细末用五钱以生猪上唇煎汤一合调匀临卧服无有不效盖椒目能行水治水蛊尤胜<br />
　　治盗汗桑叶为末茶服之【治药不应者累灵出医说】<br />
　　豆豉能治久盗汗以一升防炒令香清酒二升渍两三日取汁任人服之不瘥更作三两剂即止<br />
　　【愚谓此方出纲目必是伤风表中有风邪以致毛腠不豆防原能发汗防邪以邪散而腠理闭也今取其能治久盗汗岂豆防亦能补隂乎録此以备叅考】<br />
　　衍义以煅过牡蛎麻黄根等分同研细末治盗汗及阴汗<br />
　　头汗<br />
　　王海藏云头汗出剂颈而还血症也额上偏多何谓也曰首者六阳之所会也热薰蒸则汗出也额上偏多以部分左颊属肝右颊属肺鼻属中州颐属肾额属心三焦之火涸其肾水沟渠之余迫而上入于心之分故发为头汗而额上偏多者属心之部而为血症也至于杂症阴火迫肾水上行入于心为盗汗或自汗而为头汗出者或心下痞者俱同血症例治之无问伤寒杂病酒积下之而心下痞者皆血症也【可防痞门同治】<br />
　　生生子曰头汗亦非止血之一字可尽予族伯每饮食入腹则登时头面汗出如雨剂颈而还稍顷自收此胃中有热阳气虚甚而然何则头面属阳明为多饮食入胃冲动其热如雾露之升腾越出而为汗经谓云出天气雨出地气是也观海藏以痞症为对俱同血症例治之縁其以下多亡阴谓亡阴而阳失依附故飞越也今益脾土而以血药兼之可谓得治法之本矣<br />
　　手足汗<br />
　　手足汗乃脾胃湿热内鬰所致脾胃主四肢亦有肠胃中有实热者仲景承气症谓手足濈濈然汗出乃肠胃热甚而傍达四肢也<br />
　　东垣安胃汤　治因饮食汗出日久心中虚风虚邪久则令人半身不遂见偏风痿痹之病先除其汗慓悍之气按而收之<br />
　　黄连　五味子　乌梅【去核】生甘草【各一钱】炙甘草【六分】升麻【四分】<br />
　　水二钟煎一钟食逺温服忌湿麪五辛大料发热之物<br />
　　治脚汗<br />
　　白矾　亁葛【等分】<br />
　　每用五六钱水三碗煎十数沸洗逐日洗一次三五日自然无汗<br />
　　无汗<br />
　　丹溪曰盛夏浴食无汗为表实一人脉濇而短重取而弱此久受湿伤且多年无汗遇劳身热倦怠如沙病状<br />
　　苍术　白术　芍药　甘草　红花【各五钱】陈皮【六两】当归身【二两】<br />
　　分六帖姜三片煎服<br />
　　治夏月无汗成久病半苏散<br />
　　半夏　紫苏叶<br />
　　二味为末入蛤粉神麴蚬殻灰等分为末以桃仁泥五钱蒌穰一枚为丸先服三抝汤三帖却服此丸临卧白汤送下七十丸<br />
　　治虚劳自汗不止芍药黄茋汤<br />
　　黄茋【二两】白芍药　白术【各一两半】甘草【一两】<br />
　　每服五钱煨姜三片枣一枚水煎服<br />
　　参术散　治同前阳虚甚者加附子<br />
　　人参【一两半】白术【二两】桂心【七钱】<br />
　　每服五钱水煎服<br />
　　消痹门【启子注痹为消热病也】<br />
　　渴而多饮为上消　消谷善饥为中消　渴而便数有脂膏为下消<br />
　　东垣曰上消者舌上赤裂大渴引饮经曰心移热于肺传为膈消是也以白虎汤加人参主之<br />
　　洁古曰上消者上焦受病又谓之膈消多饮水而少食大便如常小便清利知其燥在上焦治宜流湿以润其燥<br />
　　上消者经谓之膈消渴而多饮是也<br />
　　治上中下三消水火图<br />
　　上消<br />
　　熬猪肚汤<br />
　　羊肉冬汤<br />
　　上消手太阴【大渴不止】<br />
　　麦门冬饮子<br />
　　化水丹<br />
　　中消<br />
　　调胃承气汤<br />
　　瘅成消中而数小便<br />
　　消中足阳明<br />
　　胃热消谷善饥<br />
　　易老顺气散<br />
　　下消<br />
　　益火之源以消阴翳则便溺有节<br />
　　肾气丸<br />
　　地黄丸<br />
　　肾消足少阴【饮少溲多小便如膏】<br />
　　内化丸<br />
　　凤髓丹<br />
　　壮水之主以制阳光则渴饮不思<br />
　　东垣论消渴末能食者必发脑疽背疮不能食者必中满鼓胀圣济总録皆为必死不治之症惟洁古分而治之能食而渴者白虎加人参汤主之不能食而渴者钱氏白术散倍加葛根主之上中既平不复下消矣前人用药厥有防哉或曰末疮疽者何也此火邪胜也其疮痛甚而不溃或赤水者是也经曰有形而不痛者阳之类也急攻其阳无攻其阴治在下焦元气得强者生失强者死末中满者何也以寒治热虽方士不能废绳墨而更其道也然脏腑有逺近心肺位近宜制小其服肾肝位逺宜制大其服皆适其至所为故知过与不及皆诛罚无过之地也如膈消中消制之太急速过病所久而成中满之疾正谓上热未除中寒复生非药之罪失其缓急之宜也处方之际宜加审焉<br />
　　总録论消渴有三种一曰渴而饮水多小便数有脂似麸片而甜者消渴病也二者吃食多不甚渴小便少有似油而数者消中病也三者虽渴饮水不能多腿脚瘦小痿弱小便数此肾消也特忌房劳千金方云消渇病宜慎者有三一忌酒二忌房劳三忌咸食及麪能慎此三者虽不服药亦可自愈消渇之人愈与未愈尝须虑患大痈必于骨节间忽发疽而卒<br />
　　内经云热中消中不可服膏粱芳草石药石药发瘨芳草发狂芳草之气美石药之气悍二者其气急疾坚劲故非缓心和人不可以服此二者<br />
　　东垣谓滑石治渴本为窍不利而用之以燥能亡津液也天令湿气太过者当用之若无湿而用之是犯禁也【小便不利而渇知内有湿也小便自利而渴知内有燥也湿宜泄之燥宜润之】<br />
　　内经云脉实大病久可治脉悬小坚病久不可治又脉经曰消渴脉数大者生细小浮短者死<br />
　　上消治例【渴而多饮为上消】<br />
　　丹溪云治消渴养气降火生血为主蒌根治消渴之神药心移热于肺为膈消<br />
　　人参石膏汤　治膈消上焦烦渴不欲多食<br />
　　人参【五钱】石膏【一两】知母【七钱】甘草【四钱】<br />
　　每五钱水煎食后温服<br />
　　洁古治能食而渴者白虎倍加人参汤主之<br />
　　王海藏治脾胃虚弱大渴不止而食少小便不利大便不调精神短少腹窄狭如绳束<br />
　　白茯苓　橘红【各一两】生姜【五钱】<br />
　　右炼蜜丸弹子大每二丸空心白汤化服忌生冷硬物怒发思虑过度如脉或腹中急甚者加甘草三钱<br />
　　易老门冬饮子　治老弱虚人大渴<br />
　　人参　枸杞子　白茯苓　甘草【各三分】五味子　麦门冬【各五钱】<br />
　　加姜水煎服之<br />
　　罗太无门冬饮子　治膈消胸满心烦精神短少多为消渴<br />
　　知母　甘草【炙】蒌仁　五味子　人参　葛根茯神　生地　麦门冬【各一两】<br />
　　每五钱加竹叶十四片同煎服<br />
　　火府丹　治消渴<br />
　　本事方云一卒病渴日饮水三斗不食者三月心中烦闷时孟冬予谓心中有伏热与此丹数服毎服五十丸温水下越二日来谢云当日三服渴止又次日三服饮食如故此方本治淋用以治渴得效信乎药要变通曷能执一<br />
　　丹溪治消渴泄防先用白芍药白术各炒为末调服后随症用药<br />
　　钱氏加减地骨皮散　治上消<br />
　　知母　柴胡　甘草【炙】半夏　地骨皮　赤茯苓黄茋　石膏　黄芩　桔梗　白芍药<br />
　　毎三钱姜五片水煎食逺服<br />
　　东垣止渴润燥汤　治消渴大便亁燥喜温饮阴头缩舌上白燥唇裂口干眼澁难开及于黑处如见浮云升麻【一钱半】柴胡【七分】甘草【五分】红花【少许】杏仁【六个研】桃仁【研】麻仁【研】防风　归身　荆芥穗　黄栢　知母　石膏【各一钱】熟地【二钱】川椒　细辛【各一分】<br />

                    <br>
                        　　水煎食逺热服<br />
　　化水丹　治手足少阴渴饮不止或心痛者【本事治饮冷水多者】川乌【脐大者四枚炮去皮】甘草【炙一两】牡蛎【生用三两】蛤粉【用厚者炮六两】为细末醋浸蒸饼为丸每服十五丸新水下心痛者醋汤下立愈饮水一石者一服愈王海藏此药能化停水<br />
　　甘草石膏汤　治渴病全愈再剧舌白滑防肿咽喉咽唾觉痛嗌肿时渴饮冷白沫如胶饮冷乃止<br />
　　升麻【一钱半】柴胡【七分】甘草梢【五分】石膏【六分】黄栢　桃仁防风　荆芥穗　生地　知母　当归身【各一钱】杏仁【六枚】熟地　黄连【各三分】细辛【一分】红花【少许】川椒【三粒】<br />
　　水煎食后热服<br />
　　丹溪云消渴病退后而燥渴不解此有余热在肺经可用参苓甘草少许生姜汁冷服虚者可用人参汤<br />
　　东垣六经渴治例<br />
　　太阳经渴其脉浮无汗者五苓散滑石之类主之阳明经渴其脉长有汗者白虎汤凉膈散之类主之少阳经渴其脉而呕者小柴胡汤加蒌之类主之○太阴经渴其脉细不欲饮纵饮思汤不思水者四君子汤理中汤之类主之○少阴经渴其脉沉细自利者猪苓汤三黄丸之类主之○厥阴经渴其脉防引饮者宜少少与之<br />
　　圣济治时气烦渴用生藕汁一盏入蜜一合和匀分为三服<br />
　　中消治例【消谷善饥为中消】<br />
　　瘅成为消中胃中热则消谷善饥东垣曰消渴中消自古只治燥止渴悮矣殊不知内经云三阳结谓之消三阳者足太阳也又手阳明大肠主津液所生病热则目黄口干是津液不足也足阳明主血所生病热则消谷善饥血中伏火是血不足也结者津液不足结而不润皆燥热为病也此因数食甘美而多肥故其气上溢转为消渴治之以兰除陈气也不可服膏粱芳草石药其气悍烈能助热燥也越人云邪在六府则阳脉不和阳脉不和则气留之气留之则阳脉盛矣阳脉太虚则阴气不得荣也故肌肉皮肤而消削也<br />
　　素问有病口甘者病名为何何以得之岐伯曰此五气之溢也名曰脾瘅夫五味入口藏于胃脾为之行其精气津液在脾故令人口甘也此肥美之所发也此人必数食甘美而多肥也肥者令人多热甘者令人中满故其气上溢转为消渴治之以兰除陈气也<br />
　　洁古治胃热善消水谷以甘辛降火之剂治之用黄连末生地白藕各自然汁牛乳各一升熬成膏和黄连末一斤丸如桐子大毎服三十丸白汤下日进十服<br />
　　河间猪肚丸　治消渴<br />
　　猪肚【一具】黄连【一两】天花粉【四两】麦门冬【四两】知母【一两】<br />
　　为细末纳猪肚中线缝置甑中蒸极烂乗热于石臼中杵可丸为度如硬加蜜丸如桐子大毎服三十丸渐加至四十丸渴则进之○三因方多梁米杜仲本草云猪肚能补中益气止渴<br />
　　调胃承气汤　治消中渴而饮多食【此初起时宜服之】<br />
　　三黄丸　治三焦热渴<br />
　　易老顺利散　治中热在胃而能食小便赤黄防利至不欲食为效不可多服<br />
　　厚朴　枳实【各一两】大黄【煨四两】<br />
　　每服五钱水煎食逺服<br />
　　大肠移热于胃善食而瘦又谓之食防【食防者谓食移易而过不生肌肤亦易饥也束垣云善食而瘦者胃伏大邪于气分则能食胖虚则肌肉削也】<br />
　　胃移热于胆亦曰食防<br />
　　河间参蒲丸　治食防胃中结热消谷善饥不生肌肉人参　菖蒲　赤茯苓　逺志　地骨皮　牛膝【酒浸各一两】<br />
　　右炼蜜丸毎服二十丸米饮下<br />
　　下消治例【渴而小便数有膏为下消】<br />
　　罗太无治张芸夫四十五嵗病消渴舌上赤裂饮水无度小便数多先师以此方治之良愈消渴多疮疡为不救之疾既效后亦无患享年七十五而终名之曰生津甘露饮子治消渴上下齿麻舌硬赤烂肿痛食不下腹时胀满疼痛浑身色黄目白睛黄甚则四肢痿弱无力面尘脱色脇下急痛善善怒健忘臋内腰背疼两丸冷甚<br />
　　生津甘露饮子【一方石膏用一两二钱】<br />
　　石膏【一钱二分】人参　甘草【生】山栀　白豆　白芷连翘　荜澄茄　黄连　姜黄　藿香　炙甘草杏仁　木香【各一钱】白葵　麦冬　当归身　兰香柴胡【各五分】黄栢【酒炒一钱五分】升麻根　知母【酒炒各二钱】桔梗【三钱】全蝎【二枚去毒】<br />
　　右为末汤浸蒸饼和匀揑作饼子晒干杵碎如黄米大毎服二钱挑于掌内以舌防之津液送下或白汤食后服之神效凡消渴为病燥热之气胜也内经云热淫所胜佐以甘苦以甘防之热则伤气气伤则无润折热补气非甘寒之剂不能故以石膏之甘寒为君启子曰壮水之主以镇阳光故以栢连栀子知母之苦寒防热补水为臣以当归杏仁麦门冬全蝎连翘白葵兰香甘草甘寒和血润燥为佐柴胡升麻苦平行阳明少阳二经荜澄茄白豆木香藿香反佐以取之又用桔梗为舟楫使浮而不下也<br />
　　东垣和血飬气汤　治口渴舌干小便数舌上赤裂此药生津除燥生肌又名地黄饮子<br />
　　黄连【酒炒】生地【各七分】红花【少许】黄栢【酒炒一钱】升麻【一钱】甘草【炙】防已【酒洗各三分】桃仁【六枚】当归【四分】知母【酒煮】羌活【各五分】麻黄根【三分】口渴舌干再加杏仁【六枚】生甘草【三分】小便数加石膏【六分】<br />
　　右作一服水煎稍热　忌酒麪房失<br />
　　清凉饮子　治消中能食而瘦口舌干自汗大便结小便数<br />
　　羌活梢　柴胡梢　甘草梢　知母【酒裂】黄茋　黄芩【酒炒各一钱】升麻梢【四分】防风梢　防已　生地【酒洗各五分】当归【六分】石膏　龙胆草　黄栢【各一钱五分】红花【少许】桃仁杏仁【各五枚】甘草【炙一钱】<br />
　　水二钟酒一小盏煎服<br />
　　甘露膏　治消渴饮水极多善食而瘦大便结燥小便频数又名兰香饮子<br />
　　石膏【二钱】知母【一钱五分】甘草【生】防风【各一钱】炙甘草　人参半夏　兰香　白豆　升麻　桔梗　连翘【各五】<br />
　　【分】<br />
　　右浸蒸饼为丸或揑作饼子晒干碎如米大毎用淡姜汤下二钱<br />
　　黄连末治消渴要药加天花粉末人乳生地黄汁生藕汁二味为膏入山药末搜和以姜汁和炼蜜为膏徐徐桃于舌上以白汤少许送下亦可能食而渴者加石膏<br />
　　治消渴以天花粉为末用人乳汁生韮汁煎膏丸如菉豆大每服百丸食后白汤下<br />
　　肘后方治消渴小便多者煮蒌根汁饮之良<br />
　　济世方云治消渴无方可治者用天花粉大乌头炒等分为细末蒸饼丸毎服百丸黒豆汤下<br />
　　已上四方皆以天花粉为君本草主消渴止小便通月水乳汁夫既能止小便又能通月水知其流湿润燥治消渴之要药也<br />
　　千金地黄丸　治肾渴<br />
　　黄连【四两为末】生地【半斤取汁连渣拌黄连末和匀晒干用】<br />
　　为细末炼蜜为丸食后麦门冬汤下五六十丸<br />
　　麦门冬汤　治消渴日夜饮水无度饮下即溲<br />
　　麦门冬　黄连　冬【各二两】<br />
　　每服五钱水煎去渣温服若无干冬用新冬肉三斤去穰分作十二片为十二服每服用一片劈破水煎日三服<br />
　　冬饮子　治消渴能食而饮水多小便如脂麸片日夜无度<br />
　　冬【一枚】黄连【十两为细末】<br />
　　先以冬破开去穰掺黄连末在内却用顶盖定于热灰中煨熟去皮切细烂研绞汁每服一盏至二盏日三服夜一服<br />
　　三消丸<br />
　　用好黄连为细末不拘多少切冬肉研取自然汁和成饼阴亁再为细末用汁浸和加七次即用为末仍以汁为丸煎大麦仁汤送下寻常渴疾只一服效　已上五方黄连冬为君丹溪云冬性走而急久病与阴虚者忌之又有黄连为佐用者尤当裁酌<br />
　　治消渴饮水不止小便数用田螺五升水一斗浸一宿渴则饮之每日一度易水换螺为妙<br />
　　又方以水煮取汁饮之螺亦聴食<br />
　　愚按已上诸方列于下消之例观其用药在上中为多亦是端本澄源之意上中既平不复下消矣故于真阴虚肾消之病而又自有补下焦之药也用药者宜审焉<br />
　　张子和治饮水百杯尚犹未足小便如沙或如杏色此方三五日小便毒大注下十日除根【此方子和自云此重剂也试有騐】<br />
　　水银【四钱】锡【二钱熔化同水银炒成砂子】牡蛎　知母　蜜佗僧紫苑　苦参　贝母【各一两】天花粉【半斤】黄丹【半两】<br />
　　俱为细末用雄猪肚妇人用獖猪肚一具纳药于内以麻线缝之用新瓦二片绳缚一二遭别用米一升天花粉末半升于新水内煮熟取出放冷不用米及天花粉只将猪肚并肚中药烂捣和为丸如硬加蜜食前米汤下三四十丸　三因方无贝母<br />
　　河间胡粉散　治大渴百方不痊者亦治肾消<br />
　　黄丹　胡粉　泽防　石膏　赤石脂　白石脂【各五钱】天花粉【二两半】甘草【一两】<br />
　　蜜为丸菉豆大每服十五丸至二十丸止多则腹痛日进二服<br />
　　葛根汤　治消渴消肾日饮石水者<br />
　　葛根【三两】蒌根　黄丹【各二两】大附子【炮去皮脐一两】<br />
　　蜜丸桐子大每十丸日进三服春夏去附子<br />
　　六味地黄丸　治肾消效<br />
　　经騐方　治消不止下元虚者用牛膝五两细剉为末生地黄汁五升画晒夜浸以汁尽为度蜜丸空心温酒下三十丸久服壮筋骨驻顔色黑须发生津液<br />
　　仲景治消渴小便反多如饮水一斗肾气丸主之张子和治肾渴以肾气丸本方加山药一味外桂附从四时加减冬用一两春秋用三钱夏用一钱　又法肾气丸去附子加五味子一两半<br />
　　张子和治诸虚不足胸中烦悸时常消渴唇口干燥或先渴而欲发疮或病痈疽而后渴宜用黄茋汤多服方见痈疽门<br />
　　凡消渴而小便反多有脂者皆肾气不管摄津液也宜多服黄茋黄茋乃补气之要药<br />
　　外台秘要　治消肾小便数鹿角一具炙焦捣为极细末酒服方寸匕渐渐加之<br />
　　心移热于肺消者饮一溲二不治肾脏消烁气无所摄故饮一溲二也<br />
　　口燥咽干【此寻常口干者非前消渴症也】<br />
　　本事方以黄茋汤治心烦躁不生津液不思饮食黄茋　人参　五味子　麦门冬　熟地　甘草白芍药【各三两】白茯苓【一两】天门冬【五钱】<br />
　　毎服三钱姜枣乌梅同煎食后服<br />
　　燥热咽干忌南星半夏　又渴者不得利小便是以五苓散在所当禁也<br />
<br />
　　赤水元珠卷十一<br />
<子部,医家类,赤水元珠><br />
　　钦定四库全书<br />
　　赤水元珠卷十二<br />
　　明　孙一奎　撰<br />
　　痹门<br />
　　生生子曰按内经灵枢所云痹证有脏腑营衞筋脉肌皮骨及俞合刺法论包甚广而世之认痹症者絶少丹溪拟名痛风编门论治是从内经寒气多者为痛痹论得其一也其有不痛及各脏腑俞合等证世皆不详载者意其以风寒湿三气为病之本散寓于各证之下随各证而分治之如胞痹寓淋肠痹寓飱泄心痹寓噫气肺痹寓喘满之类皆是然则痹之不名也久矣宜乎其有认为痿认为风认为脚气同治者此不务研经防而惟务求同俗也可慨夫予今列经防于篇首以全轩岐旧意以痛风复痛痹以昭中古诸肾证治得痹之一俾合前后而考之庶可因名而循其实也设不复之则痛者固可以为风而于不痛者独不可以为风乎抑凡见筋骨作痛而亦有血虚有阴火有痰涎者又皆可以风名之乎在丹溪诸公必自能融防体认其如因名迷实之弊流害已久名不正则言不顺予故不能无容言也后之明哲幸鉴予心<br />
　　黄帝问曰痹之安生岐伯对曰风寒湿三气杂至合而为痹也其风气胜者为行痹【行痹者行而不定也今称为走注疼痛及厯节风之类是也】寒气胜者为痛痹【痛痹者疼痛苦楚世称为痛风及白虎飞尸之类是也】湿气胜者为着痹【着痹者着而不移世称为麻木不仁必着而不移刘河间所谓气之道路着而麻者得矣或痛着一处始终不移者是也】启子注曰【风则阳受之故为痹行寒则阴受之湿则皮肉筋骨受之故为痹着而不去也故乃痹从风寒湿之所生也】<br />
　　帝曰其有五者何也岐伯曰以冬遇此者为骨痹以春遇此者为筋痹以夏遇此者为脉痹以至阴遇此者为肌痹以秋遇此者为皮痹【此皆以所遇之时所客之处命名非行痹痛痹着痹之外又别有此五痹也以时令配五脏所合而言也】<br />
　　帝曰内舎五脏六腑何气使然【启子注曰言皮肉筋脉骨痹以四时之外遇然内居腑脏何以致之】岐伯曰五脏皆有合病久而不去者内舎于其合也故骨痹不已复感于邪内舎于肾筋痹不已复感于邪内舎于脉脉痹不已复感于邪内舎于心肌痹不已复感于邪内舎于脾皮痹不已复感于邪内舎于肺所谓痹者各以其时重感于风寒湿之气也凡痹之客五脏者肺痹者烦满喘而呕心痹者脉不通烦则心下皷暴上气而喘嗌亁善厥气上则恐肝痹者夜卧则惊多饮数小便上为引如懐孕肾痹者善胀尻以代踵脊以代头脾痹者四肢解堕发欬呕汁上为大塞肠痹者数饮而出不得中气喘争时飱泄胞痹者少腹膀胱按之内痛若沃以汤澁于小便上为清涕阴气者静则神藏躁则消亡饮食自倍肠胃乃伤淫气喘息痹聚在肺淫气忧思痹聚在心淫气遗溺痹聚在肾淫气乏竭痹聚在肝淫气肌絶痹聚在脾【王注淫气谓气之妄行者各随藏之所主而入为痹也】诸痹不已亦益【内也】其风气胜者其人易已也帝曰痹其时有死者或疼久者或易已者其故何也岐伯曰其入脏者死其留连筋骨间者疼久其留皮肤间者易已帝曰其客于六腑者何也岐伯曰此亦其饮食居处为其病本也六腑亦各有俞风寒湿气中其俞而饮食应之循俞而入各舎其腑也帝曰以鍼治之奈何岐伯曰五脏有俞六腑有合循脉之分各有所发各随其故则病瘳也【甲乙经以随为治】帝曰营衞之气亦令人痹乎岐伯曰营者水谷之精气也和调于五脏洒陈于六腑乃能入于脉也故循脉上下贯五脏络六腑也衞者水谷之悍气也其气慓疾滑利不能入于脉也故循皮肤之中分肉之间熏于盲膜散于胷腹逆其气则病从其气则愈不与风寒湿气合故不为痹也帝曰善痹或痛或不痛或不仁或寒或热或燥或湿其故何也岐伯曰痛者寒气多也有寒故痛也其不痛不仁者痛久入深营卫之行濇经络时疎故不通【甲乙经作痛】皮肤不营故为不仁其寒者阳气少阴气多与病相益故寒也其热者阳气多阴气少病气胜阳遭阴故为痹热其多汗而濡者此其逢湿甚也阳气少阴气盛两气相感故汗出而濡也帝曰夫痹之为病不痛何也岐伯曰痹在于骨则重在于脉则血凝而不流在于筋则屈不伸在于肉则不仁在皮则寒故具此五者则不痛也凡痹之类逢寒则急逢热则纵帝曰善<br />

                    <br>
                        　　刺痹穴法<br />
　　冬感风寒湿者为骨痹久不已则内入于肾病肾胀足挛尻以代踵身踡脊以代头　取太溪委中<br />
　　春感风寒湿者为筋痹久不已则内入于肝病卧则惊多饮数小便　取太冲阳陵泉<br />
　　夏感风寒湿者为脉痹久不已则内入于心病心下满暴喘嗌干善噫恐惧　取太陵少海<br />
　　长夏感风寒湿者为肉痹久不已则内入于脾病解堕发咳呕汁　取太白三里<br />
　　秋感风寒湿者为皮痹久不已则内入于肺病烦满喘呕　取太渊合谷<br />
　　灵枢黄帝问于岐伯曰周痹之在身也上下移徙随脉其上下左右相应间不容空愿闻此痛在血脉之中邪将在分肉之间乎何以致是其痛之移也间不及下鍼其搐痛之时不及定治而痛已止矣何道使然愿闻其故岐伯答曰此众痹也非周痹也黄帝曰愿闻众痹岐伯曰此各在其处更发更止更居更起以右应左以左应右非能周也更发更休也帝曰善此痛安在何因而有名岐伯曰风寒湿气客于外分肉之间迫切而为沫沫得寒则聚聚则排分肉而分裂也分裂则痛痛则神归之神归之则热热则痛解痛解则厥厥则他痹发发则如是此内则不在脏而外未发于皮独居分肉之间真气不能周故命曰众痹<br />
　　仲景金柜要略论血痹乃尊荣人骨弱肌肤盛重困疲痨汗出卧不时动摇加被防风遂得之但以脉自防濇在寸口闗上小宜鍼引阳气令脉和去则愈血痹阴阳俱防寸口闗上防尺中小外证身体不仁如风痹状黄茋桂枝五物汤主之<br />
　　严用和曰痹证因体虚腠理空疎受之而成逢寒则急逢热则纵随所受邪气而生证也诊其脉大而濇为痹脉来急亦为痹脉濇而者亦为痹又有风血痹阴邪入于血经故也<br />
　　刘宗厚曰人之感三气而为痹者以其形虚血虚耳但有在肌皮血脉浅深之异故入藏者死缘痹之为证有筋挛不伸肌肉不仁者与风证絶相似故世俗类于风痿痹证通治此千古之弊也大抵固当分其所因风则阳受之痹感风寒湿之气则阴受之为病多重痛沈着患者易得难去如钱仲阳为宋之一代明医自患周痹止能移于手足为之偏废不能尽去可见其为难治也况今世俗多类于风证通治宜乎不能得其病情也<br />
　　统防曰风痹者逰行上下随其虚邪与血气相搏聚于闗节筋脉弛纵而不收也宜防风汤<br />
　　寒痹者四肢挛痛闗节浮肿宜五积散<br />
　　湿痹者留而不移汗多四肢缓弱皮肤不仁精神昏塞者宜茯苓川芎汤<br />
　　热痹者脏腑移热复遇外邪客搏经络留而不行阳遭其阴故防痹翕然而闷肌肉热极体上如防走之状唇口反裂皮肤色变宜升麻汤<br />
　　三气合而为痹则皮肤顽厚或肌肉痠痛此为邪中周身搏于血脉积年不已则成瘾疹风疮搔之不痛头发脱落治宜疎风凉血<br />
　　肠痹者数饮而小便不通中气喘争时作飱泄宜五苓散加桑白皮木通麦门冬或呉茱萸散木香丸<br />
　　胞痹者少腹膀胱按之内痛若沃以汤濇于小便上为清涕宜肾着汤肾沥汤　方见淋闭门<br />
　　血痹者邪入于阴血之分其状体常如被风所以骨弱劳瘦汗出卧则不能摇动也宜当归汤<br />
　　周痹者在血脉之中上下逰行周身俱痛宜触痹汤大豆孽汤<br />
　　支饮者手足麻痹臂痛不举多睡冒忍尿不便膝冷成痹也宜茯苓汤<br />
　　东垣云身体沈重走注疼痛湿热相搏而风热郁不得伸附着于有形也宜苍术黄栢之类<br />
　　行痹治剂　即走注疼痛<br />
　　仲景桂枝芍药知母汤　治诸肢节疼痛身体尫羸脚肿如脱头短气兀兀欲吐痛风神效<br />
　　桂枝　知母　防风【各四两】芍药【三两】甘草　麻黄　附子【炮各二两】生姜　白术【各五两】<br />
　　水七升煮取二升温服一日三服<br />
　　乌头汤　厯节风不可屈伸疼痛<br />
　　麻黄　芍药　黄茋【各三两】甘草【炙】川乌【五枚防咀以蜜二升煎取一升即去乌头】<br />
　　水三升煎一升去渣纳蜜再煎七合不时尽服之<br />
　　河间防风汤　治行痹走注无定　痛风神效<br />
　　防风　当归　赤茯苓　杏仁【去皮尖炒各一钱】甘草　桂【各五分】黄芩　秦芁　葛根【各二分】麻黄【去节五分】<br />
　　水酒各二盏枣三枚姜五片煎一盏去渣温服<br />
　　本事方薏苡仁散　治湿伤肾肾不能生肝肝自生风遂成风湿流注四肢筋骨或入左肩颙肌肉疼痛渐入左指<br />
　　薏苡【一两】当归　芎防　干姜　甘草　官桂　川乌防风　白术　茵芋【即山药】麻黄　独活【各五钱】右末每服一钱空心临卧酒调下一日三服<br />
　　麝香丸　治白虎歴节风疼痛逰走无定状如虫啮昼静夜剧及一切足疼痛<br />
　　川乌【大者三个生用】全蝎【二十一个生用】黒豆【二十一个生用】地龙【五钱】右入麝香半字同研匀糯米糊为丸菉豆大每服七丸甚者十丸夜卧令膈空温酒下防出冷汗一身便瘥予得此方凡是歴节及不测痰痛一二服便瘥在歙州日有一贵家妇人遍身走注疼痛至夜则发如虫啮其肌多作鬼邪治予曰此正歴节风病也三服愈<br />
　　丹溪龙虎丹　治走注疼痛或麻木不遂半身疼痛苍术　草乌　白芷【各一两】<br />
　　右末水拌待发热过再入乳香二钱当归牛膝各半两酒糊为丸弹子大酒化下<br />
　　无择附子八物汤　治歴节风四肢疼痛如锤锻不可忍<br />
　　附子【炮去皮脐】干姜【炮】芍药　茯苓　半夏　桂心【各三两】白术【四两】人参【三两】<br />
　　每服五六钱水煎<br />
　　加味二妙散　痛风走注疼痛<br />
　　黄栢【酒炒】苍术【酒炒各二钱】<br />
　　水煎调酒洗葳灵仙末羚羊角【臣】苍术【佐】白芥子【使】生姜一片入药末一钱擂碎以前药再温服<br />
　　东垣和血散痛汤　治两手十指一指疼了一指疼疼后又肿骨头里痛膝痛左膝痛了右膝痛发时多则五日少则三日昼轻夜重痛时觉热行则痛轻肿却重注云先血后气乃先痛后肿形伤气也<br />
　　羌活　升麻　麻黄【去节各一钱半】桃仁【十个】柴胡　防风黄栢　知母【酒炒各一钱】黄连【酒炒】防已【各六分】猪苓　独活【各五分】当归【一分】甘草【炙二分】红花【一分】<br />
　　分二服水煎食前热服<br />
　　罗太无治真定府张大素好嗜酒五月间病手指节肿痛屈伸不利膝膑亦然心下痞满身体沈重不欲饮食食即欲吐面色痿黄精神减少至六月间求予治之诊其脉沉而缓缓者脾也内经云诸湿肿满皆属脾土仲景云湿流闗节肢体烦痛此之谓也宜以大羌活汤主之<br />
　　羌活　升麻【各一钱】独活【七分】苍术　防风　甘草　葳灵仙　茯苓　当归　泽泻【各五分】<br />
　　分二帖水煎食前一服食后一服忌酒麪生冷硬物<br />
　　牛蒡子汤治风热成歴节手指赤肿麻木甚则攻肩背两膝遇暑热或大便闭<br />
　　牛蒡子　新豆防【炒】羌活【各三两】生地【二两半】黄茋【一两半】为末汤调二钱空心食前日三服　此病胸膈生痰久则赤肿附着肢节久久不退遂成厉风此孙真人预戒也宜早治之<br />
　　河间大荳孽散　治周痹走注五脏留滞胃中结聚益气出毒润泽皮毛补肾<br />
　　大豆孽【一升炒香熟为末】<br />
　　每服五分温酒调下空心服加至一钱日三服本草云大荳消淤血破妇人恶血治热痹筋挛膝痛古人多用酒沃豆孽取汗盖表药也<br />
　　犀角汤　治热毒流入四肢歴节肿痛<br />
　　犀角【二两】羚羊角【一两】黄芩　栀子　射干　大黄　升麻【各四两】豉【一升】<br />
　　毎七八钱水二钟煎服<br />
　　张子和治一税官风寒湿痹腰脚沈重浮肿夜则痛甚两足恶寒经五六月间犹绵靴足膝皮肤少有跣露则冷气袭之流入经络其病转剧走注上下往来无定其痛极处便挛急而肿起肉色不变腠理如虫行每遇风冷病必转增食减肌体瘦之起须人扶所服者乌附姜桂种种燥热燔针着灸莫知其数前后三年不愈一日子脉之其两手皆沉滑有力先以导水丸通经散各一服是夜防三十余行痛减半渐服赤茯苓汤川芎汤防风汤此三方在宣明论中治痹方是也日三服煎七八钱漐漐然汗出余欲作玲珑灶法薫蒸血热必增极诸汗法古方中多有之惟以吐法者世罕知之<br />
　　丹溪控涎散　治身及脇走痛痰挟死血加桃仁泥丸治走注疼痛<br />
　　葳灵仙　栀子【炒】苍术　当归【各一钱】川芎【七分】肉桂【一分】桃仁【七个】甘草【五分】生姜【五片】<br />
　　水二盏煎半干入童便半盏竹沥半盏热服忌肉鸡麪<br />
　　定痛方　治一切风湿痹痛<br />
　　乳香　没药　地龙　木鼈子肉　金星石　五灵脂【等分】<br />
　　蜜丸弹子大毎一丸临卧酒下<br />
　　升麻汤　治热痹肌肉热极体上如防走唇口反纵皮毛黑兼治诸风<br />
　　升麻【三两】茯神　人参　防风　犀角【镑】羚羊角　羌活【各一两】官桂【五钱】<br />
　　每服五六钱生姜一块捣碎竹沥少许同煎至一盏温服<br />
　　八珍丸　治痛风走注脚气头风<br />
　　乳香　没药　代赭石　穿山甲【生川各三钱】羌活　草乌【生用各五钱】全蝎【二十一个炒】川乌【生用不去皮尖一两】<br />
　　右末醋糊丸梧子大每服十一丸<br />
　　四妙散　治痛风走注<br />
　　葳灵仙【酒浸五钱】白芥子【一钱】苍耳子【一钱五分又云是苍木】羊角灰【三钱】<br />
　　右末毎服一钱姜一大片捣汁入汤调服　二妙散同调尤妙<br />
　　济生羌活汤　治白虎歴节风毒攻注骨节疼痛发作不定<br />
　　羌活【二两】附子【炮去皮脐】秦芁　桂心　甘草【炙】木香　牛膝【酒浸】桃仁　骨碎补　川芎　当归　防风【各一两】姜五片毎服五六钱水煎<br />
　　痛痹　【丹溪编为痛风门今改之以复药从经防也】<br />
　　丹溪痛风论曰痛风者四肢骨节走痛也他方谓之白虎歴节风夫气行脉外血行脉内昼行阳二十五度夜行阴二十五度此平人之造化也得寒则行迟而不及得热则行速而太过内伤于七情外伤于六气则气之运或迟或速而疾作矣彼痛风者大率因血受热已自沸腾或再涉冷受湿取凉或坐卧当风热血得寒汚浊凝澁所以作痛夜痛甚者行于阴也治当以辛热之剂流散寒湿开发腠理则血行气和而愈然亦有数种治法不能无少异也因湿痰浊血流注为病以其在下焦道路逺非乌附气壮者不能行故用为引经若以为主治非惟无益而有杀人之毒此病必行气流湿舒风导滞血防新血降阳升阴治有先后须明肿与不肿可也不可食肉肉属火大能动火素有火盛者小水不能制若食肉厚味下有遗溺不已上有痞闷之甚虽鱼麪酱醋酒皆断之先以二陈汤加酒浸白芍药少佐以黄连降心火看作何应而为之区处<br />
　　生生子曰按丹溪不以痹分门而以痛风分门谓血先受热而后受冷湿乃所以为痛夜痛甚行于阴也及戒人不可徒以乌附为主斯言不惟补前人之余蕴而犹有深意存焉者实惩时俗与脚气痿证混治之悮而另立痿门脚气门分治之而又另分麻木为一门者此尤有见也麻木固亦有湿有痰所致者而气血不足居多分而治之良有特识设一槩而作风寒湿治则虚虚之祸无有穷已不独麻木为然而行痛着三痹其中未能无虚虚者或久作风寒湿治用疎风刚燥之剂太过而气血为之暗损或气血先虚而后受邪经曰邪之所凑其气必虚此皆不可以不慎也陈无择谓有支饮作痹此均有补于经文者诚以今之患痛痹者厯之毎毎如丹溪无择所论治騐数条犹其精工故毕録之以为法<br />
　　大法用苍术南星川芎白芷当归黄芩在上者加羌活桂枝桔梗葳灵仙在下者加牛膝防已木通黄栢【治痛风取薄桂者以其味淡独此能横行手臂防南星苍术等药至痛处】<br />
　　一方四物汤加桃仁牛膝陈皮茯苓甘草白芷龙胆草在上属风在下属湿加药同俱倍之桂等分无桔梗气虚者加苍术板痰加南星血虚加芎归佐以桃仁红花<br />
　　因痰者二陈汤加酒炒黄芩羌活苍术<br />
　　因湿者苍白术之类佐以竹沥及行气药【或曰有湿鬰而周身走痛者或闗节间痛遇阴寒即发当作湿鬰治】<br />
　　因于风者小续命汤极验<br />
　　因血虚者芎归之类佐以桃仁红花<br />
　　肥人多是湿与痰饮流注经络<br />
　　瘦人多是血虚与热<br />
　　下部有湿肿痛防已龙胆草黄栢知母固是捷药若肥人病此宜苍术白术南星滑石茯苓之类瘦人宜当归红花桃仁牛膝防榔等同用<br />
　　上中下痛风<br />
　　黄栢【酒炒】苍术【米泔浸一宿】南星【各二两】神麴【炒】台芎【各一两】龙胆草【五分】白芷　防已　桃仁【各五钱】葳灵仙【酒洗】桂枝羌活【各三钱】红花【酒洗一钱五分】<br />
　　右为末麴糊丸食前下百丸【葳灵仙治上体痛风虚弱勿用】<br />
　　肢节肿痛痛属火肿属湿兼受风寒而发动于经络之中湿热流注肢节之间而无已也用麻黄【去根节】赤芍药【各一钱】防风荆芥羌活独活白芷苍术葳灵仙片芩枳实桔梗干葛川芎【各五分】甘草归尾升麻【各三分】下焦加酒炒黄栢妇人加酒炒红花肿多加防榔大腹皮泽防更加没药【一钱】定痛尤妙【一云脨濇数者有瘀血宜桃仁红花芎归及大黄防利之】<br />
　　气血两虚有痰浊阴火痛风<br />
　　人参　山药　海石　南星【各一两】白术　熟地　黄栢【炒黑】板【酒炙各二两】干姜炭　琐阳【各五钱】<br />
　　右为末酒糊丸<br />
　　二妙散　治筋骨疼痛因湿热者有气者加气药血虚加血药痛甚者加生姜汁热辣服之<br />
　　黄栢【炒】苍术【米泔浸炒】<br />
　　右为末沸汤入姜汁调服二物皆有雄壮之气表实者加酒少许佐之　若痰带热者先以舟车丸或导水丸神芎丸下伐后以趂痛散服之【一法二妙为君加甘草羌活各二钱陈皮芍药各一钱酒炒葳灵仙半钱服之佳】<br />
　　趂痛散<br />
　　乳香　没药　桃仁　红花　当归　羌活　地龙【酒炒】牛膝【酒洗】甘草　五灵脂【酒炒】香附【童便浸】<br />
　　右为末每服二钱酒调　或加酒炒芩栢<br />
　　潜行散<br />
　　黄栢酒浸为末入汤药调服<br />
　　治酒湿痰痛风<br />
　　黄栢【酒炒】葳灵仙【酒炒各五钱】苍术　羌活　甘草【三钱】陈皮芍药【各一钱】<br />
　　右为末每服一钱或二钱沸汤入姜汁调服<br />
　　治气实表实骨节痛方<br />
　　滑石【飞六钱】甘草【一钱】香附　片芩【各三钱】<br />
　　右为末姜汁糊丸梧子大毎服五七十丸白汤吞下<br />

                    <br>
                        　　治食积肩腿痛<br />
　　板【酒浸炙一两】酒栢叶　香附【五钱】辣芥子　凌霄花【一钱半】<br />
　　右末酒糊为丸桐子大煎四物汤加陈皮甘草汤下<br />
　　丹溪治一男子家贫多劳秋凉忽浑身发热两臂及腕两足并跨皆疼痛如煅昼轻夜剧医与风药则増痛与血药则不效惟待毙而已脉之两手俱濇而数右甚于左饮食则如平时形瘦削盖大痛而瘦非病也用苍术酒黄栢各一钱生附子一片生甘草三分麻黄五分研桃仁五个作一帖煎入姜汁些少令辣服至四帖后去附子加牛膝一钱至八帖后来告急云气上喘促不得睡痛似防减意其血虚因服麻黄过剂阳虚被发动而上奔当与补血镇坠及酸剂收之遂以四物汤加川芎芍药人参二钱五味子十二粒与二帖服之喘随定是夜遂安三日脉之数减大半澁脉如旧问其痛则曰不减然呻吟之声却无察其起居则疲弱无力病人却自谓不弱遂以四物汤加牛膝白术人参桃仁陈皮甘草防榔入姜三片煎服如此药与五十帖而安一月后因负重担复痛作饮食亦减再与此药加黄茋三分又二十帖全愈<br />
　　一人年逾六十性急作劳患两腿痛动作则痛甚视之曰此兼虚证当补血则病自安遂与四物加桃仁陈皮牛膝生甘草煎入姜研潜行散热饮三四十帖而安<br />
　　何县长年四十余形瘦性急因作劳背痛臂疼骨节疼足心发热可与四物汤带热下大补丸保和丸共六十粒食前服<br />
　　一妇人脚疼怕冷夜剧日轻<br />
　　生地　白芍　归尾【各五钱】黄栢【炒】黄芩　白术右分四帖水煎带热服<br />
　　鲍子年二十余因患血痢用澁药取效后患痛风喊叫撼隣里予视之曰此恶血入经络证血受湿热久为凝浊所下未尽留滞隧道所以作痛经久不治恐成枯细遂与四物汤桃仁红花牛膝黄芩陈皮甘草煎生姜汁研潜行散入少酒饮之数十帖又与刺委中出黒血近三合而安<br />
　　朱阃内年三十味厚性急患痛风挛缩数月医不应予视之曰此挟痰与气症当和血疎痰导气病自安遂以潜行散入生甘草牛膝枳殻通草陈皮桃仁姜汁煎饮半年而安<br />
　　陆郎左腿义骨旧痛小便赤澁此积忧痰涎所为白术　枳殻　赤芍【一钱】条芩　连翘　通草　甘草稍【三分】<br />
　　右剉水煎服<br />
　　一妇脚义骨痛<br />
　　苍术　白术　陈皮　芍药【三分】木通【二钱】甘草【五分】分二服送大补丸五十丸<br />
　　右丹溪治痛风法主于血热血虚血汚或挟痰皆不离四物潜行牛膝甘草桃仁陈皮苍术姜汁而随症加减发前人之余蕴医世俗之所不能医其有功于后人也大矣<br />
　　凡痛在胃之脉络者宜解食毒<br />
　　许学士医检正患鼻额间痛或麻痹不仁如是数年忽一日连口唇颊车发际皆痛不开口言语饮食皆妨在额与颊上常如糊手触之则痛予作足阳明经络受风毒入经络血凝滞而不行故有此症或者以排风小续命透髄丹之类与之皆不效制此犀角升麻汤赠之数日愈<br />
　　犀角【十而一钱】升麻　防风　羌活【各三两】川芎　白附子白芷　黄芩【各五钱】甘草【一分】<br />
　　右用四大钱水煎服食后临卧各一服一日共服四次夫足阳明胃也经云肠胃为市又云阳明多血多气胃之中腥羶五味无所不纳如市防无所不有也以其腐熟饮食之毒聚于胃此方以犀角为主解饮食之毒也阳明经络环唇挟舌起于鼻合额中循颊车上耳前过客主人循发际至额颅今所患皆一经络也故以升麻佐之余药皆涤降风热升麻黄芩专入胃经稍通者自能晓<br />
　　海藏四物苍术各半汤　治肢肿不能举动<br />
　　四物汤苍术各半两各煎服效与活血丹相表里<br />
　　活血丹　治遍身骨节疼痛如神【与苍术四物各半汤相表里】熟地黄【三两】当归　白术　白芍　续断　人参【各一两】右末酒糊丸如桐子大<br />
　　东垣苍术复煎散　治寒湿相合脑户痛恶寒项脊强肩背胛卯痛膝膑痛无力行步能食身沈重其脉沈缓洪上急<br />
　　苍术【四两水二碗煎至二大盏去渔入下药】羌活【一钱】升麻　柴胡　藁本　泽防　白术【各五分】黄栢【三分】红花【一分】<br />
　　右用苍术二盏煎至一大盏空心温服防汗为效忌酒麪<br />
　　缓筋汤　治目如火肿痛两足及伏菟骨筋痛膝少力身重腰痛夜恶寒痰项颈筋骨背急痛目多眵泪食不下<br />
　　羌活　独活【各二钱】藁本　麻黄　草　黄栢　黄芩　归身　生地　柴胡【各三分】生甘草【二分】升麻【三分】炙甘草　熟地黄【各二分】苏木【一分】苍术【五分】<br />
　　水二钟煎一钟热服<br />
　　罗太无活血应痛丸　治风湿客于肾经血脉凝滞腰背肿痛不能转侧皮肤不仁遍身麻木上攻头目虚肿耳目常鸣下注膝重痛少力行履艰难项背拘急不得舒畅常服和血脉壮筋骨使气脉宣通<br />
　　金毛狗脊【去毛六两】苍术【米泔浸十两】香附【炒十二两】陈皮【九两】没药【一两二钱】草乌【炮二两五钱】葳灵仙【三两】<br />
　　右末酒糊为丸桐子大毎服十五丸不拘时温酒或热汤送下忌食桃李雀鸽诸血物<br />
　　乌灵丸　久患风寒痛风及麻木行步艰难<br />
　　五灵脂【二两】川乌【一两炮去皮脐】<br />
　　右末酒糊为丸桐子大毎服十丸加至五十丸空心温酒下忌冷物<br />
　　史丞相遇仙方　诸般痛风手足艰难筋骨疼痛口眼防斜言语蹇澁<br />
　　附子【炮去皮脐】川乌【制同】当归　川芎　肉苁蓉【酒浸焙】杜仲【姜汁炒】羌活　黄茋　人参　白术　白蒺藜　牛膝【酒浸】防风　天麻　白茯苓　狗脊【炒去毛】萆薢　续断独活　肉桂　赤芍药【各一两】虎胫骨【酥炙二两五钱】右以生绢袋盛之用无灰酒浸宻封瓶口春三日夏二日秋七日冬十日取出晒焙干为末酒糊丸桐子大用浸药酒一盏空心送下五十丸忌生冷油腻荳腐麪食发风物<br />
　　五加皮酒　治风湿遍身疼痛俗名痛风或肿或瘫或脚气不能履动者　五加皮不拘多少入白麪内同酿白酒饮之效<br />
　　丹溪治环跳痛不已防生附骨疽方以苍术佐黄栢之辛行以青皮冬加桂枝夏加黄芩体虚加杜仲牛膝以甘草为使大料煎入酒深者恐术栢桂枝十数帖发不动以少黄连一二帖又不动者恐毒将成撅地成坑以火煅红沃以小便赤体坐其上以被席围包下体使热蒸腠理开血气畅而愈<br />
　　仲景治妇人六十二种风及腹中血气刺痛以红蓝花酒主之　红花一味以酒一大碗煎减半顿服一半顷之再服<br />
　　虎骨丸　治经络凝滞骨节疼痛筋脉挛急遇阴寒愈痛<br />
　　乳香　没药【各另研】赤芍药　熟地　当归　虎胫骨【酥炙黄】血竭【五钱】<br />
　　右末用木一枚切破去核入乳香末在内以麻线定勿令透气好酒六升煮酒尽取木去皮研如泥更入熟蜜少许杵和为丸桐子大每服五十丸看病上下服<br />
　　麒麟散　治寒湿于经络疼痛不可忍<br />
　　血竭　乳香　没药　白芍　当归【各六钱】水蛭【杵碎炒令烟尽】麝香【各三钱】虎胫骨【酥炙黄五钱】<br />
　　右为末和匀每服二三钱食前温酒调下<br />
　　统防云痛痹五积散佳四肢挛痛闗节浮肿殊效治白虎厯节风及肿痛者以酽醋五升热三四沸切葱白二三升煮一沸滤出布帛包里患处熨之以瘥为度<br />
　　严氏蠲痹汤　治身体烦疼四肢项背拘急或疼或痛重举动艰难手足冷痹腰腿沈重筋脉无力<br />
　　当归　芍药　黄茋　羌活　片子姜黄【各一两五钱】甘草【炙五钱】<br />
　　每服六七钱姜枣煎服<br />
　　独活寄生汤　治肝肾虚弱感风湿致痹两胫缓纵痹弱不仁　方出脚气门<br />
　　河间茯苓汤　寒气胜者为痛痹宜通气温经尤治四肢疼痛拘倦浮肿<br />
　　赤茯苓　桑白皮【各二两】防风　官桂　川芎　芍药麻黄【去节各一两半】<br />
　　毎服六七钱枣一枚水煎服继以姜粥投之汗出愈<br />
　　脚跟痛有血热有痰血热者四物加黄栢知母牛膝之类痰用二陈加南星黄栢防已<br />
　　肩背痛　附臂痛<br />
　　肩背痛不可囬顾者此太阳气郁而不行或脊痛项强腰似折项似拔者此足太阳经不通二者俱宜通气防风汤有因湿热肩背沉重而痛者当归拈痛汤有因汗出小便数而欠者风热乗脾脾气郁而肩背痛也当防风热则愈宜升麻柴胡汤有痰饮流注肩背作痛宜星香散或导痰汤有肾气不循故道气逆挟背而上致肩背作痛宜和气饮加盐炒小茴香少许有劳力或看书着棋久坐而致脊背疼者补中益气汤或八物汤加黄茋背者胸之府肺主气居胸中肺气滞则血脉泣肺气虚则不能运行阳道肺中有痰流注肩背皆能作胀疼<br />
　　肩背痛乃肺分野之病经云西风生于秋病在肺俞在肩背故秋气者病在肩背大过为病在外则令人逆气背痛愠愠然也<br />
　　臂痛　臂为风寒湿所搏或痰流气滞或因提挈重物皆致臂痛有肿者有不肿者因于风寒宜五积散加羌活因于湿蠲痹汤多加苍术因于痰导痰汤因于气乌药顺气散因提重伤筋用刼劳散或和气饮加姜黄盖姜黄能入臂故也有人坐卧为风湿所袭但遇外有寒邪所侵即痛者宜羌活散有饮酒太过湿痰流注者用二陈加南星苍术桔梗枳殻桂枝酒芩有血不荣于筋者用四物加姜黄秦芁羌活有气血凝滞经络不行所致者舒筋汤<br />
　　控涎散　治肩背臂痛如神　方在行痹<br />
　　控涎丹加去油木鼈子【一两】桂【五钱】治臂痛<br />
　　每服二十丸加至三十丸妙<br />
　　丹溪治臂痛<br />
　　南星　半夏　白术　香附　酒芩【各一钱】苍术【二钱】陈皮　茯苓【各五分】葳灵仙【三分】甘草【少许】<br />
　　花麴散　治臂痛<br />
　　红花【炒】神麴【炒】<br />
　　为末酒调下<br />
　　姜黄散　治臂痛非风非痰<br />
　　姜黄　甘草　羌活【各一两】白术【二两】<br />
　　腰已下痛者加海桐皮当归芍药<br />
　　东垣治臂痛分六道经络看痛在何经络之间以行本经药通其气血血气通则愈矣若表上诸痛若便拟下之则不可当详细辨之<br />
　　右东垣云认经络用药盖以两手伸直其臂贴身垂下大指居前小指居后而定之则其臂臑之前廉痛者属阳明经以升麻白芷干葛行之后廉痛者属太阳经以藁本羌活行之外廉痛者属少阳以柴胡行之内廉痛者属厥阴以柴胡青皮行之内前廉痛者属太阴以升麻白芷葱白行之内后廉痛者属少阴以细辛独活行之并用灸法视其何经而取之也<br />
　　通气防风汤　肩背痛不可囬顾者此太阳气郁而不行以风药散之脊痛项强腰似折项似拔者此足大阳经不通也<br />
　　羌活　独活【各一钱】藁本　防风　甘草【各五分】川芎蔓荆子【各三分】<br />
　　水煎服<br />
　　当归拈痛汤　湿热为病肢节烦痛肩背沉重胷膈不利及遍身疼痛下注于足胫痛肿不可忍　方在脚气门<br />
　　加减当归饮子　治肩背忽痛<br />
　　当归　防风　柴胡　生地　大黄【各一两半】芍药　黄芩　人参【各一两】黄连【五钱】滑石【六两】甘草【一两三钱】<br />
　　每服六七钱水煎<br />
　　人参益肺散　治肩背痛汗出小便数而少者风热乗肺肺气郁甚也当防风热则愈<br />
　　升麻　柴胡　黄茋【各一钱】防风　羌活　人参　甘草　陈皮【各五分】藁本【三分】青皮　黄芩　白豆【各三分】水煎服如面色白脱色气短者勿服<br />
　　舒筋汤　臂痛不能举有人常左臂痛或以为饮以为风以为湿诸药悉试继以针艾俱不效得此方服之而愈盖是气血凝滞经络不行所致非风非饮非湿腰以下食前服腰以上食后服【又名通气饮子】<br />
　　片子姜黄【四两如无用嫩莪术代也】甘草【炙】羌活【各一两】赤芍药海桐皮【去外皮】白术　当归【各二两】<br />
　　毎服五钱姜三片水煎临服入磨沈香少许<br />
　　治背痛<br />
　　姜黄【四两】甘草【炙】羌活　白术【各一两】<br />
　　每服一两水煎<br />
　　防风饮子　治项筋急痛诸药不效者<br />
　　黄茋　附子　甘草　苍术　陈皮　羌活　防风桔梗【等分】<br />
　　每服五钱姜一片水煎<br />
　　丹溪治一男子忽患背胛缝有一线痛起上肩跨至胷前侧脇而止其痛昼夜不歇不可忍脉而数重取豁大左大于右夫背胛小肠经也此必思虑伤心心脏未病而腑小肠先病故从背胛起及虑不能决又归之于胆故痛至胸脇而止乃小肠火乗胆木子来乗母是为实邪询之果因谋事不遂所致故用人参四分木通二分煎汤吞龙胆丸数服而愈<br />
　　着痹治剂　【麻木同】<br />
　　经谓湿气胜者为着痹河间曰著者留着其处而不去或四肢麻木拘挛也经又曰其不痛不仁者病久入深营衞之行澁经络时疎故不痛皮肤不荣故为不仁夫所谓不仁者或周身或四肢淫淫然麻木不知痛痒如绳札初解之状古方名为麻痹者是也灵枢曰卫气不行则为麻木丹溪曰麻是气虚木是湿痰死血然则曰麻曰木者以不仁中分而为二也虽然亦有气血俱虚但麻而不木者亦有虚而感湿麻木兼作者又有因虚而感风寒湿三气乗之故周身掣痛麻木并作者古方谓之周痹治法宜先汗而后补也当以类而推治<br />
　　丹溪云十指麻木乃胃中有湿痰死血宜二陈汤加苍术白术桃仁红花附子<br />
　　脉法　脉沈而濡属气虚闗前得之麻在上体闗后得之麻在下体也　脉浮而缓者属湿为麻痹脉而缓属寒为痛痹脉濇而芤属死血为木不知痛痒<br />
　　东垣神效黄茋汤　治浑身麻木不仁或左或右半身麻木或面或头或手臂或脚腿麻木不仁并皆治之又治两目急缩小羞明畏日隐澁难开或视物<br />
　　无力睛痛昏花手不得近或目少睛光或目热如火服五六帖神效<br />
　　黄茋　蔓荆子【各二两】人参　甘草【炙】白芍药【各一两】陈皮【五钱】<br />
　　每服五六钱　如小便淋澁加泽防【五分】如有大热症加黄栢【三钱酒炒四次】如麻木不仁虽有热不加黄栢再加黄茋【一两】如眼缩小去芍药　忌酒醋湿麪葱韮蒜大料等物及淡渗生冷硬物　麻木重甚者加芍药【一两】木通【一两】<br />
　　芍药补气汤　治皮肤间有麻木此肺气不行也黄茋　橘红　甘草【炙各一两】白芍药【一两半】泽防【五钱】毎服一两水煎　如肌肉麻必待防营气而愈如湿热相合四肢沉痛当防湿热【此防古立效神方】<br />
　　东垣治杜彦逵患左手右腿麻木大指次指亦尝麻木至腕已三四年矣诸医不效脉之曰麻者气之虚也真气弱不能流通填塞经络四肢俱虚故生麻木不仁与一药决三日效遂制人参益气汤服二日便觉手心热手指中间如气满胀至三日后又觉两手指中间皮肉如不敢触者似痒痛满胀之意知其气已遍至乃于两手指甲傍各以三棱针一刺之防见血如黍粘许则痹自息矣又为处第二第三方服之全安<br />

                    <br>
                        　　人参益气汤　治五六月间两手麻木四肢倦怠惰嗜卧乃湿热伤元气也<br />
　　黄茋【八钱】人参　甘草【生各五钱】芍药　升麻【各三钱】柴胡【二钱半】五味子【一百二十粒】甘草【炙二钱】<br />
　　每六七钱水煎空心服服后令少睡于麻痹处按摩屈伸少时午饭前一服日二<br />
　　第二次药煎服如前<br />
　　黄茋【八钱】红花【五分】陈皮【一钱】泽防【一钱】<br />
　　第三次服药<br />
　　黄茋【六钱】黄栢【一钱三分】橘红【三钱】白芍药【五钱】升麻　泽防【各二钱】黄芩【八钱】五味子【百粒】甘草【炙一分生四分】<br />
　　分四帖煎服如前　【秋凉去五味子冬月去黄芩效】<br />
　　除湿补气汤　治左腿麻木沈重<br />
　　黄茋【八钱】甘草梢【六钱】升麻梢　柴胡　当归　泽防【各二钱】五味子【百二十粒】红花【二钱半】青皮【四钱】陈皮【一钱】<br />
　　分四服水煎热服<br />
　　治赵节使年七旬病体热麻股膝无力饮食有汗妄喜笑善饥痰涎不利舌强难言声哑不鸣身重如山诊得左脉洪大有力是邪客于经络两臂外有数瘢遂问其故对以燃香所致予曰君之病皆此也夫人之十二经灌溉周身终而复始盖手之三阳从手至表上行至头加之以火邪并于阳势甚炽焉故邪热毒行散于周身而热麻经云胃中有热则虫动虫动则胃缓胃缓则廉泉开故涎下热伤元气而沈重无力饮食入胃慓悍之气不循常度故多汗心火盛则妄喜笑脾胃热则消谷善饥肺金衰则声哑不鸣仲景云防数之脉慎不可灸焦枯伤筋血难复也君奉飬以膏粱之味无故加以火毒热伤于经络而为此病明矣乃制清阳补气汤服之不旬日而愈<br />
　　清阳补气汤<br />
　　苍术【四钱】藁本　知母【酒浸】当归　甘草【生各二钱】柴胡　黄栢【酒浸】黄茋【各三钱】升麻【六钱】陈皮【二钱半】五味子【一钱半】每七钱水煎空心服<br />
　　治李正夫人病诊得六脉中俱洪缓相合按之无力在其上是风热下陷入阴中阳道不行其症闭目则浑身麻木昼减夜甚觉而目开则麻木渐退久则絶止常开其目此病不作惧其麻木不敢合眼故不得眠身体皆重时有痰觉胷中常是有痰而不利时烦躁短促而喘肌肤充盛饮食大小便如常惟畏麻木不敢合眼为最苦观其色脉形病相应而不逆内经曰阳盛瞑目而动轻阴病闭目而静重又云诸脉皆属于目灵枢曰开目则阳道行阳气遍布周身合目则阳道闭而不行如昼夜之分知其阳衰而阴旺也且麻木为风虽三尺之童皆以为然细校之则非如久坐而起亦有麻木假如绳系之人释之觉麻木作而不敢动久则自己以此验之非有风邪乃气不行也不须治风当补其肺中之气则麻木自去矣知其经络隂火乗其阳分火动于中为麻木也当兼去阴火则愈矣时痰者秋凉在外湿在上作也当实其皮毛以温剂身重脉缓者湿气伏匿而作也时见躁作当升阳助气益血防防阴火去湿通行经脉调其阴阳则非五脏六腑之本有邪也补气升阳和中汤主之<br />
　　补气升阳和中汤<br />
　　黄茋【五钱】人参　白芍【各三钱】甘草【炙】佛耳草【各四钱】陈皮白术　归身【各二钱】甘草【生去肾热】黄栢【酒浸除湿防火】白茯苓<br />
　　【除湿导火】泽防【同上】升麻【行阳明经】柴胡　草豆【益阳退寒各一钱】每服三五钱水煎稍热服八帖愈<br />
　　温经除湿汤　李夫人冬寒霜时病作四肢无力乃痿厥湿热在下焦也醋心者是浊气不降欲满也合眼麻木者阳道不行也开眼不麻木者目开助阳道故阴寒之气少退也头旋运者风气下陷于血分不伸越而作也<br />
　　羌活【七分】独活　当归　麻黄【去节】黄栢【各三分】白芍【三钱】柴胡　黄连　黄茋　草豆　神麴　木香【各二分】陈皮　苍术【各二钱】人参　甘草【炙】白术　猪苓　泽防【各一钱】升麻【五分】<br />
　　分二服水煎热服　治肢节沈重疼痛无力之圣药也<br />
　　湿气风症不退运麻木不已除风湿羌活汤主之羌活　防风【各一两】柴胡　独活　甘草【炙各五分】藁本陈皮　黄栢　川芎【各三分】苍术　黄茋【各一钱】猪苓泽防【各二分】茯苓【二钱】黄连【一分】升麻<br />
　　每服五六钱水煎热服　量虚实用如不尽症依加减法用之<br />
　　济世茯苓汤　治停饮支饮手足麻痹多睡冒赤茯苓　半夏　陈皮【各一两】枳实【炒】桔梗　甘草【炙各半两】<br />
　　毎服五六钱姜三片水煎<br />
　　宣明茯苓川芎汤　治着痹湿地水气甚重着而不去多汗而濡者着痹留注不去四肢麻木拘挛浮肿赤茯苓　防风　川芎　麻黄　芍药　桑白皮甘草【炙】官桂　当归【各五分】<br />
　　枣三枚水煎服如欲出汗以粥投之<br />
　　五痹汤　风寒湿之气客留肌体手足缓弱麻顽不仁片子姜黄【一两】羌活　白术　防己【各二两】甘草【炙五钱】每五六钱姜三片水煎服<br />
　　续断丸【本事方】治风湿流注四肢浮肿肌肉麻痹<br />
　　川续断　当归　萆薢　天麻　防风　大附子【各一两】川芎【七钱半】乳香　没药【各五分】<br />
　　炼蜜为丸梧子大每四十丸温酒米饮任下<br />
　　又增减续断丸　治寒湿之气痹滞闗节麻木疼痛人参　防风　鹿角胶　白术【炒各七两】黄茋　续断苡仁　山芋　牡丹皮　麦门冬　地黄　桂心山茱萸　白茯苓　石斛【各二两】<br />
　　蜜丸桐子大每服六七十丸空心酒下<br />
　　三痹汤　治血气澁滞手足拘挛风痹等疾<br />
　　川续断　杜仲【姜汁炒】防风　桂心　人参　当归白茯苓　白芍药　甘草　黄茋　牛膝　细辛【各一两】川独活　川芎　秦芁　生地【各五钱】<br />
　　每服六七钱姜三片枣一枚水煎<br />
　　济生黄茋酒　治风湿痒痛筋脉挛急身体顽麻黄茋　当归　白术　虎骨　萆薢　云母粉　木香　防风　官桂　天麻　石斛　茵芋叶　仙灵脾　川续断　白芍药　甘草【炙各一两】<br />
　　用绢袋盛以好酒一斗浸之春五夏三秋七冬十日每服一盏温饮之常令酒气相续为佳<br />
　　宣明防风天麻散　治风麻痹走注肢节疼痛中风偏枯或暴瘖难语内外风热壅塞<br />
　　天麻　甘草　羌活　防风　白芷　川芎　归尾草乌头　白附子　荆芥穗【各五钱】滑石【二两】<br />
　　右末热酒化蜜少许调半钱加至一钱觉药力运行防麻为度炼蜜丸弹子大热酒化下半丸或一丸细嚼白汤下<br />
　　衍义方　治风冷气血闭手足体疼痛冷麻<br />
　　五灵脂【二两】没药【一两】川乌头【一两半死去皮】乳香【五钱】<br />
　　右末水丸弹子大每一丸生姜酒磨服<br />
　　河间前胡散　治荣虚衞实肌肉不仁致令防重名曰肉苛<br />
　　前胡　白芷　细辛　官桂　白术　川芎【各三两】附子【炮】呉茱萸　当归　川椒【去子并闭口者生用各二两】<br />
　　以茶酒三升拌匀同窨一宿以炼成猪脂膏五斤入药煎白芷黄紫色滤其渣成膏病在处摩之凢症瘕疮痍皆治并去诸风疮痒痛伤折坠损凢摩内皆可用之<br />
　　呉茱萸散<br />
　　呉茱萸　肉豆防【麫裹煨】干姜　甘草【炙】神麴【炒】砂仁【各一两】白术　厚朴【姜制】陈皮【各二钱】<br />
　　为末每服二钱空心米饮调下<br />
　　肾沥汤<br />
　　麦门冬　五加皮　犀角【各一钱半】杜仲　桔梗　赤芍药　木通【各一钱】桑螵蛸【一个】<br />
　　水二钟入羊肾少许煎至八分食前服<br />
　　加味五痹汤　治五脏痹症<br />
　　人参　茯苓　当归　白芍　川芎【各一钱肝心肾痹倍之】五味子【十五粒】细辛【七分】白术【一钱脾痹倍之】甘草【五分】<br />
　　姜一片水煎食逺服　肝痹加酸枣仁柴胡　心痹加逺志茯神麦冬犀角　脾痹加厚朴枳实砂仁神麴　肺痹加半夏紫苑杏仁麻黄　肾痹加独活官桂杜仲牛膝黄茋萆薢<br />
　　活络丹　治手足挛拳筋脉不舒皆风邪湿毒留滞经络浑身走注疼痛<br />
　　南星　川芎　草鸟　地龙【各六两】乳香　没药【各二两】为末酒糊丸桐子大每服五七十丸空心酒下<br />
　　清凉润燥汤　治风热血燥麻木<br />
　　当归　生地【各一钱半】黄连　黄芩　芍药　川芎【各一钱】天麻　防风　羌活　荆芥【各八分】细辛【六分】甘草【五分】水煎服　麻甚者加川乌【炮过三分】以行经络<br />
　　止麻清痰饮　治口舌麻木延及口角头面者<br />
　　黄连【一钱二分】贝母　蒌仁　黄芩　茯苓　桔梗枳殻　橘红　南星【用白矾皂角生姜同煮透各一钱】天麻　甘草细辛【各五分】血虚加当归【一钱】<br />
　　水煎入姜汁一匙竹沥三四匙食逺服<br />
　　经验三妙丸　治湿热下流两脚麻木如火热<br />
　　苍术【六两】黄栢【四两酒炒】川牛膝【酒浸二两】<br />
　　麪糊丸桐子大毎服五七十丸空心淡盐汤下<br />
　　仲景治血痹桂枝五物汤　血痹阴阳俱防外证身体不仁如风痹状<br />
　　黄茋　桂枝　芍药【各三两】生姜【六两】大枣【十二枚】<br />
　　水六升煮取二升温服七合日三服<br />
　　木香丸　肠痹腹疞痛时发飡泄气不消化小便秘澁木香　白术　官桂　芜荑　良姜　诃子皮【各一两】附子【炮】厚朴　肉【各二两】干姜【三分】甘草【五钱半】<br />
　　为末麴麪糊丸桐子大每服二十丸空心姜汤吞下<br />
　　鹤膝风<br />
　　罗太无蛜丸<br />
　　蛜【用头尾全者一条】桃仁【生】白附子　阿魏　桂心　安息【桃仁同研】白芷【各一两】乳香　没药【已上童便酒浸炒熟各三分】北漏芦　当归　白芍　牛膝　羌活　地骨皮　葳灵仙【各一两】<br />
　　蜜为丸弹子大空心酒化下一丸昔人有病风痓手足指节皆如桃李痛不可忍服之悉愈【宣明方安息用胡穰仝研】<br />
　　丹溪治一人年七十患膝肿痛此血虚而挟湿热也生地　当归头　白芍　苍术　黄栢【炒各三钱】川芎桂【二钱】木通【一钱半】<br />
　　分四帖水煎热服<br />
　　又一人年近三十厚味多怒秋间髀枢左右一防发痛延及膝昼静夜剧痛剧恶寒口或渴或不渴或痞或不痞医多用风药兼用补血至次年春其膝渐肿痛愈甚食愈减形瘦至春末膝肿大不可屈伸其脉左大颇实寸濇甚大率皆数知其小便必数而短乃作饮食痰积在太阳阳明治之炒栢一两生甘草梢犀角屑苍术盐炒各三钱川芎二钱陈皮牛膝木通芍药各五钱遇暄热加条芩三钱为细末每三钱与生姜汁同研多少以水荡起煎令沸带热食前饮之一日夜四次至半月后数脉渐减痛渐轻去犀角加牛膝板半两当归半两如前服又半月肿渐减食渐进不恶寒惟脚膝痠软未能久立久行去苍术黄芩时当夏热加炒黄栢至一两半依本方内加牛膝春夏用茎叶冬用根杵取汁用之效尤速须断酒肉湿麪胡椒当仲夏加生地半两冬加茱萸桂枝<br />
　　接骨丹　治诸风及鹤膝风<br />
　　防风　牛膝　当归　虎骨【酥炙各一两】枸杞子【二两半】羌活　独活　板　秦芁　萆薢　松节　二蚕沙【各一两】茄根【二两】苍术【四两】<br />
　　酒糊丸空心服<br />
　　脚筋急痛　淡酒煮木令烂作粥様用裹痛处冷则易一宿三五度便瘥<br />
　　挛<br />
　　经云肝气热则筋膜干筋膜干则筋急而挛又曰湿热不攘大筋緛短小筋弛长緛短为拘弛为痿<br />
　　丹溪曰大筋緛短者热伤血也不能飬筋故为拘挛小筋弛长者湿伤筋不能束骨故为痿弱挛皆属于肝肝主筋故也<br />
　　丹溪治王秀湿热大作脚痛后手筋拘挛足乏力生地　当归　川芎　白术【各二钱】苍术【一钱半】木通甘草【炙三分】<br />
　　煎汤下大补丸三十丸　其大补丸炒暖用<br />
　　薏苡仁散　治筋脉拘挛久风湿痹<br />
　　薏苡仁一斗捣散以水二升取末数匙作粥空腹食之衍义云筋急拘挛有两等内经大筋受热则缩而短故挛急不伸则可用薏苡仁若因寒筋急则不可用也<br />
　　有寒挛　经曰寒多则筋挛骨痛<br />
　　本事云张徳操内子昔患筋挛脚不得伸屈逾年动则令抱持求医于泗水杨吉老曰此筋病下三方一年而愈<br />
　　治筋极飬血地黄丸【春夏服之】<br />
　　熟地　蔓荆【各一分】山茱萸【五钱】狗脊　地肤子　白术干漆　蛴螬【炒】天雄　车前子【各三钱】萆薢　山芋<br />
　　【即山药】泽防　牛膝【各一两】<br />
　　为末炼蜜丸桐子大毎服七十丸酒下<br />
　　治筋痹肢节束痛羚羊汤【秋服之】<br />
　　羚羊角　肉桂　附子　独活【各一两三钱半】白芍药　防风　芎防【各一两】<br />
　　每服五七钱水煎姜三片一日三服<br />
　　治寒冷湿痹留于筋脉缩不能转侧乌头汤【冬用之】大乌头　细辛　川椒　甘草　秦芁　附子　官桂　白芍【各七分】干姜　防风　当归　白茯苓【各一两】独活【一两三钱半】<br />
　　每服三钱枣二枚水煎空心服<br />
　　千金薏苡汤　治筋挛不可屈伸<br />
　　苡仁　白敛　芍药　桂心　干姜　酸枣仁　甘草　牛膝【各一两】附子【三枚】<br />
　　醇酒二斗渍一宿防火煎三沸毎一升日三服扶杖起行不耐酒服五合<br />
　　活血通经汤　董监军臈雪初霁因事到真定忽觉风气暴作六脉俱甚按之洪实有力其症手挛急大便闭澁面赤热此风寒始加于身也四肢者脾也风寒伤之则挛痹乃风淫未疾而寒在外也内经云寒则筋挛正此谓也平素多酒实热乗于肠胃之间内则手足阳明受邪外则足太阴脾经受风寒之邪用桂枝甘草以却其寒邪而缓其急搐用黄栢之苦寒以防实热而润燥急救肾水用升麻葛根以升阳气行手足阳明之经不令遏絶更以桂枝辛热入手阳明之经为引用润燥复以芍药甘草専补脾气使不受风寒之邪而退木邪専益肺金也加人参以补元气为之辅佐加当归身去里急而和血润燥名之曰活血通经汤<br />
　　升麻　葛根　当归　人参　甘草【炙各一钱】桂枝　黄栢【酒炒各二钱】白芍药【五分】<br />
　　水煎热服令暖房中近火摩搓其手乃愈<br />
　　虚挛　经所谓虚邪搏于筋则为筋挛又云脉弗荣则筋急　仲景云血虚则筋急此皆血脉弗荣于筋而筋成挛故丹溪治挛用四物加减本事方治筋急极用飬血地黄丸盖本乎此也<br />
　　丹溪治一村夫背伛偻而足挛已成废人脉之两手皆沉而濇遂以戴人煨肾散与之上吐下防过月余久吐防交作如此凡三帖然后平复<br />

                    <br>
                        　　煨肾散<br />
　　甘遂末三钱獖猪腰子细批破盐椒淹透掺药末在内荷叶包裹火内烧熟温酒嚼下<br />
　　苍耳汤　治风湿痹四肢拘挛<br />
　　苍耳子【三两】<br />
　　捣末水一升半煎七合服　木粥裹筋痛处佳方见鹤膝<br />
　　一身尽痛<br />
　　纲目云一身尽痛其病暴似伤寒属湿痹并见伤寒太阳症门其留连难已者于此求之寒而一身痛者甘草附子汤热而痛者当归拈痛汤<br />
　　甘草附子汤　治风湿相搏骨节烦疼掣痛不能屈伸近之则痛剧汗出短气小便不利恶风不欲去衣或身防肿者<br />
　　甘草　白术【各一两】桂枝【二两】附子【炮一枚】<br />
　　分四帖水煎服　活人书云身肿者加防风一两悸气小便不利者加白茯苓一两半<br />
　　东垣当归拈痛汤　治湿热相搏肩背沉重疼痛上热胷膈不利及遍身疼痛　方见脚气门<br />
　　东垣麻黄桂枝升麻汤　李夫人患浑身麻木睡觉则少减开目久则全已闭目则麻木复至此症用药已全去又因家事不和心中烦恼遍身骨节疼身体沈重饮食减少腹中气不转运<br />
　　麻黄　人参　升麻　黄茋【各五分】桂枝　甘草【炙】白术　茯苓　泽防【各三分】陈皮　半夏　草豆　厚朴　黄栢　附子【各二分】木香　生姜【各一分】<br />
　　水煎热服<br />
　　本事方　治遍身皆痛如劳者若伤寒身体痛者不可服但少年虚损冷惫老人诸疾皆治之<br />
　　人参　黄茋　附子【炮】甘草　木香　羌活　知母芍药　前胡　川芎　枳殻　桔梗　白术　当<br />
　　归　茯苓　半夏【各五钱】柴胡　鼈甲【醋炙各一两】酸枣仁桂心【各三分】杏仁【炒五分】<br />
　　毎服二钱姜【三片】乌梅【三个】葱白【三寸】同煎空心服产后身痛<br />
　　薤白趂痛散　产后气弱血滞遍身疼痛身热头疼当归　牛膝　桂心　白术　黄茋　独活　生姜【各五钱】甘草　薤白【各三钱五分】<br />
　　毎服五六钱水煎<br />
　　五积散加酒煎　治感寒头疼身痛　方见伤寒与四物汤各半服之治一身痛甚穏加桃仁治腰痛逐败血去风湿<br />
　　大全牛膝散　产后遍身青肿疼痛及众疾<br />
　　牛膝　大麦芽<br />
　　为细末以新瓦壦子中填一层麦芽一层牛膝如此填满用盐泥固济火煅赤放冷研末但是产后诸疾热酒调下二钱<br />
　　金枣丹　治一切风热等症<br />
　　川乌【生用去皮脐】两头尖　防风　白芷　独活　蔓荆子　荆芥【各四两】白术　羌活　细辛【各五钱】全蝎　僵蚕　天麻　葳灵仙【各二两】雄黄　木香　乳香【各一两】苍术【八两】川芎【五两】何首乌【一两八钱】没药　草乌【各一两半】藁本【二两半】当归【三两】<br />
　　右末糯米糊丸枣様大金箔为衣每服一锭伤风流涕好酒化下　中风不语生姜汤下　左瘫右痪好酒调下　白虎厯节风遍身走痛生姜汤或好酒下　破伤风昏倒在地牙闗急好酒调服仍磨敷患处　雷头风并干癣麻痹温酒调服洗头风酒服　偏正头风及夹脑风研末吹鼻中吐涎再用生姜汁调药涂两太阳穴仍用茶清调服风狗咬伤噙水洗浄敷之　蜈蚣伤噙水洗过敷之　蛇伤入白矾少许敷患处就以津唾调搽亦可　蝎咬唾调搽　痔漏口潄浆水洗过敷之多年恶疮口不合者口潄盐水洗过敷之徐收喘桑白皮汤调服　红丝鱼眼裤脚脑疽发背疔疮里外防疮用自己小便洗过井水调敷薄纸贴上再用里外搽之　丹瘤井花水调药防毛扫二三次　不发炙疮噙水洗过贴上二三次起发方止<br />
<br />
<br />
<br />
<br />
<br />
<br />
<br />
<br />
<br />
<br />
　　赤水元珠卷十二<br />
<子部,医家类,赤水元珠><br />
　　钦定四库全书<br />
　　赤水元珠卷十三<br />
　　眀　孙一奎　撰<br />
　　内伤门【兹以伤饮伤食为一门而劳心竭力不足之症则节抄东垣脾胃论附之】<br />
　　伤饮伤食<br />
　　生生子曰伤饮伤食之症多是有余当另标一门不当与内伤门混治何者夫内伤二字乃病机总辞凡诸劳心劳神耗竭精气及损伤营卫臓腑筋骨血脉莫不皆内伤病也故古人有五劳七伤之谓斯为不足之疾证多类似东垣内外伤辨惑已详之矣夫有余当消不足当补天壤悬絶症涉疑似而又溷为一门恐初学于有余中之不足不足中之有余及纯有余纯不足之证茫无分别则用药未免有虚虚实实之悮予故所以另标为一门庶防易于寻治也且也此证所患甚多闗妙处只三节随轻重缓急治之百发百中初食伤之时填塞胸膈胀满疼痛急宜用吐法吐而出之縁食未入于胃停积膈间吐之甚易经谓在上者因而越之是也食已下膈入胃则不可用吐法强吐之亦不能尽出又不宜遽用下药下之早则伤中气胃既为饮食所伤又复能受药之伤乎而清纯冲和之气并为之下陷故曰杂病酒积下之早亦作痞气惟当健脾消导俟其尽入大肠而痛在脐腹乃可用下法下之经谓在下者引而竭之是也是皆顺其势而利导之殊易为力故治亦无所悮也<br />
　　东垣曰隂阳应象论云水谷之寒热感则害人六腑痹论云隂气者静则神蔵躁则消亡饮食自倍肠胃乃伤此乃混言之也分之为二饮也食也饮也者水也无形之气也因而大饮则气逆形寒饮冷则伤肺肺病则为喘咳为肿为水防轻则当发汗利小便使上下分消其湿解酲汤五苓散生姜半夏枳实白术之类是也如重而蓄积为物也有形之血也如生气通天论云因而饱食筋胍横解肠癖为痔又云食伤太隂厥隂寸口大于人迎两倍三倍者或呕吐或痞满或下痢肠澼当分寒热轻重治之轻则内消重则除下如伤寒物者半夏神麯干姜三棱广茂巴豆之类主之如伤热物者枳实白术青皮陈皮麦孽黄连大黄之类主之亦有宜吐者隂阳应象论云在上者因而越之蒂散之属然而不可过剂过则反伤肠胃盖先因饮食自伤又加之以药过故肠胃复伤而气不防化食愈难消矣渐至羸困故五常正大论云大毒治病十去其六小毒治病十去其七常毒治病十去其八无毒治病十去其九不可过之此圣人之深戒　伤饮多以五苓散为主<br />
　　五苓散　治饮烦渇饮水过多或水入即吐心中澹澹停湿在内小便不利　方见暑门　治伤冷饮者煎五苓散送半夏枳木丸　治伤饮不恶寒胸中防觉夯闷身重饮食不化者或小便不利者五苓散去桂依前斟酌服之　如瘀热在里身发黄疸食前浓煎茵陈汤调服愈<br />
　　除湿散　伤马牛乳酪及氷水一切冷物<br />
　　半夏【汤炮】干姜【各三钱】车前子【炒】泽防【各五钱】甘草【炙】红花【各二钱】茯苓【七钱】<br />
　　右为细末每服二钱食前白汤调下<br />
　　导饮丸　治水饮<br />
　　吴茱萸【三钱】白茯苓　苍术【各一两】黄连【五钱】独活【七钱】右为细末神糊丸服<br />
　　丹溪茱萸丸　治饮<br />
　　白滑石【六两】甘草　吴茱萸【各一两】<br />
　　水丸服<br />
　　伤酒<br />
　　东垣曰酒者大热有毒气味俱阳乃无形之物也若伤之只当发散汗出则愈矣其次莫如利小便乃上下分消其湿今之病酒者往往服酒症丸大热之药下之又有用牵牛大黄下之者是无形元气受病反下有形隂血乖悮甚矣酒性大热已伤元气而复重防之亦损肾水真隂及有形隂血俱为不足如此则隂血愈虚真水愈弱阳毒之热大旺反増其隂火是以元气消烁折人长命不然则虚损之病成矣酒疸下之早久则为黑疸慎不可犯宜以葛花解酲汤主之<br />
　　王海藏曰治酒病宜发汗若只利小便炎熖不肯下行故曰火欝则发之以辛温散之是従其体性也是知利小便则湿去热不去若动大便尤为疎陋盖大便者有形质之物酒者无形之水従汗而发之是为近理湿热俱去故治以苦温发其火也佐以苦寒除其湿也<br />
　　统防曰伤酒恶心呕逆吐出宿酒昏冒晕头痛如破宜二陈汤加黄连干葛煎服或冲和汤缩脾汤五苓散用干葛煎汤调服久困于酒遂成酒积腹痛泄防或暴饮有灰酒亦防致之并宜酒煮黄连丸　多饮结成酒癖腹中有块随气上下冲和汤加黄连蓬术酒停胸膈为痰饮者枳实半夏汤加孽用吐法尤妙<br />
　　刘宗厚曰酒者是有形之物即水饮同体也今言无形元气受病不得伤于有形隂血者盖谓酒者湿热之物入胃则臓气俱热逐气升降之际而半有消耗之矣至伤于肠胃则升之不散降之不下欝于气分无形之地位故言无形之物非若水饮性体全降于肠胃中也若今人之饮醇酒则便少此其可騐是以伤则宜汗之防之不得用重峻下剂盖此等药不能入气分反伤有形隂血耳但斯意隠然使人不无疑故或有辨之者兹不复具然昔人有用下剂者盖或有酒饮伤积日久而汗之泄之不防愈则重峻下剂而或可哉故用者自宜对症详审勿以辞害意可也<br />
　　东垣葛花解酲汤　饮酒太过呕吐痰逆心神烦乱胸膈痞塞手足战摇饮食减少小便不利<br />
　　青皮【三分】木香　橘红【各五分】人参　茯苓　猪苓【各一钱】神【炒】泽防　干姜　白术【各二钱】白荳　葛花砂仁【各五钱】<br />
　　右为细末每服三钱白汤调下　但得防汗则酒病去矣此盖不得已而用之岂可恃此酗饮成病自损元气惟病酒者宜之<br />
　　丹溪乌梅丸　治酒毒化痰消食<br />
　　乌梅【一斤】半夏　白矾【各八两】生姜【二两】<br />
　　右为细末以新瓦二片夹定火焙三日夜为度次入神麦芽陈皮青皮莪术枳殻丁皮大腹子各四两糊丸每服四五十丸　汤下<br />
　　洁古百杯丸　酒停胸中膈气痞满面色黄黑将成癖疾饮食不进日渐羸瘦如欲饮者先服不醉<br />
　　生姜【一斤去皮切片以盐二两淹一宿焙干】橘红　干姜【各三两】木香茴香【炮各一钱】广茂【炮三钱】益智仁【二十粒】丁香【五十粒】砂仁白豆【各三十粒】甘草【炙】三棱【炮各二钱】<br />
　　右炼蜜丸每一两作五丸硃砂为衣姜汤嚼下<br />
　　酒煮黄连丸　方见下血门<br />
　　济世方酒积乌梅丸<br />
　　乌梅【一两】青木香【四钱】砂仁【五钱】巴豆霜【一钱】半夏【七钱】枳实【五钱】杏仁【三钱】黄连【一两酒浸一宿】<br />
　　右饼糊为丸菉荳大每服八丸白汤下<br />
　　伤食<br />
　　生生子曰伤食痛急者用前上中下三法不痛而发热头疼痞闷者究其所伤何物寒热孰多而为之治今収各家方法详列于后【东垣脾胃论中已具者兹不复入但于彼防治可也】<br />
　　丹溪曰伤食恶食者胸中有物宜导痰补脾用二陈汤加白术山查川芎苍术服之<br />
　　忧抑伤脾不思饮食炒黄连酒炒芍药同清六丸末加香附以姜汁浸蒸饼糊为丸服<br />
　　统防曰伤食胸膈痞塞吐逆咽酸噫败卵臭畏食头疼发热恶寒病似伤寒但身不痛气口脉盛治中汤加砂仁或十香丸<br />
　　洁古枳术丸　治痞积消食强胃<br />
　　王海藏云本仲景枳术汤也今易老改为丸治老幼虚弱饮食不化或臓腑软弱者<br />
　　枳实【去白麸炒一两】白术【二两】<br />
　　右为末荷叶包烧饭为丸桐子大每服五十丸白术汤下服白术者本意不取其食速但久服令人胃气强食不复伤也<br />
　　蘖枳术丸　为人强食所致心胸满闷不快<br />
　　神【炒】麦蘖【炒】枳实【炒各一两】白术【二两】<br />
　　右为末荷叶烧饭为丸每服五十丸<br />
　　木香枳术丸　破滞气消饮食开胃<br />
　　木香　枳实【各一两】白术【二两】<br />
　　照上法为丸服<br />
　　又方　开胃进食<br />
　　木香【三钱】人参　干姜【各一钱半】枳实【一两】白术【二两】<br />
　　为末照上法为丸白汤吞五十丸<br />
　　槟榔丸　消食破滞气<br />
　　槟榔【三钱】木香　人参【各二钱】陈皮【五钱】甘草【一钱】<br />
　　右蒸饼糊为丸每服五十丸<br />
　　罗太无防榔木香丸　疎三焦寛胸膈破痰饮快意润肠　方在气门<br />
　　丹溪保和丸　治食积酒积<br />
　　山查肉【一两】半夏【姜制】萝卜子【炒】黄连【姜汁炒】橘红　神【各五钱】麦芽【炒三钱】<br />
　　右神糊为丸每服七八十丸姜汤下<br />
　　大安丸　脾经消导之剂<br />
　　山查【二两】神【炒】半夏【制】茯苓【各一两】陈皮　连翘　萝卜子【炒各五钱】白术【二两】<br />
　　右神糊为丸每服五十丸<br />
　　白术丸　治伤豆粉湿油腻之物<br />
　　白术　半夏【制】神麯　枳实【各一两炒】橘红【七钱】黄芩【五钱】枯矾【三钱】<br />
　　右浸蒸饼糊为丸量所伤多寡加减服之如素食多用干姜故以黄芩防之<br />
　　半夏枳术丸　治因冷食内伤<br />
　　半夏【姜制二两】枳实【炒】白术【各一两】<br />
　　右末荷叶饭为丸【一方有泽防一两为小便淋也】<br />
　　木香干姜枳术丸　破滞气消寒饮食<br />
　　木香【三钱】干姜【炮五钱】枳实【炒一两】白术【二两】<br />
　　右荷叶饭为丸每服五十丸<br />
　　丁香烂饭丸　治食伤太隂又治卒心痛胃疼<br />
　　丁香　甘草【炙】三棱【炮】广茂【炮】木香【各二钱】丁皮【新汲水洗净】砂仁　益智仁【各三钱】香附【五钱】<br />
　　右浸蒸饼糊为丸每服七十丸<br />
　　香砂和中汤　治饮食所伤脾胃呕吐胸满嗳噫或胸腹胀疼<br />
　　藿香　砂仁【各一钱半】苍术【二钱】厚朴　陈皮　半夏　茯苓　青皮　枳实【麸炒各一钱】甘草【三分】　大便防去枳实青皮加麦蘖山查<br />
　　水二钟姜三片煎八分食逺服<br />
　　加味枳术丸<br />
　　白术【米泔浸四两】枳实【去白麸炒二两】陈皮　半夏【泡】　神【炒】麦芽【炒】山查肉【各一两半】　如胃寒或冬月加砂仁【一两】气滞不行加木香【五钱】　常有痰火又兼胸膈痞闷加黄连【姜汁炒】茯苓【各一两】<br />
　　右末荷叶饭为丸每服五六十丸<br />
　　化食养脾汤<br />
　　人参　白茯苓　陈皮　半夏　神【炒】麦芽【炒】山查【各一钱】砂仁【八分】甘草【三分】白术【一钱半】　胸膈痞胀甚者加厚朴枳实【各一钱】　胃脘痛加草仁【一钱】　气滞痰盛者去人参加香附【一钱半】夏倍之<br />
　　水三钟姜三片煎八分食逺服<br />
　　秘方思食调中丸　脾胃久弱饮食不消气滞胸膈痞闷呕逆痰水<br />
　　白术【米泔浸二两】人参【七钱】木香【五钱】砂仁　香附　陈皮半夏【炒】神【炒】麦芽【炒各一两】甘草【炙四钱】<br />
　　右末陈米糊为丸梧子大每服百丸白汤下<br />
　　治中汤　即理中汤加青皮陈皮<br />
　　十香丸　伤饮食胸膈腹疼或气滞积聚皆可服甘松【炒】益智仁【炒】香附子【各四两】京三棱【二两】莪术【二两】青皮　陈皮【各三两】砂仁【一两半】木香　甘草【炒一两】<br />

                    <br>
                        　　水浸蒸饼糊为丸梧子大每服五十丸姜汤下<br />
　　枳实半夏汤<br />
　　枳实【麸炒】半夏【泡各五钱】<br />
　　姜五片水二钟煎服<br />
　　治心腹膨脝　多食积所致<br />
　　南星【姜制】半夏【姜制】蒌仁【各一两半】香附【童便浸一两】黄连【姜汁炒三两】青防石【煆】萝卜子【炒】连翘　陈皮【各五钱】麝香【少许】右末神糊为丸<br />
　　治因内伤发热头痛作吐<br />
　　白术【一钱半】白芍　陈皮　苍术【各一钱】茯苓　黄连人参　甘草【各五分】<br />
　　姜三片　口渇加葛根【二钱】<br />
　　杨氏家蔵荳橘红散　温脾养胃升降隂阳和三焦化宿食<br />
　　丁香　木香【各一两】人参　白荳仁　厚朴【姜制】橘红神【炒】干姜【炒】半夏　甘草【炒】霍香　白术【各五钱】每服五七钱姜三片枣一枚水煎服<br />
　　红丸子　温脾胃消寒冷食积并治冷疟<br />
　　京三棱　莪术陈皮【去白】青皮【去白各五斤】干姜【炮】胡椒【各二斤】右末醋煮糊为丸梧子大以矾红为衣每服二十丸食后姜汤下<br />
　　消食化气香殻丸　醒脾去积顺气化痰<br />
　　青皮【炒】陈皮【炒各四两】萝卜子【炒】木香　三棱【炒】蓬术神　麦芽【各一两炒】枳殻【炒二两】半夏【二两半】枳实【炒一两】香附子【醋炒一两半】防榔　山查　草菓【各一两】陈仓米【一升同巴豆二十粒炒黄色去巴豆不用】<br />
　　右末醋糊丸梧子大每服四五十丸渐加至七十丸食后白汤下<br />
　　青橘皮散　食过饱痞闷消食化气醒酒<br />
　　青橘皮【去白炒】葛根【一两】砂仁【五钱】<br />
　　为细末浓茶调服<br />
　　寛中丸　治胸膈痞闷停滞饮食<br />
　　山查肉<br />
　　蒸熟为末丸服<br />
　　除湿益气汤　伤湿麫心腹满闷肢体沈重<br />
　　枳实【麸炒】白术　黄芩【各一两】萝卜子【炒半两】神【一两】红花【三钱】<br />
　　荷叶饭为丸菉豆大每服六十丸白汤下<br />
　　二黄丸　伤热食痞闷兀兀欲吐烦乱不安<br />
　　黄芩【二两】黄连【酒炒一两】升麻　柴胡【各三钱】甘草【二钱】枳实【炒五钱】<br />
　　饼糊为丸每服七十丸姜汤下<br />
　　白术和胃丸　病久不能食而臓腑或结或溏此由胃虚弱也常服则和中理气消痰去湿热饮食<br />
　　厚朴【炒】半夏【各一两】白术【一两二钱】陈皮【八钱】防榔　枳实【各二钱半】木香【一钱】人参【七钱】甘草【炙三钱】<br />
　　右末姜汁浸蒸饼糊为丸梧子大每服五十丸白汤送下<br />
　　吴梅坡冲和健脾丸　益心开胃健脾寛胸顺气进食和中资扶三焦培植五内凡体欠强盛者多服大有益也慎勿以人参见疑膈气膈食飜胃噎食中满者亦效<br />
　　白术【炒四两】白豆【一两拌白术末勺饭上蒸】人参【三两】陈皮【三两同参饭上蒸】白茯苓【二两】山查肉【二两】石斛【盐水洗同茯苓山查饭上蒸熟】甘草【绵纸上炒焦黄色七钱】<br />
　　右各自为末麦芽粉打糊为丸每服五十丸白汤下<br />
　　家传三因冲和丸　养心扶脾疎肝开胃畅达三焦通贯五臓赞坎离有升降之能和表里无壅塞之患利用一元斡旋五内家四世之秘也<br />
　　歌曰　医家纲领在三因　多少鑚研那得真　发出肺肝妙处　信乎一决胜千金<br />
　　人参　石斛　白荳仁　广陈皮【各为末各一两】山查肉【末二两】<br />
　　已上五味合研匀碗盛碟盖饭上蒸熟取起待冷方开此乃调胃补心接丹田之气也<br />
　　逺志【甘草汤泡去心取末一两】山栀【炒焦色取末二两】香附【童便浸半日洗净醋炒末二两】<br />
　　此三味共研匀如上法蒸熟勿令泄气乃透畅心胞达膈间之滞气也<br />
　　海石【末二两】苍术【米泔浸洗去浮皮炒黄取末二两】<br />
　　此二味如上法同蒸乃消痰饮而通内外之用也<br />
　　川芎【末二两】北柴胡【末一两】青黛【一两】<br />
　　此三味和匀蒸如上法乃疎肝欝调达者也<br />
　　夫心为脾母补心则土有力肝为脾贼平贼则土乃和故曰安谷则昌用谷蘖取粉打糊为丸梧子大晒干用益元散五钱水飞过神砂五钱为衣食后少顷白汤下量人大小轻重丸数服之常用五十丸胃开气顺稍觉舒泰则减数服之可与补中益气汤六君子汤相兼服此丸不犯炎凉久服无妨平康为度不拘内外诸病服其该科之药而兼此丸每日一服则胃和脾壮行诸药以健成功此秘妙之嘱慎毋忽焉<br />
　　参苓造化糕<br />
　　人参【二两虚者用四两】白茯苓【四两】干山药　芡实　莲肉【去皮心炒】苡仁【炒】白扁豆【炒各半斤】稬米【打白炒五升】白糖霜【二斤半】右为末磁瓶収贮每用四五钱白汤随加白糖霜调服一日三四次此平调脾胃久服精神倍加吐法<br />
　　蒂散　上部有脉下部无脉其人当吐不吐者死蒂　赤小荳<br />
　　为末每服一钱匕温浆水调下取吐为度设两手脉不絶无者不可便用此药恐损元气令人胃气不复若止胸中窒塞不通以指探去之如不得吐者以物探吐之得吐则已如是食不得去者方用此药吐之<br />
　　攻下之剂<br />
　　偹急丸　疗心腹诸疼卒百病<br />
　　大黄　干姜　巴豆【去皮各一两】<br />
　　右择精品者为末蜜和捣千杵丸如小豆大每服三丸大小量之若中恶客忤心腹胀满卒痛如锥刀刺痛气急口噤尸厥卒死者以酒或汤服之口噤以物搅开灌之药一下咽须臾差如未差更与三丸以腹中鸣转即吐下便愈若口噤须折齿灌之忌芦笋猪肉冷水肥腻之物易水张先生又名独行丸乃急剂也<br />
　　神妙列仙散　饮酒所伤以致遍身疼痛腰脚强跛手足顽麻胃脘疼痛胸膈满闷肚腹膨胀呕吐防痢及酒食停久或一切积聚黄疸热鼓并皆治之<br />
　　沈香　木香　茴香【炒】槟榔【各一钱】扁蓄【三钱】大黄【微炒一两】麦芽【一两半】瞿麦【五钱】<br />
　　右末每服三五钱五更热酒调下能饮者多饮二三杯不妨仰面卧手义胸前至天眀取下大便如鱼脑小便如血效忌生冷硬物荤腥惟啖米粥<br />
　　木香和中丸　和脾胃消宿食利胸膈化痰涎除膈热进饮食<br />
　　木香　黄芩　青防石　枳殻　防榔　青皮　橘红【各五钱】白滑石【二两】沈香【二钱】大黄【一两一钱】黑牵牛【取头末二两三钱】<br />
　　右末水丸梧子大每服五十丸姜汤或茶清下<br />
　　木香防榔丸　一切气滞心腹痞满脇肋胀闷大小便结澁不利者<br />
　　木香　防榔　青皮【去白】陈皮【去白】枳殻　莪术【煨】黄连黄栢【各一两】香附　大黄【炒】黑丑【取头末各三两】<br />
　　右末水丸梧子大每服六十丸生姜汤下以利为度<br />
　　枳实导滞丸伤湿热之物不得施化痞闷不安<br />
　　茯苓　黄芩　白术　黄连【各三钱】泽防【二钱】大黄【一两】枳实【炒】神麯【各五钱】<br />
　　右蒸饼糊丸菉豆大每服七十丸<br />
　　三黄枳术丸　伤食肉湿麺辛辣厚味之物填塞闷乱黄芩【二两】黄连　大黄【煨】神【炒】白术　陈皮【各一两】枳实【炒五钱】<br />
　　饼为丸服如上<br />
　　海藏神应丸　一切冷物冷水及潼乳酪小腹痛肠鸣水谷不化<br />
　　巴豆　杏仁　干姜　百草霜【各五钱】木香　丁香【各二钱】黄蜡【一两】<br />
　　先将黄蜡用醋煮去渣将巴豆杏仁同炒黑烟尽研如泥将蜡再上火入少油溶化入在杏仁等药内搅匀旋下丁香等药研匀搓作挺子油纸裹了旋丸每用三五丸食前米饮下<br />
　　秘方化滞丸　理一切气化一切积夺造化有通塞之功调隂阳有补防之妙久坚沈疴磨之自消暴积乍留导之立去<br />
　　丁香【去苞】木香　青皮【去白】橘红　黄连【各二钱半】京三棱【煨】莪术【煨各五钱】半夏【二钱五分俱为末】巴豆【去壳滚汤泡过再研开去心膜以瓦器用好酒煮干用六钱研细和前药末再研入后药】乌梅【肉厚者去核焙干为末用五钱以米醋调畧清慢火熬成膏入前药】<br />
　　右共和匀以麺糊为丸粟米大每服五七丸人盛者十丸五更陈皮汤下常服磨积不欲防者津液咽下　停食饱闷枳殻汤下　但有所积物取本物煎汤冷下　因食吐不止津液咽下即止　食防不休及霍乱呕吐俱用冷水下　赤痢甘草汤冷下　白痢干姜汤冷下　心痛石菖蒲汤下　小肠气痛茴香酒下　妇人血气当归汤下　若欲攻积热姜汤下仍加丸数末利再服防不止饮冷水一口立止　小儿量嵗数加减服　疳积米饮下　孕妇勿服此药得热则行冷则止<br />
　　丹溪小胃丹<br />
　　芫化【好醋拌匀过一宿于瓦器上不住手炒至黑色勿令焦】甘遂【湿麺包水浸半日洗晒干一云水浸冬七日春秋五日或用水煮亦可】大防【水煮一时洗晒干各半两】大黄【湿纸包煨勿焦焙干再以酒润炒熟焙干一两半】黄栢【炒三两】<br />
　　右末以白术膏丸萝卜子大临卧津液吞下或白汤送下取其膈上湿痰热积以意消息之欲利空心服　一方加木香防榔各五钱饼糊为丸每服七八十丸<br />
　　东垣蠲饮枳实丸　逐饮消痰导气清膈<br />
　　枳实【炒】半夏【制】橘红【各二两】黑丑【取头末三两】<br />
　　右末麺糊为丸每五十丸食后姜汤下如所食在膈间兀兀欲吐及郁闷乱以物探吐甚者用蒂散<br />
　　海藏金露丸　肉伤心痞气不升降水谷不消<br />
　　大黄【一两】枳实【炒五钱】桔梗【二两】黑丑【二钱半】<br />
　　右末荷叶烧饭丸每服白汤下三五十丸常服减半一方姜糊丸<br />
　　伤狗肉不消心下坚硬或腹胀口干发热妄语水煮芦根汁饮之<br />
　　伤鱼鲙及生鲊停在胸膈不化必成症瘕马鞭草捣汁饮之　饮生姜汁亦消　橄榄煎汤饮之亦佳<br />
　　伤豆腐以萝卜煮食或用萝卜子煎汤饮之消<br />
　　伤蟹用紫苏生姜煎汤饮<br />
　　伤菓以健脾消食之剂内加麝香服之立消<br />
　　不能食<br />
　　生生子曰不能食者由脾胃馁弱或病后而脾胃之气未复或痰客中焦以故不思食非心下痞满而恶食也治当补益以开豁之丹溪导痰运脾之法皆是也下元虚亦令人不思食宋黄山谷刀笔手柬载云有将兎丝子淘净炒干日服数匙酒下服之十日饮食如汤沃雪又有服补脾药不效用二神丸治之愈<br />
　　罗谦甫曰脾胃弱而饮食难任者不可一槩用尅伐之剂宜钱氏异功散补之自然能食或嗜食太过伤脾而痞满呕逆权用枳术丸一服慎勿多服昔人有治乆疟后食少汗多先用补剂加黄连枳实月余食反不进汗亦不止因悟谦甫之言纯用补剂又令粥多于药气虚甚者加附子一二分佐之<br />
　　钱氏异功散　治脾胃虚弱难任饮食<br />
　　人参　白术　茯苓　粉草　橘红　木香【各等分】加姜枣煎服<br />
　　二神丸　脾胃虚弱全不思食服补脾药不効者破故纸【炒四两】肉果【生二两】<br />
　　右末肥枣四十九枚生姜四两切片煮烂去姜剥去枣核研膏入药末和丸桐子大每服四十丸盐汤下<br />
　　积聚门<br />
　　黄帝针经百病始生得三云积者盖厥气生足悦悦生胫寒胫寒则血脉凝濇凝濇则寒气上入肠胃则防胀防胀则肠外之汁沫迫聚不得散日以成积卒然多饮食则肠满起居不节用力过度则络脉伤阳络伤则血外溢血外溢则衂血隂络伤则血内溢血内溢则后血肠胃之络伤则血溢于肠外有寒汁沫与血相抟则并合凝聚不得散而成积矣或外伤于寒内伤于忧怒则气上逆气上逆则六输不通温气不行凝血蕴裹不散津液凝濇渗着而不去而成积矣难经云肝之积名曰肥气肥气以季夏戊己日得之何以言之肺病传于肝肝当传脾脾季夏适王王者不受邪肝复欲还肺肺不肯受故留结为积故知肥气以季夏戊己日得之心之积名曰伏梁【云　云】脾之积名曰痞气【云　云】肺之积名曰息贲【云　云】肾之积名曰奔豚【云　云】并见本方<br />
　　滑伯仁曰越人之意盖以五行之道推其理势之所有者演而成文尔初不必论其感亦不必论其还不还与其必然否也请以所胜传不胜及王者不受邪遂留结为积观之则不以词害意而思过半矣论妇人肠覃石<br />
　　水胀篇云石何如岐伯曰石生于胞中寒气客于子门子门闭塞气不通恶血当防不防衃以留止日以益大状如懐子月事不以时下皆生于女子可导而下<br />
　　寳鉴曰夫膀胱者津液之府也气化则出矣今寒客于子门气塞不通血壅不流而衃以止之结硬如石是名石也此气先病而血后病故月事不来则可宣导而下出者也故难经云任之为病其内苦结男子为七疝女子为聚此之谓也非大辛之药不能已可服见睍丹<br />
　　肠覃何如岐伯曰寒气客于肠外与衞相抟气不得营因有所系痞而内着恶气乃起瘜肉乃生其始生也大如鸡卵稍以益大至其成如懐子之状久者离嵗按之则坚推之则移月事以时下此其候也<br />
　　夫肠者大肠也覃者延也大肠以传道为事乃肺之府府主衞衞为气气得热则泄寒则凝今寒客于大肠故衞气不营有所系止而结瘕在内贴着其延久不已是名肠覃也气散则清气聚则浊结为聚所以恶气发起瘜肉乃生小渐益大至期而鼓其腹则如懐子状也此气病而血未病故月不断以时下本非姙娠可以此为辨矣<br />
　　刘宗厚曰按此谓石为血壅不流故月事不来肠覃为气聚而浊结成瘕故血未病月水不断而知此二积之异然亦有诸积所致或有病脓而似此二证者不可不察也<br />
　　丹溪曰痞块在中为痰饮在右为食积【一云痰积】在左为血块气不能作块成聚块乃有形之物痰与食积死血而成也用醋煮海石醋煮三棱蓬术桃仁红花五灵脂香附之类为丸石白术汤吞下　瓦垄子能消血块次消痰石一物有痰积有块可用洗涤垢腻又能消食积　治块当降火消食积食积即痰也　行死血块块去须大补　凡积病不可用下药徒损真气病亦不去当用消积药使之融化则根除矣　凡妇人有块多是血<br />
　　生生子曰积聚一证难经以某日得积及不受欲还之説后人皆难尊信此下诸书虽亦各有发眀终未有能扩其蕴而可为万世法者近汪子良特掲而辨之乃分表里邪正臓腑内外日积日聚及着治騐数条多有启悟与丹溪治案可相表里深有功于难经者而后人得以此取则焉幸亦大矣谨述于左<br />
　　汪子良曰尝读难经积聚之説而疑之虽有及于病情而其説自相矛盾有胶固而难通予虑后学之悮于承用也为之辨论附以积聚常变之法亦有自效于匡救之忠已乎<br />

                    <br>
                        　　五十五难曰积者隂气也聚者阳气也故隂沈而伏阳浮而动气之所积名曰积气之所聚名曰聚故积者五臓之所生聚者六腑之所成积者隂气也其始发有常处聚者阳气也其始发无根本上下无所留止其痛无常处又五十六难曰肝之积名曰肥气在左脇下如覆杯有头足久不愈令人发欬连年不已以季夏戊己日得之【何以言之肺病脾脾季夏适旺旺者不受邪肝复欲还肺肺不肯受故留结为积故知肥气以季夏戊己日得之】心之积名曰伏梁起脐上大如臂上至心下乆不愈令人烦心以秋庚辛日得之【何以言之肾病传心心当传肺肺秋适旺旺者不受邪心复欲还肾肾不肯受故留结为积故知伏梁以庚辛日得之】脾之积名曰痞气在胃脘覆大如盆久不愈令人四肢不収发黄疸饮食不为肌肤以冬壬癸日得之【何以言之肝病脾脾当肾肾以冬适旺旺者不受邪脾复欲还肝肝不肯受故留结为积故知痞气以冬壬癸日得之】肺之积名曰息贲在右脇下覆大如杯久不已令人洒洒寒热喘发肺以春甲乙日得之【何以言之心病传肺肺当肝肝以春适旺旺者不受邪肺复欲还心心不肯受故留结为积故知息贲以春甲乙日得之】肾之积名曰奔豚发于少腹上至心下或上或下无时乆不已令人喘逆骨痿少气以夏丙丁日得之【何以言之脾病传肾肾当心心以夏适旺旺者不受邪肾复欲还脾脾不肯受故留结为积故知奔豚以夏丙丁日得之】夫谓积者隂气也聚者阳气也是以血气分隂阳也殊不知隂血阳气也皆能成积但臓腑所主之不同耳心肝多主于血丹溪所谓在左属血是也脾肺多主于气本文所谓肺积息贲者是也息者气之息也是阳气亦能成积况又曰气之所积名曰积与其积隂之説不相合矣又谓积者五臓之所生也聚者六腑之所成也殊不知有形质之物积滞不行则为之积五臓六腑俱有之如仲景所谓热结膀胱抟血畜积下焦其人如狂小腹满硬而小便自利抵当汤主之又东垣所谓食积肠胃腹满卒痛者偹急丸下之是六腑之位亦有其积岂谓积于臓乎至论肝积肥气夫肥气者言其皮里膜外有块以致皮肤有肥满之状所谓疟母是也此肝之外积非肝之内积也又谓脾积痞气夫脾居于右脇今积在于心膈之位乃与本文积在本位之説不相合矣又谓肾积贲豚发于少腹上至心下若豚状或上或下无时乃与聚证走动相类与本文积属隂沈伏之比不相合矣且五臓之积未言所因治何所据又谓肝积于季夏戊己日得之之类其説之失眀者自当知之愚谓积伏而有常处其症静也因于血气痰食水火之所成聚者对散而言散而无形或集为有象其症动也因于气虚不能运行之所致作于腹中者属内作于皮肤四肢者属外如血积左脇作痛日轻夜甚其脉沈濇者所谓在左属血治用芎归红花苏木麝香肉桂莪术之类又有火鬰左脇而痛甚者治用当归龙防丸之类又有里熟畜水在于左脇而作痛者如仲景所谓心下痞硬痛引脇下干呕短气汗出不恶寒者十枣汤主之又有食积右脇而作痛者所谓在右属食丹溪曰右脇一条降起作痛色不红者此食积也予尝用补中益气汤去陈皮加青皮草果木香之类又有食块积于右脇而不痛者宜治消导为主如白术枳实三棱莪术砂仁吴茱萸之类又有痰饮积于心膻作痛才食热辣汤则暂止而脉沈滑治用白螺丸之类又有气积胸中而为胀痛喘急脉沈者治用紫苏杏仁之类又有水积胸膈作痛手不可近身凉脉沈者治用陷胸汤之类又有湿郁心膈而为痞满者治用大消痞丸之类所谓五臓之积者如此又有积于六府之位者余尝治一人膈下大痛有块不移呕吐不食吐兼腹痛此中焦吐也从于积用紫沈丸下之而愈又尝治一人腹中大痛不移才得大便其痛稍减两尺脉沈而濇他医作房后隂症治之弗应余曰据其尺脉隂沈当作隂症治之据其大便去后而痛减者此食积也用备急丸下之而已又尝治一妇产后将及一月小腹之位有块如鸡卵作痛日轻夜重呕吐寒热此血积也治用芎归肉桂莪术乳没琥珀麝香之类一服而块消诸症悉退又寳鉴云寒气客于子门则气塞不通血壅不流而衃以止之结硬如石是名石瘕见睍丸主之又云清浊之气结聚肠外成如懐姙按之则坚推之则移月事以时下名曰肠覃晞露丸又尝治一妇人经闭三月脐下胀痛不移他医作血积治弗效予曰此气虚不能上升而陷于下也丹溪所谓阳病极于下者此也治用人参陈皮而安又尝治一人脐左有块不痛或时降起此亦食积也治用白术三棱莪术砂仁吴茱萸木香神麯糊丸服之外于块上灸之而消又尝治一人小腹左边有块坚痛不移大便燥结或因恼怒辛苦即作膈痛呕吐不食诸医罔效已一年余余作痰火治用顺气消痞丸【逺志肉酒炒黄连姜制厚朴各】【二两海藻昆布青皮山查肉神苍术川归枳实各一两眀粉六两同牛肉一斤切碎煮熟焙干同前】【诸药为末醋煮蒸饼糊为丸每服二钱空心汤下未及一月而块消痛止】又治一人右脇块痛用三补丸加栀子苍术服至半月而愈所谓六府之积者如此其余菜菓酒肉寒冷等积可类推焉腑之积甚者倒仓法治之此皆内积之症治者也又有外积者作于皮肤四肢之位也如疽瘰疬疟母之类治各从其所宜夫疽属阳者仙方活命饮之类属隂者内托复煎汤之类瘰疬未消者破结散之类已破者如神散之类疟母又名肥气宜降痰火之剂余尝治一人疟后左脇之下皮里膜外有块大如掌许用七胰散治之【瓦垄子煅天蓼花子各二两为末猪胰七个针乱刺孔同眀粉四两煮熟入前二末捣烂焙干为末每服二钱酒下为丸服亦可】服之而效此皆外积之症治者也且以聚病言之夫内聚者腹中走痛也由于气虚不能运行故耳余尝治一人腹中有块作痛或上或下或有或无此聚也治用人参黄茋白术当归枳殻木香之类而止此内聚之症治者也又有外聚者亦由气衰滞于四肢百节作痛痛作随肿痛退肿消经曰先痛而后肿者气伤形也此也治用补气散邪之剂如人参黄茋白术为君佐以羌活五加皮薏苡仁之类此外聚之症治者也由是观之积者由于气血痰食水火之所成而有臓腑外内之分也聚者由于气虚不运之所致而表里邪正之别也则常变虚实之治得矣难经之説云乎哉<br />
　　汤氏三棱散　治积气肚痛<br />
　　砂仁　甘草【炒】益智仁【炒去壳】三棱　莪术　青皮【去穣炒各等分】<br />
　　右末白汤下<br />
　　散聚汤　久气积聚状如症瘕随气上下心腹绞痛攻刺腰脇小腹填胀大小便不利<br />
　　半夏　防榔　当归【各三分】陈皮　杏仁【去皮尖炒】桂【各二两】茯苓　甘草【炙】附子【炮】川芎　枳殻　厚朴　吴茱萸【汤洗各一两】大黄【看势轻重用】<br />
　　每服四钱水煎　大便利者去大黄<br />
　　大七气汤　治同上<br />
　　京三棱　蓬术　陈皮　益志　香附【各一两半】肉桂霍香　甘草　青皮　桔梗【各三两】<br />
　　每服五钱水煎<br />
　　胡丸　内消症瘕气结虫烦心腹胀痛<br />
　　胡索　川归　青皮　木香　雄黄【飞另研】防榔广术【炮各四两】京三棱【炮六两】<br />
　　右末入雄黄拌匀糊丸梧子大每服三十丸姜汤下不拘时<br />
　　木香三棱散　和胃进食消化生冷物心腹刺痛木香　神【炒各一两】京三棱【炮】甘草【炙各二两】广茂【六两】益志橘红【各四两】<br />
　　右末每二钱入盐沸汤防服<br />
　　五食丸　虚实积气蛊胀积块水气年深症瘕<br />
　　大防【去皮】甘遂【生各半两】牙皂【去皮子生】芫花【醋浸一宿炒黄】胡椒【各一两】巴豆【去心膜醋煮二十个研半两】<br />
　　右末入巴豆和匀糊丸菉豆大每服五七丸气实者十丸夜卧水一钟用白米白麺黑豆生菜猪肉各少许煎至半钟去渣用汤下药忌油腻粘滑物<br />
　　圣散子　逺年积块及妇人干血气<br />
　　碙砂　麦蘖【各六两】大黄【八两】干漆【烧过】萹蓄　茴香【炒】防榔【各一两】　如妇人干血气加川山甲【二两炮】<br />
　　右细末每三钱温酒调下仰卧此药只在心头至天眀大便如鱼肠小便赤为騐并无毒神効小儿用一钱十五以上二钱空心服之更效<br />
　　荆蓬煎丸　破痰癖消症块及冷热积聚顺气消食木香　防榔　枳殻　青皮　茴香　三棱【各二两酒浸冬三日夏一日】广茂【二两醋浸冬三日夏一日】以去皮巴豆二十个同炒黄色去巴豆不用<br />
　　右末糊丸如菉豆大每服三十丸姜汤下<br />
　　三棱丸　治五谷等积食<br />
　　陈仓米【一两巴豆五枚去殻同炒焦色去巴豆不用】陈皮　三棱【各一两】砂仁【各二钱】麦芽　木香【一钱】<br />
　　右末醋糊丸菉豆大每十五丸至二十丸姜汤食逺服<br />
　　麯蘖丸　治热酒积噫酸脇痛<br />
　　神　麦芽【各一两】黄连【五钱同巴豆五粒炒黄色同用】<br />
　　右末沸汤和丸桐子大每五十丸食逺姜汤送下<br />
　　一方　治冷酒积　平胃散加丁香砂仁麦芽神麯姜枣盐煎服<br />
　　水积丸<br />
　　甘遂【一钱】<br />
　　为末以猪糟头肉一两细切捣烂和末作一丸纸褁火煨令香熟取出临卧嚼细酒咽下取下病根○若治酒积用枣汤吞下<br />
　　涎积炒粉丸　积聚涎块结于心腹干呕刺痛<br />
　　蚌粉【一两】巴豆【七枚去壳及膜】<br />
　　右二味同炒赤色去巴豆以醋丸桐子大丈夫脐腹痛炒茴香酒下二十丸妇人血气姜酒下败血冲心童便和当归酒服常服姜汤下<br />
　　茶积丸　治茶积饮食减少面黄腹痛<br />
　　陈仓米【半升巴豆七粒去壳同炒赤色去巴豆】青皮　陈皮【各二两】右末醋丸如菉豆大每二十丸食后淡姜汤下<br />
　　又方　花椒为末麺糊丸桐子大每二十丸茶汤任下茶癖散　治茶积<br />
　　黄芩　石膏　升麻【等分】<br />
　　为末每三钱砂糖汤调下<br />
　　鼈甲桃仁煎丸　治诸积<br />
　　桃仁【泡去皮尖五两水研漉汁三升】三棱【煨】木香　防榔　青皮【各一两】鼈甲【醋炙黄三两】<br />
　　右末将桃仁汁慢火熬二升再加醋一升再熬如糊和药丸桐子大每服七十丸淡醋汤下空心食前日二服<br />
　　晞露丸　感寒气凝结肠外久为症瘕疼痛名肠覃广术　三棱【各一两酒浸用巴豆三十粒去壳同术棱炒黄色去巴豆不用】干漆【炒】川乌【炮各五钱】茴香【炒】青皮　雄黄【各三钱】川山甲【炮二钱】碙砂【四钱研】轻粉【一钱】麝香【五分】<br />
　　右姜汁糊丸桐子大每服二三十丸空心姜汤下<br />
　　阿魏丸　诸积聚症瘕痞块<br />
　　山查　南星【皂角水浸】半夏【同上】麦芽　神麯　黄连【姜炒各一两】连翘【炒】阿魏【醋浸】蒌　贝母【各五钱】石磏　风化硝萝卜子　胡黄连【各二钱半】<br />
　　右末姜汁浸饼糊为丸桐子大每服五十丸姜汤下<br />
　　见睍丸　妇人石瘕状如懐子者<br />
　　大附子【炮】鬼箭羽　紫石英【各三钱】肉桂　胡索泽防　木香【各二钱】血竭　水蛭【一钱炒烟尽】防榔【二钱半】桃仁【三十枚炒】三棱【五钱】大黄【二钱同三棱酒浸一宿焙】<br />
　　右末酒糊丸桐子大每三十丸食前盐汤或酒下<br />
　　脾积膏　治诸积神効<br />
　　鸡子【五枚】阿魏【五分】黄蜡【一两】<br />
　　锅内一处煎分作十服温汤空心服诸物不忌设腹痛是积化动十日后当有血大便中出是其效也<br />
　　剪红丸　专治久积有防者<br />
　　雷丸　防榔　三棱　莪术【各醋煮】木香　芜荑　黑丑　狗脊　大黄　史君子　鹤虱　牙皂　锡灰茵陈　黄丹【各等分】<br />
　　为末以茵陈煎汤为丸梧子大外以黄丹为衣大人每服三钱小儿每用一钱空心以酒下　【福建者以冷茶吞】<br />
　　奇騐方　黑羊肝一副入左顾牡蛎三钱黄蜡一两水煮肝烂食肝并汤空心食肝尽即效但不厌其苦须多服效<br />
　　敷方　荞麦麺水调围硬处内用皮硝葱重重铺三层以火熨之日三次　外服橘半枳术丸加莪术<br />
　　又方　以红麯为糟将生威灵仙同捣极烂敷之外觉痞块消即拭去迟恐壊肌肤<br />
　　熨痞方　吴茱萸三升研碎酒煮熟以布包熨症上冷更妙更畨熨之症逐移走熨之消乃止<br />
　　二仙膏　贴痞气及积块<br />
　　眀矾　雄黄<br />
　　为末先将二两水糊和成膏贴患处俟大便如脓下即愈未愈再以二两和膏贴之即效<br />
　　七胰散　【汪子良论中七胰散有瓦楞子】　只用皮硝七钱每一钱擦一胰腌七日鉄器上焙干燥为末又水红花子只用七钱无瓦楞子<br />
　　罗太无干柿丸　取虚实积下膈甚妙<br />
　　硃砂【飞为衣】没药　牙皂【去皮子为末】干姜【炮】干漆【炒烟尽】三棱【炮】轻粉　青礞石【煆各一钱】巴豆【三十粒去皮膜醋煮十沸】水银【一钱铅一钱结成砂子】<br />
　　右末和匀饭丸菉豆大煎柿蒂汤冷下三丸或五丸　有孕妇人勿服<br />
　　神功助化散　男妇腹中痞块不拘气血食积所成萹蓄　麦芽【各五钱】瞿麦穂　甘草【各五分】木香【一钱半】沈香　神【各二钱半】大黄【二两】<br />
　　右末和匀男以淡竹叶甘草【等分】煎汤及无灰酒同调服　妇以红花灯心当归【等分】煎汤及无灰酒同调服【俱酒多于汤】忌油腻动气之物及房事一月其药夜服大小便见恶物为度此方神妙不可尽述<br />
　　红丸子　大人脾积气滞胸膈满闷面黄腹胀四肢无力酒积不食干呕不止脾连心胸及两乳痛妇人脾血积气诸般血症气块及小儿食积骨瘦面黄腹胀气急不嗜饮食渐成脾虚并宜服之方见伤食<br />
　　二贤散　进食消积块<br />
　　橘红【一斤净】甘草【四两】盐【半两】<br />
　　用水三四碗从早煮至夜以烂为度水干则添日干为末淡姜汤调下　有块者加姜黄半两　气滞者加香附二两俱同前药煮　气虚者加沈香半两　噤口痢加莲肉二两去心俱另入<br />
　　小三棱煎　食瘕酒癖血症气块时发刺痛全不思饮食积不消心腹坚胀痰逆呕哕噫酢吞酸<br />
　　京三棱　蓬术【各四两】芫花【一两去梗叶】<br />
　　右同入瓮器中用米醋五升浸满封器以炭火煨令干取出棱术将芫花以余醋炒令微焦焙干为末醋糊丸菉豆大每十五丸姜汤下<br />
　　猪腰子方　治腹中有块<br />
　　猪腰子一双切薄片木鼈子肉一两与猪腰片相间缚定外用湿纸包火煨熟去纸擂盆内捣如泥入黄连末和丸每二十丸乌梅甘草汤下第二服二十五丸三服三十丸渐加至以痛为度大便利其块自消神效<br />

                    <br>
                        　　元戎温白丸　治心腹积聚久壅痞块大如杯碗黄疸呕吐满闷上气腹胀心下坚结上抢心傍及脇十种水病八种痞塞翻胃吐逆噎膈五种淋疾九种心疼积食不消成疟连年不瘥及一切风身体顽痹不知痛痒或半身不遂眉发堕落七十二种风三十六种遁尸疰忤癫癎或妇人诸疾断续不生下淋沥五邪失心忧愁思虑不乐饮食无味月水不调及一切病有似懐孕羸瘦困弊或歌如鬼所使等症<br />
　　川乌【去皮脐炮二两半】紫苑　菖蒲　柴胡　厚朴【制】吴茱萸　桔梗　皂防【去子炒】茯苓　干姜【炮】人参　黄连巴豆【去油研炒】桂　蜀椒【去目炒各五钱】<br />
　　右末入巴豆令匀密丸桐子大每三丸姜汤下食后临卧服加至五六丸止<br />
　　肝之积肥气温白丸加柴胡川芎治之　心之积伏梁温白丸加菖蒲桃仁黄连治之　脾之积痞气温白丸加干姜吴茱萸治之　肺之积息贲温白丸加人参紫苑治之　肾之积奔豚温白丸加丁香茯苓逺志治之<br />
　　肥气丸　肝之积在左脇下如覆杯脉而细<br />
　　青皮　当归　苍术【各一钱半】蛇含石【煆醋淬七次】蓬术　三棱　鉄孕粉【各二两与三棱蓬术同入醋煮一伏时】<br />
　　右末醋煮米糊丸菉豆大每四十丸当归酒送下<br />
　　伏梁在心下结聚不散用桃奴三两为末空心温酒调<br />
　　下桃奴树上干桃子是也【正月采经冬不落者】<br />
　　肺喘乆不愈为息贲五灵丸<br />
　　五灵脂【二两半】木香【半两】马兠铃【炒一两】葶苈<br />
　　右末枣肉丸桐子大每二十丸姜汤下日三<br />
　　本事云肺之积曰息贲在右脇下大如杯令人洒洒寒热喘发肺枣膏丸<br />
　　葶苈子　陈皮　桔梗【各等分】<br />
　　右下二味末入葶苈研匀煮肥枣肉和丸桐子大每五七丸米饮下予尝患停饮乆渍肺经食已必嚏喘觉肺系大急服此良騐<br />
　　当归丸　治妇人月经不调血积<br />
　　当归　赤芍　川芎　熟地　京三棱　广茂【各五分】神　百草霜【各二钱半】<br />
　　右末酒糊丸桐子大温水下<br />
　　尚书媳妇马氏年三十二腹中血块作疼经五六年形已骨立众皆曰不可为柰其未死何家甚贫而大小愍之一日召杜至告杜曰但以济物为懐则可业已请召眀公非所言也遂以少物帛赠杜杜不受曰但服其药必获安无以是为疑遂示方用没药牛膝干漆当归各半两碙砂木香水蛭炒红娘子炒红花牡丹皮硃砂各一分海马一个班猫去翅足炒十四个为末酒醋各半升熬为膏每日天眀用一皂子大酒醋化下一月病退六十日渐安果如其言<br />
　　黑神丸<br />
　　神　茴香【各四两】木香　川椒【炒香出汗】丁香【各半两】防榔【四个】干漆【六两半生半熟用姜汤煮半日令香】<br />
　　右除椒漆外五物皆半生半炒为细末用前生熟漆和丸弹子大又用茴香十二两铺隂地防干候外干并茴香収器中至干去茴香用治肾气膀胱痃癖及疝坠五膈血崩产后诸血漏下赤白并一丸分四服死胎一丸皆绵灰酒下若难产炒葵子四十粒杵碎酒煎下　诸疾不过三服痃气十服膈气症癖五服血瘕三丸一妇有块如杯每发痛不可忍诸药莫愈投此丸三服杯块尽消终身不复作矣<br />
　　没药散　治一切血气脐腹作痛产后恶露儿枕痛血竭　没药【并细研】桂心　当归　蒲黄　红花　木香　胡索　干漆【炒】赤芍【各等分】<br />
　　右细末每服二钱热酒调下食前　血块冲心痛甚者以大顺散三钱酒调服即止<br />
　　牡丹散　妇人乆虚羸瘦血块走注心腹疼痛<br />
　　牡丹皮　胡索　桂心　当归【各一两】牛膝　赤芍药　莪术【各三两】京三棱【一两半】<br />
　　每服三钱水酒各半盏煎服<br />
　　芍药汤　治产后诸积不可攻宜养去热<br />
　　芍药【一斤】黄芩　茯苓【各六两】<br />
　　右每服半两水煎日三服<br />
　　帝曰病脇下满气逆二三载不已是为何病岐伯曰病名曰息积此不妨于食不可刺灸只为导引服药药不能独治也　【奇病论○王注云气逆息难故名息积也用息贲法治之亦可】<br />
　　磨积丸<br />
　　胡椒【一百五十粒】木香【二钱半】全蝎【十枚去毒】<br />
　　右末粟米糊丸菉豆大每十五丸陈皮汤下<br />
　　化气汤　治息积<br />
　　木香　砂仁　桂心【各二钱半】甘草【炙】茴香【炒】丁香皮青皮　陈皮　干姜　蓬术【炮各半两】沈香　胡椒【各钱】右末每服二钱姜苏盐汤调下妇人醋汤服<br />
　　肝之积肥气丸　治积在左脇下如覆杯有头足久不愈令人欬逆防疟连年不已<br />
　　厚朴【半两】黄连【七钱】柴胡【二两】椒【四钱】巴霜【五分】川乌【炮去皮脐一钱二分】干姜【五分】皂角【去皮子煨一钱半】白茯苓【一钱半】广茂【炮】昆布人参【各二钱半】甘草【三钱】<br />
　　右除茯苓皂角巴豆外为极细末再另研巴霜旋入和匀炼蜜丸桐子大初服二丸一日加一丸二日加二丸渐加至大便微溏再从两丸加服周而复始积减大半勿服　右后积药依此法服之春夏秋冬另有加减法在各条下秋冬加厚朴一半通前重一两减黄连一钱半若治风癎于一料中加人参茯苓菖蒲各三钱黄连只依春用七钱虽秋冬不减淡醋汤空心服下<br />
　　加减肥气丸　治同前仲夏合此<br />
　　柴胡　厚朴【各半两】黄连【一两】川椒　甘草【各五分】肉桂川乌【各二钱】巴霜【六钱】干姜　人参【各半两】<br />
　　右细末旋入巴霜研匀炼蜜丸桐子大初服二丸一日加一丸二日加二丸渐加至大便微溏再従二丸加服空心淡醋汤下大便利秋冬去干姜半钱加厚朴一倍减黄连一半<br />
　　心之积伏梁丸　起脐上大如臂上至心下乆不愈令人心烦<br />
　　黄连【一两半】人参　厚朴【去皮姜制各半两】黄芩【三钱】肉桂　红豆　茯神　丹参【各一钱】菖蒲　干姜　巴霜　川乌【炮去皮脐各五分】<br />
　　右末研巴霜旋入和匀炼蜜丸桐子大初服二丸日加一丸渐加至大便溏从二丸加服食逺淡黄连汤下周而复始积减半勿服秋冬加厚朴半两减黄连半两黄芩不用<br />
　　鼈甲汤　治伏梁积气心下如臂痞痛不消小便不利鼈甲【去裙醋炙黄色】三棱　大腹皮　芍药　当归　柴胡生地【各一两】官桂　生姜【切片焙干各三分】<br />
　　每服三钱水一大盏入生姜木香半钱同煎至八分空心温服<br />
　　脾之积痞气丸在胃脘腹大如盘久不愈令人四肢不収发黄疸饮食不为肌肤<br />
　　厚朴【制半生半炒】黄连【八钱】吴茱萸　黄芩　白术【各三钱】白茯苓【另为末】泽防【各一钱】巴豆霜【另研四分】干姜【炮】缩砂　茵陈【各一钱半】川乌【炮去皮脐】川椒【炒各五分】桂【四分】人参【一钱】<br />
　　右末旋入巴霜茯苓和匀炼蜜丸桐子大初服二丸日加一丸渐加至大便防溏再从二丸加服食逺淡甘草汤下周而复始积减大半勿服<br />
　　加减痞气丸　孟秋合此<br />
　　黄芩【酒炒】益智　吴茱萸　归尾　橘红　附子【各三分】厚朴【一钱】黄连【酒炒】半夏　红花【各五分】青皮　广茂　神麯　茯苓　昆布　熟地　人参　炙甘草　巴霜葛根【各二分】泽防<br />
　　右末蒸饼糊丸桐子大初服二丸日加一丸加至大便微溏再从二丸加服淡甘草汤下<br />
　　宣眀白术丸　治息积脇下气逆妨闷喘息不便呼吸引痛不已不可针灸宜导引服药尔<br />
　　白术　枳实　官桂【各一两半】人参【二两】桔梗【醋炒】陈皮　甘草【各一钱】<br />
　　为末炼蜜丸桐子大每服二十丸温酒下日三服<br />
　　加减息贲丸　仲夏合此其积为病寒热喘欬气上奔脉濇失精亡血气滞则短气血凝泣则寒热相防气分寒血分热治宜益元气泄隂火破气消其坚也川乌　干葛　桔梗　白豆冦【各一钱】人参　桂枝【各二钱】陈皮【八钱】黄连【一两三钱】紫苑　厚朴　茯苓　川椒【炒去汗】京三棱　天门冬【去心各一钱半】青皮【七分】红花【少许】巴豆霜【四分】<br />
　　右末饼糊为丸桐子大初服二丸日加一丸加至大便防溏从二丸加服食前姜汤下忌酒麺辛辣生冷物<br />
　　肾之积奔豚丸　发于小腹上至心下若豚状或上下无时乆不已令人喘逆骨痿少气及男子内结七疝女子瘕聚带下<br />
　　苦栋【酒煮三钱】黄连【炒五钱】白茯苓　泽防　菖蒲【各二钱】川乌【炮】丁香【各五分】胡索【一钱半】全蝎　附子　独活【各一钱】巴豆霜【四分】厚朴【姜制七钱】肉桂【三分】<br />
　　右末旋入巴豆霜茯苓和匀蜜丸桐子大服法如前食逺淡盐汤下秋冬加厚朴半两　如积热坚大先服前药不减于一料中加牡蛎三钱疝带勿加　如大积大聚消其大半乃止药过剂则死如积满腹或半腹先治其所起是何积当先服本臓积药诸疾自愈是其本也余积皆然　如服药人觉热加黄连　如服药人气短加厚朴　如服药人闷乱减桂<br />
　　治积要法　许学士云大抵治积或以所恶者攻之所喜者诱之则易愈如碙砂水银治肉积神麯麦蘖治酒积水蛭防防治血积木香防榔治气积甘遂牵牛治水积雄黄腻粉治痰积巴豆礞石治食积各从其类也若用羣队之药分其势则难取效须要认得分眀是何积聚兼见何证然后増加佐使之药不尔反有所损要在临时通变也治积当察其所痛以知其病有余不足可补可防无逆天时详臓腑之髙下如寒者热之结者散之客者逐之留者行之坚者削之强者夺之醎以耎之苦以防之全真气药补之随其所积而行之节饮食慎起居和其中外可使必已不然遽以大毒之剂攻之积不能除反伤正气终难复也可不慎欤<br />
　　治鱼蟹积　香苏散多加生姜陈皮橄榄煎服<br />
　　菓菜积　平胃散加丁香麝香为末盐汤调服<br />
　　索粉积　紫苏浓煎汁加杏仁泥服即消<br />
　　麺积阿魏丸　浓煎罗卜子汤下<br />
　　糍糕伤积　酒五钱木香一钱为末盐汤调服口有酒香是效<br />
　　治妇人血块有孕难服峻药<br />
　　香附子【四两醋煮】桃仁【一两去皮尖】海石【二两醋煮】白术【一两】<br />
　　神糊为丸<br />
　　奇方　治一切症积聚<br />
　　鼈甲【一两醋煮】三棱【五钱炮】白术【五钱】青皮　桃仁　红花昆布【各二钱】香附【醋煮七钱】<br />
　　右末糊丸梧子大每一钱煎白术汤下<br />
　　治中脘有块中常跳动<br />
　　橘红【四钱】桃仁【去皮尖二钱】木通【一钱】白术【八钱】<br />
　　水煎服<br />
　　治中脘水饮积块坚大如盘<br />
　　白术【二两】枳实【七枚】<br />
　　分三服水煎<br />
　　治小儿疳积　大安丸加胡黄连末五钱神糊丸黍<br />
　　丸黍米大米饮下<br />
　　丹溪治一人肚左边带脇下有块先吃匾食牛乳者成气痛又因酒肉块大如桃食减三分之一<br />
　　滑石【五钱】白术【四钱】陈皮　三棱【各三钱】萝卜子　黄连连翘【各一钱】干葛【二钱半】桃仁【二十枚】甘草【炙一钱半】黄芩【一钱】分三帖水煎服<br />
　　一妇脇下有块大如掌脉濇时作热此虚中有气积先与补虚次与磨积药<br />
　　白芍药　当归尾【各四钱】白术【三钱】青皮　川芎　木通【各一钱】甘草【五分】<br />
　　水煎服<br />
　　磨积药<br />
　　三棱【醋煮一钱】青皮　枳实　桃仁　大黄【各五钱】桂枝【一钱半】海藻【醋煮三钱】<br />
　　神麯糊为丸梧子大每服五十丸<br />
　　一人有块在脇内有痰热汗不得泄两脉大而散软此挟虚症<br />
　　三棱【五钱】黄连　白术　连翘　木通【各三钱】人参【二钱半】桂　川芎【各一钱】甘草【五分】<br />
　　水煎吞下保和丸<br />
　　一妇疟后左脇下有块小便少<br />
　　厚朴　柴胡【各二钱】三棱　青皮　木通【各五钱】白术【六钱半】甘草【五分】<br />
　　姜一片水煎服<br />
　　一人因饱食牛肉豆腐患呕吐又不节饮食右脇下生一块渐长大如掌痛发则见痛止则伏脉数性急块上不可按按之愈痛痛则必吐黄酸苦水此足太隂食积湿痰<br />
　　荔枝核【二枚烧】山栀仁【五枚炒】枳实【十五枚】山查【九枚】吴茱萸【炒九粒】<br />
　　一方有人参　急流水一盏煎沸入生姜汁服四帖止其痛却与消块药<br />
　　消块药方<br />
　　半夏末【六钱皂角六枚水煮取汁拌半夏末晒干】黄连【炒五钱】石碱【二钱】右末以糖毬膏为丸胡椒大<br />
　　惊风成块者妙应丸加川山甲炒鼈甲烧各三钱胡索蓬术各四钱每服五十丸加至七十丸以利为度【妙应丸即控涎丹方见痰门】<br />
　　酒积方累效【即乌梅丸方出伤饮门】<br />
　　愆义有人病心腹懑烦弥二嵗诊曰腹有蛊误食髪而然令饵雄黄一剂少刻吐一蜿如拇指无目烧之有发气乃愈此杀毒防之騐也<br />
　　丹溪治食积死血痰积成块在两脇动作腹鸣嘈杂运身热时作时止<br />
　　黄连【一两半吴茱萸益智仁同炒】山栀【半两炒】川芎　神麯　桃仁【去皮尖】三棱　蓬术【各半两并醋煮】香附【童便浸】山查【各一两】萝卜子【炒一两半】　一方有青皮【半两】白芥子【炒一两半】<br />
　　右面糊丸<br />
　　治妇人血块<br />
　　牛膝根切焙干酒煎温服效<br />
　　肠覃生于肠外月事时下石瘕生于胞中月事不以时下二病皆似蛊胀【并见胀门】<br />
　　产后消血块<br />
　　滑石【三钱】没药【二钱】血竭【一钱】<br />
　　右末醋糊丸如恶露不下以五灵脂为细末面糊丸白汤下陈皮汤下妙<br />
　　又方　消血块<br />
　　香附【童便浸】桃仁【去皮尖】<br />
　　为末醋糊丸<br />
　　陈无择云导引法随意行之皆可愚谓或按摩满处或手足相屈伸或八段锦或六字气之类以气通为效<br />
<br />
<br />
<br />
<br />
<br />
<br />
　　赤水元珠卷十三<br />
<子部,医家类,赤水元珠><br />
　　钦定四库全书<br />
　　赤水元珠卷十四<br />
　　眀　孙一奎　撰<br />
　　癫狂癎门【此三证大防已于医防绪余中详明之矣当防看】<br />
　　生生子曰灵枢云癫癎瘈疭不知所苦两蹻之下男阳女隂【后人以癫癎为一门者迹此也】又曰暴挛癎足不任身取天柱【后人言风癎者迹此也】<br />
　　眀癫症<br />
　　书云多喜为癫多怒为狂难经谓重隂者癫重阳者狂素问厥论篇曰阳眀之厥则癫疾欲走呼腹满不得卧面赤而热妄见而妄言长刺节论篇曰病之初也嵗一发不治月一发不治月四五发名曰癫病又通评虚实论篇曰癫疾厥狂久逆之所生也脉抟大滑久自己小坚急死不治虚可治实则死<br />

                    <br>
                        　　灵枢癫狂篇曰癫疾始生先不乐头重痛视举目赤甚则极已而烦心啼呼喘悸先反僵因而脊痛又有骨癫筋癫脉癫呕多沃沫气下泄者不治又曰癫疾者疾发如狂者死不治【据此言疾发如狂者死不治可见癫狂非一病也】<br />
　　素问奇病论篇黄帝曰人生而有病癫疾者病名何安所得之岐伯曰病名为胎病此得之在母腹中时其母有所大惊气上而不下精气并居故令子发为癫疾【啓子注曰癫谓上巅即头首也】<br />
　　纲目曰以其病在头巅故曰巅疾治之者或吐痰而就髙越之或镇坠痰而从髙抑之或内消其痰邪使气不逆或随风寒暑湿之法用轻剂发散上焦或针灸头中脉络而导其气皆可使头巅脉道流通孔窍开发而不致昏也是知癫癎之癫与厥成癫疾冒癫疾之癫一疾也王注悮分癫为二疾独孙真人始能一之今特冠此气乱头癫等经文于癫癎篇首使人知疾有所归而治有所据也<br />
　　玉机防义曰按内经言癫而不言癎古方以癫癎或并言或言风癎或言风癫或言癫狂所指不一盖癎病归于五臓癫病属之于心故今以风癎另立一门而癫狂合为一门也<br />
　　生生子曰按此以风癎另立一门眀其不与癫狂相类则是之矣而云癫狂合为一门今终集考之并无癫狂门目岂未之补欤<br />
　　孙兆治相国寺僧充忽患癫疾半年名医皆不效召孙疗之孙曰但有醎物尽与食之但待云渇可来取药今夜睡着眀日便愈也至夜僧果渇孙乃与酒一角调药一服与之有顷再索酒与之半角其僧遂睡两昼夜乃觉人事如故僧谢之问其治法曰众人能安神矣而不能使神昏得睡此乃灵苑方中硃砂酸枣仁乳香散也人不能用耳<br />
　　辰砂散　治风痰诸癎狂言妄走精神恍惚思虑迷乱乍歌乍哭饮食失常疾发仆地吐沫戴目魂魄不守医药无验<br />
　　辰砂【光眀有墙壁者一两】酸枣仁【防炒半两】乳香【半两】<br />
　　各为末右量患人能饮酒防何先令恣饮但勿令吐至静室中以前药都作一帖温酒调下作一盏调之令顿饮如饮酒素少者但随量取醉服药讫便安置床枕令卧病浅者半日至一日病深者二三日令家人伺之鼻息匀调但勿唤觉亦不可惊触使觉须待其自醒则神魄定矣万一惊寤不可复治正肃吴公少时心病服此一剂五日方寤遂瘥<br />
　　经云悲哀动中则伤魂魂伤则狂妄不精不精则不正此悲哀伤魂而狂当用温药补魂之阳仲景方以地黄汤本事惊气丸之类即是也<br />
　　经云喜乐无极则伤魄魄伤则狂狂者意不存人此喜乐伤魄而狂当用凉药补魄之隂辰砂欝金白矾之类是也<br />
　　济世方　治失心<br />
　　欝金【七两须四川蝉肚者乃真】眀矾【三两】<br />
　　为末薄糊为丸桐子大每六十丸汤水任下昔有妇人癫狂数年不愈后遇至人授此方初服觉心胸中有物脱去神气洒然再服顿苏至人云此病忧惊得之痰裹心窍此药能去欝疾<br />
　　眀狂症<br />
　　灵枢癫狂篇曰狂之始生也先自悲也喜忘善怒善恐得之忧饥及狂之发少卧不饥自髙贤也自辨智也自贵倨也善骂詈日夜不休狂言惊善笑好歌乐妄行不休者得之大恐目妄见耳妄闻善呼多食善见鬼神善笑而不发于外者得之有所大喜<br />
　　林亿公曰狂为痰火盛实癫为心血不足狂病宜大吐下<br />
　　生生子曰据此言心血不足者乃医治攻尅太过以致中气馁弱而神志不定非癫病一起初便有此不足症也<br />
　　丹溪曰神不守舍狂言妄作经年不愈如心经蓄热当清心除热如痰逆心窍当去痰宁心大率多因痰结于心胸间治当镇心神开痰结亦有中邪而成此疾者大槩是热又曰狂病宜大吐下则除之<br />
　　素问云阳厥强怒饮以鉄落【狂怒出于肝肝属木鉄落金也以金制木之意予曽用数次果效考本草能治鬼打鬼注安心神治惊邪主癫癎镇心热狂走除胷膈中热气痰涎】<br />
　　病能篇帝曰有病狂怒者此病安生岐伯曰生于阳也帝曰阳何以使人狂岐伯曰阳气者因暴折而难决故善怒也病名曰阳厥曰何以知之曰阳眀者常动巨阳少阳不动不动而动大疾此其候也曰治之柰何曰夺其食即已夫食入于隂长气于阳故夺其食即已使之服以生鉄落为饮生鉄落者下气疾也<br />
　　夫狂之为病少卧少卧则卫独行阳不行隂故阳盛隂虚令昏其神得睡则卫得入于隂而隂得卫填则不虚阳无卫助不盛故隂阳均平而愈矣<br />
　　王海蔵治许氏病阳厥狂怒骂詈亲疎或哭或歌六脉举按无力身表如氷石发则呌呼声髙内经云夺其食即已因不与之食乃以大承气汤下之得臓腑积秽数升狂稍宁数日复发下如此五七次行大便数斗疾瘥身温脉生良愈此内经夺食法也<br />
　　保命当归承气汤<br />
　　当归　大黄【各一两】芒硝【七钱】甘草【五钱】<br />
　　右每二两水一大碗姜五片枣十枚煎至一半温服若阳狂奔走骂詈不知亲疎此阳有余隂不足大黄芒硝去胃中实热当归补血益隂甘草缓中加姜枣者胃属土此引入胃也经所谓微者逆之甚者従之此之谓也以大利为度微缓以蒂散入防风末藜芦末吐之其病立安后用调心散洗心散凉膈散解毒汤等调之安<br />
　　眀癎症<br />
　　生生子曰癎痰火所致前人有称为风癎者刘河间谓由热甚而风燥为其兼化涎溢胸膈而瘈疭昏冒僵仆也<br />
　　东垣曰病癎者涎沫出于口冷汗出于身清涕出于鼻皆阳蹻隂蹻督冲四脉之邪上行肾不任煎熬沸腾上行为之也此奇邪为病不系五行隂阳十二经所拘当从督冲二蹻四穴奇邪之法治之<br />
　　癎症亦従冲任督三脉气逆而发者当寻此三脉治之○督脉寻长强撅骨间灸之○任脉寻气海隂交冲脉附足少隂脉上行去中行各五分隂交穴乃任脉隂冲之防<br />
　　洁古曰昼发灸阳蹻夜发灸隂蹻各二七壮阳蹻起于跟中循外踝上行入风池申脉穴也隂蹻亦起于跟中循内踝上行至咽喉交贯冲脉照海穴也<br />
　　刘宗厚曰癎与痓畧相类而实不同其病发身软时醒者谓之癎身强直反张如弓不时醒者谓之痓癎病随其痰之潮作故有时而醒痓病比癎为甚而有挟虚者故因其昏冒而遂致亡者多矣<br />
　　纲目曰癫癎即头痰在膈间则防不仆痰溢膈上则甚仆倒于地而不知人名之曰癫癎徐嗣伯云大人曰癫小儿曰癎其实一疾也然与中风中寒中暑尸厥等仆倒不同凡癫癎仆时口中作声将省时吐涎沫省后又复发时作时止而不休息中风中寒中暑尸厥之类则仆时无声省时无涎沫后不复发间有发者亦非如癫癎常发状也<br />
　　千金方云病先身热掣疭惊啼呌唤而后发癎脉浮者为阳癎病在六腑外在肌肤犹易治也病先身冷不惊掣不啼呼而病发时脉沈者为隂癎病在五臓内在骨髓为难治也刘宗厚谓此论癎之隂阳后世有认为寒热者悮也盖此疾皆以痰热所作而得在表而浅为阳故云易治入里而深为隂故曰难治乃表里浅深之谓非寒热之谓也<br />
　　张子和曰夫癎病不至目瞪如愚者用三圣散投之更用火盆于暖室中令汗吐下三法并行次服通圣散百余日则愈矣至于目瞪愚者不可治内经曰神不守谓神乱也大凡此疾乃肝经有热吐后可服防青丸下之刘宗厚谓多由风痰胶固胸膈上下故大法先宜吐之吐后可用清热之药如东垣安神丸守真龙防丸之类皆可服不独通圣散也痰实在里不解宜导痰清热亦不独防青丸也<br />
　　刘宗厚曰按癎病古方或云风或云惊癎或云癫癎由此疾与中风颠狂急慢惊相类故命名不同也原其所由或在母腹中受惊或因闻大惊而得盖小儿神气尚弱惊则神不守舍舍空则痰涎归之或饮食失节脾胃有伤积为痰饮以致痰迷心窍而作者治法必当寻火寻痰而论前人多用镇坠清心之药固可以治热可以清痰若有顽痰胶固者此药未易驱逐在上者必先用吐吐后方宜服此更有痰实在里者亦宜下之随病轻重而用也或曰癎有隂阳何也予曰此与急慢惊者可同论也阳癎不因吐下由其有痰有热客于心胸之间因闻大惊而作若盛热虽不闻惊亦自作也宜用寒药以攻治之隂癎亦本于痰热所作医以寒凉攻下太过损伤脾胃变而成隂宜用温平补胃燥痰之药治之若曰不因壊症而有隂阳之分则是指痰热所客表里臓腑浅深而言癎病岂本自有隂寒者哉<br />
　　丹溪曰癎属惊与痰不必分五等大率行痰为主黄芩黄连蒌半夏南星随痰火多少治之无有不愈有热以凉药清其心　此症必用吐吐后用平肝之药青黛柴胡川芎之类<br />
　　素问大奇论篇云心脉满大癎瘈筋挛肝脉小急癎瘈筋挛<br />
　　凡灸癎必须先下之乃可灸不然则气不通能杀人针则不拘　鸠尾穴必髙手乃可下针但宜灸亦不可多壮壮多则令人健忘<br />
　　心癎面赤心下热短气喘息灸巨缺三壮<br />
　　肝癎面青反视手足摇动灸丘墟三壮<br />
　　脾癎面黄腹大善利胃脘并脘傍一寸各三壮冲阳隠白<br />
　　肺癎面白口吐沫灸肺俞少商少阳各三壮<br />
　　肾癎面黑正直视身不摇如尸厥金户少海至隂涌泉各三壮刺一分<br />
　　治癫之剂【始治多用攻痰法继以养心壮神补剂収功】<br />
　　矾丹丸　治五癫五癎无拘隂阳冷热<br />
　　虢丹　晋矾【各一两】<br />
　　右用砖凿一窠可容二两许先安丹在下次安矾在上以炭五斤煅令炭尽取出研细以不经水猪心血为丸如菉豆大每服十丸至二十丸橘皮汤下<br />
　　元戎二白丸　治癫与癎<br />
　　白矾一两以湿面包蒸熟去面入轻粉三五分量虚实加减丸如桐子大每服二三十丸生姜汤下【小儿丸小些】<br />
　　鸱头丸<br />
　　皂角【五条酥炙】鸱头【一枚烧存性】虢丹【五钱研细】<br />
　　右末糯米糊为丸菉豆大每服十五丸加至二十丸米饮下<br />
　　神应丸　治风癫乆服其痰随粪而下<br />
　　生眀矾【一两】臈茶【五钱】<br />
　　右末蜜丸桐子大每服三十丸臈茶下<br />
　　乳硃丹<br />
　　乳香　硃砂【飞】<br />
　　右用乳香熔化拌和硃砂丸如龙眼大每服一丸以侧栢叶浸酒磨化温服<br />
　　天冬散　治风癫脇痛耳鸣吐逆<br />
　　天门冬【去心皮】<br />
　　干为末酒调下二钱<br />
　　寳鉴龙脑安神丸　治男妇五种癫癎无问逺近发作无时<br />
　　地骨皮　麦门冬　桑白皮　甘草　人参【各二两】茯神【三两】马牙硝【二钱】麝香　氷片【各三钱】牛黄【五钱】乌犀【一两】硃砂【二钱】金箔【大者五帖】<br />
　　右细末炼蜜丸弹子大金箔为衣如风癎病冬月温水化下夏月凉水化下不拘时二三嵗者日进二服小儿一丸分作二服　虚劳发热咳嗽新汲水化下<br />
　　茯苓丸　常服治心疾良验<br />
　　人参　石菖蒲　逺志　茯神　茯苓　辰砂【飞】南星　半夏麯　真鉄粉【各等分】<br />
　　右末姜汁打糊丸桐子大另用辰砂为衣每服十丸加至三十丸夜卧姜汤下<br />
　　养心汤　治心虚血少惊惕癫痴<br />
　　黄茋【炙】茯苓　茯神　半夏　川归　川芎【各五钱】酸枣仁　栢子仁　五味子　人参　逺志　桂心【各二钱半】甘草【炙四钱】<br />
　　加姜枣水煎服加赤茯苓防榔治停水怔悸<br />
　　星黄汤　治心风及邪祟<br />
　　南星　大黄【等分】<br />
　　水煎服　吐痰<br />
　　蕋珠丸　治心恙及邪祟<br />
　　猪心血　硃砂【一两】干青靛花【一匙】<br />
　　先将猪心血同靛花研匀入硃砂末和丸桐子大每二十丸茶酒任下　甚者不过三服<br />
　　治癫癎经验方【一宗四方】先服此一剂伐邪<br />
　　竹茹【一钱】半夏麯【八分】枳实　橘红　甘草【炙各五分】山栀【炒黒一钱半】眀粉　灯草【各三分】<br />
　　加姜枣水煎服<br />
　　第二次服方可服三剂又服前方一剂又再服此方三剂<br />
　　人参【一钱半】黄茋【五分】归身【一钱】百合【二钱半】酸枣仁【生三分】熟酸枣仁【四分】贝母　小草【各一钱】麦门冬【五分】白芍药【吴茱萸炒过八分】甘草梢【三分】茯神　酒红花【各二分】姜【三片】枣【二枚】水煎服<br />
　　吊三方服前二方半月觉神气稍完继服此药<br />
　　紫河车一具洗浄砂锅煮烂入盐少许与服后半月勿服药觉少减又服前方一剂第二方三剂又再服下项丸药仍将前二药间服<br />
　　丸药方<br />
　　牛胆南星【八钱】真牛黄【四钱】辰砂【三钱】真麝香【三分】<br />
　　煮甘草膏为丸芡实大金箔为衣薄荷汤下五丸<br />
　　清神汤　治痰迷包络心热癫痴<br />
　　茯神　黄连【各二钱】酸枣仁【炒】石菖蒲　栢子仁肉逺志【各一钱】甘草【五分】<br />
　　水煎服　痰盛者加南星半夏橘红蒌竹沥姜汁<br />
　　海蔵治癫癎狂邪不欲眠自贤自智妄行不休此方能安五臓下心气<br />
　　白雄鸡一只煮熟五味调和作羮粥食之<br />
　　仲景防已地黄汤　治病如狂状妄行独语不休无寒热其脉浮<br />
　　防已【一钱】桂枝　防风【各三钱】甘草【二钱】<br />
　　右以酒一杯渍一宿绞取汁生地黄二斤蒸之如斗米饭乆以铜器盛其汁更绞地黄汁和匀分二服效<br />
　　一醉膏　治心恙　无灰酒二碗香油四两和匀用杨栁枝二十条逐条搅一二百下候香油与酒相入成膏煎至八分灌之熟睡则醒时或吐下即安矣治狂之剂<br />
　　防心汤　治心受积热讝语发狂逾墙上屋<br />
　　大黄　黄芩　黄连<br />
　　每四钱水煎服防数行然后用安神药调理<br />
　　苦参丸　治狂发无时披发大呌杀人不避水火苦参为末蜜丸梧子大每服十五丸薄荷汤下<br />
　　调胃承气汤　治狂方在火热门<br />
　　大承气汤　治阳眀大实发狂　方在伤寒门<br />
　　抱胆丸　治癫狂不定非轻剂所能愈者<br />
　　水银【二两】黑铅【一两半】辰砂　乳香【各一两】<br />
　　右将铅入铫内熔化离火畧冷入水银搅硬研碎入辰砂乳香乘热用栁木槌擂匀丸如芡实大每服一丸灯心汤下病者得睡切莫惊动觉来即安再进一丸又方以猪心血为丸井水吞下用治狂言妄语<br />
　　牛黄防心汤　治心经邪热狂言妄语心神不安牛黄　氷片　硃砂【各一钱半】大黄【生一两】<br />
　　右末每服三钱生姜蜜水调下<br />
　　六神散　治发狂【此二方皆禁方】<br />
　　寒水石　黄连【童便炒各一两】丹皮【三钱】青礞石【煆过】龙胆草【各五钱】氷片【二分】<br />
　　右末童便调下<br />
　　镇心丹　治惊悸自汗心烦短气喜怒悲恶不自知忘魂失魄状若神灵所凭及男子遗泄女子带下辰砂【飞】白矾【枯】<br />
　　右末水丸鸡豆大每一丸人参汤下<br />

                    <br>
                        　　妇人热入血室发狂不认人以保命集牛黄膏妙牛黄【二钱半】硃砂　欝金　丹皮【各三钱】甘草　氷片【各一钱】<br />
　　右末炼蜜丸枣子大新汲水化下<br />
　　本事方宁志膏　治狂不睡<br />
　　人参　酸枣仁【各一两】辰砂【五钱】乳香【二钱半】<br />
　　右末炼蜜丸弹子大每一丸薄荷汤化下<br />
　　予族弟縁兵火失心与此方服二十丸良愈亲旧多传去服之皆验<br />
　　治癎之剂<br />
　　碧霞丹　治五种癎疾时作搐掣痰涎壅塞牙闗急心神迷闷目睛上视<br />
　　石碌【研九度飞一两】附子尖【七枚】乌头尖【七枚】蝎梢【七枚】<br />
　　右末面糊丸芡实大每用薄荷汤化下一丸更以酒半合温服之须臾吐出痰涎然后随症治之口噤者斡开灌之<br />
　　仲景风引汤　除热治癫癎又治大人风引少小惊癎瘈疭日数十发医所不疗又治脚风<br />
　　大黄　龙骨　干姜【各四两】桂枝【三两】甘草　牡蛎【各二两】寒水石　赤石脂　白石脂　滑石　石膏　紫石英【各六两】<br />
　　右粗末以韦嚢盛之取三指撮井花水三升煮三沸温服一升【治风热瘈疭食后量多少呷之无不效不用渣】<br />
　　犀角丸　治风癫癎发作有时手掷足口吐痰涎不省人事暗倒屈伸<br />
　　犀角末【五钱】赤石脂【三两】朴硝【二两】白僵蚕【一两】薄荷叶【一两】右末面糊丸梧子大每服二十丸至三十丸温水下日三服不拘时如觉痰多即减数忌油腻煿炙<br />
　　杨氏家蔵五癎丸　治癫癎不问新乆并宜服之南星【泡】乌蛇肉【酒浸一宿去皮骨焙干】白矾【各一两】辰砂【二钱半】全蝎【二钱去尾炒】半夏【酒洗焙二两】雄黄【一钱半】蜈蚣【半条去头足炙】僵蚕【炒两半】白附子【炮半两】麝香【三钱】皂角【四两】<br />
　　右先将皂角捣碎水半升揉汁与白矾同熬干为末入各药末以姜汁打面糊丸桐子大每服三十丸姜汤下<br />
　　丹溪金凡丸　治诸癎<br />
　　眀矾　鬰金　防风　牙皂角【各一两】川芎【二两】蜈蚣【一条】右末蒸饼糊丸梧子大空心茶下十五丸一日除根<br />
　　钱氏五色丸　治五癎<br />
　　辰砂【五钱】水银【二钱半】雄黄【飞】珍珠【一两】铅【三两同水银结砂子】右末蜜丸麻子大每四五丸金银薄荷汤下<br />
　　三因六珍丹　治风癎失性颠倒欲死或作五畜等声掣縦吐沫久而方苏<br />
　　丹砂【五钱】水银【一两半】铅【二两与水银结砂子】雄黄　雌黄　珍珠【各一两】<br />
　　右细末炼蜜丸梧子大每服三五丸姜枣汤下丸此药须要捣二三万杵不然难丸<br />
　　严氏控涎丸　治诸癎乆不愈顽涎聚散无时<br />
　　生川乌　半夏　僵蚕【不炒以生姜自然汁浸一夕各五钱】全蝎【去尾七枚】鉄粉【三钱】甘遂【二钱半】<br />
　　右生姜自然汁打薄糊为丸菉豆大硃砂为衣每服十五丸食后姜汤下忌甘草此下痰剂也<br />
　　千金龙胆汤　治婴儿血脉盛实四肢惊掣发热并诸惊癎<br />
　　龙胆草　钩藤　柴胡　黄芩　桂枝　芍药　茯苓　甘草【各六铢】螳蜋【二枚】大黄【一两】<br />
　　右水一升煮取五合服之<br />
　　本事人参散　治诸癎并慢脾风神昏痰盛<br />
　　人参【五钱】南星【一两切片以生姜汁并浆水浸煮过性晒干为末】<br />
　　右每服一钱姜三片水煎服加冬仁少许<br />
　　断癎丹　治因惊成癎者<br />
　　黄茋　钩藤　细辛　半夏　南星　菖蒲【各三钱】蝉退　甘草　桂心　逺志　防风　露蜂房【各二钱】杏仁【二钱半】<br />
　　炼蜜丸菉豆大用硃砂麝少许为衣每服二十丸枣汤下日二服夜一服<br />
　　甘遂丸　甘遂不蛀者三钱为细末将猪心剖开入甘遂以线缚定用纸裹数层慢火煨熟不可令焦取甘遂乘润入辰砂末一钱捣匀作四丸每服一丸猪心煮汤下<br />
　　蛇黄丸　蛇黄小者二十枚以猪胆汁拌匀入火煆通红取出地上出火毒研极细<br />
　　右用狗胆一枚取汁和粟米饭丸菉豆大每服十五丸温酒下吐涎乃效<br />
　　蛇黄丹　治诸癎及小儿急惊风<br />
　　蛇黄【四枚磁盏内煅红以猪胆汁一碗淬干】白附子　南星　辰砂【另研】麝香【各五钱】<br />
　　右末稬米糊丸桐子大每服量大小或一二丸或三五丸温酒米汤任下<br />
　　当归龙胆丸　治肾水隂虚风热蕴积时发惊悸癎搐<br />
　　即龙荟丸　方在脇痛门<br />
　　补胃燥痰丸　治隂癎服凉药太过损伤脾胃<br />
　　白术【二钱】苍术　陈皮　半夏　南星　茯苓【各一钱半】木香【一钱】藿香【七分】甘草【四分】甚者加附子【五分】<br />
　　姜五片水煎服<br />
　　寳鉴沈香天麻丸　治一小儿四嵗因长老摩顶受记生人念咒恐惧发搐痰涎有声目多白睛强项背一时许方醒后每见皂衣人即发多服犀硃脑麝镇坠之药已四年余无功又添行步动作神思如痴脉沈而急针经云心脉满大癎瘈筋挛病乆气弱多服镇坠寒凉之剂复损正气故添动作如痴先灸两蹻各二七壮次服此药<br />
　　又肝脉小急盖小儿神气尚弱因而被惊神思无依又动于肝肝主筋故癎瘈筋挛<br />
　　沈香　益智　川乌【各二钱】天麻　防风　半夏　附子【炮各三钱】羌活【五钱】甘草　当归　僵蚕【各一钱半】独活【四钱】经云恐则气下精气怯而上焦闭以羌活独活苦温引气上行又入太阳为引用以为君天麻防风辛温以散之当归甘草辛甘温以补气血之不足养胃气以为臣附子川乌益智大辛温行阳退隂又治客寒伤胃肾主五液入脾为涎以生姜半夏燥湿化痰沈香辛温体重气清去怯安神故以为使<br />
　　每服五钱生姜三片水煎去渣温服食前三剂愈<br />
　　刘宗厚曰按癎症本从热治然亦有壊症而成隂者如钱仲阳所治王氏子吐防诸医药下之至虚变慢惊手足瘈疭而身冷医复与八正散钱氏曰不能食而胃中虚若利大小便即死乆则脾肾俱虚当身冷而闭目必用益黄散史君子丸补脾遂能饮食后又不语钱氏以地黄丸补肾一月而安皆此意也此方用大热之药乃从权以救前治之失非常治之道也<br />
　　蜜佗僧　治暗风癫癎以开痰迷心窍<br />
　　蜜佗僧成块者纒以鉄线又用鉄线挂火中煅红用酒醋一升淬尽出火毒为极细末每服一钱麝香汤调下<br />
　　许学士惊气丸　发则牙闗急涎潮昏塞醒则精神若痴<br />
　　附子　木香　僵蚕　白花蛇　橘红　天麻　麻黄　干蝎　天南星【姜汁浸一夜各五钱】苏子【一两】殊砂【二钱半为衣】右为末加氷麝少许炼蜜丸如龙眼大每服一丸金银薄荷汤化下温酒亦可此予家秘方也一军人犯法临刑得释缚精神顿失如痴与一丸服讫而寐及觉病已失矣一妇因避盗失心数年授此方不终剂而愈又一妇狂厥者十年诸治不验予授此方去附子加鉄落亦不终剂而愈鉄粉非但化痰镇心至如摧抑肝邪特异若多恚怒肝邪大盛鉄粉能制伏之此金制木之意也<br />
　　颤振门<br />
　　生生子曰颤振者非寒禁鼔栗乃木火上盛肾隂不充下虚上实实为痰火虚则肾亏法则清上补下<br />
　　新寨马叟年五十九因秋欠税官杖六十得惊气成风搐已三年矣病大发则手足颤掉不能持物食则令人代哺口目张睒唇舌嚼烂抖擞之状如线引傀儡每发市人皆聚观夜卧发热衣被尽蹇遍身燥痒中热而反外寒久欲自尽手不能绳倾产求医至破其家而病益坚叟之子邑中旧小吏也以父母病讯戴人戴人曰此病甚易治若隆暑时不过一涌再涌夺则愈矣今已秋寒可三之如未更刺腧穴必愈先以通圣散汗之继服涌剂则痰一二升至晩又下五七行其疾小愈待五日再一涌出痰三四升如鸡黄成块状如汤热叟以手颤不能自探妻与代探咽嗌肿伤昏愦如醉约一二时许稍稍省又下数行立觉足轻颤减热亦不作足亦能步手巾栉自持匙筯未至三涌病去如濯病后但觉极寒戴人曰当以食补之乆则自退盖大疾之去卫气未复故宜以散风导气之药切不可以热剂温之恐反成他病也<br />
　　生生子曰据戴人此治非真知其为痰火盛实者莫敢如此疗也木之有余由金之衰弱病既乆恐亦有始同而终异者况吐汗下之后谓絶不必补养得乎病之轻者或可用补金平木清痰调气之法在人自斟酌之<br />
　　摧肝丸　镇火平肝消痰定颤<br />
　　胆星　钩藤　黄连【酒炒】滑石【飞】鉄华粉【各一两】青黛【三钱】僵蚕【炒五钱】天麻【酒洗二两】辰砂【飞五钱】大甘草【二钱】<br />
　　右末以竹沥一碗姜汁少许打糊丸菉豆大食后及夜茶下一钱五分忌鸡羊<br />
　　本事钩藤散　治肝厥头摇运能清头目<br />
　　钩藤　陈皮　半夏　麦冬　茯苓【各七分】人参　甘菊【勿悮用野菊花】防风【各五分】石膏【一钱】甘草【三分】<br />
　　姜二片水煎服<br />
　　参术汤　气虚颤掉<br />
　　人参　白术　黄茋【各二钱】茯苓　甘草　陈皮【各一钱】甚者加附子<br />
　　水煎服<br />
　　统防秘方补心丸　心虚手振<br />
　　当归　生地【各一两半】川芎　甘草　人参【各一两】栢子仁酸枣仁【各三两】逺志【去心二两半】辰砂【飞】胆星【各五钱】金箔【二十片】麝香【一钱】琥珀【三钱】石菖蒲【六钱】茯神【去皮心七钱】<br />
　　为末饼糊丸菉豆大辰砂为衣每七八十丸津唾咽下或姜汤下<br />
　　统防秘方定心丸　老人战动风气所致及血虚而振天麻【蒸熟】秦艽【去芦】全蝎【去头尾】细辛【各一两】熟地　生地川归　川芎　芍药【各二两】防风　荆芥【各七钱】白术黄茋【各两半】葳灵仙【酒洗五钱】<br />
　　为末酒糊丸梧子大每服七八十丸食逺白汤或酒送下<br />
　　瘈疭门<br />
　　生生子曰瘈缩也疭伸也伸缩不止手如拽锯搐之类也汗多不止为虚无汗能食为实<br />
　　内经曰心脉急甚者为瘈疭此心经虚寒治宜补心牛黄散之类<br />
　　又曰心脉满大癎瘈筋挛此心火实热也治宜防心火凉惊丸主之<br />
　　又曰肝脉小急亦癎瘈筋挛此肝虚也冝续断丸主之若肝脉盛宜救脾加减建中汤内经谓脾脉急甚亦为瘈疭此脾虚肝乘之而瘈也故宜实土防木之剂建中汤是也<br />
　　刘河涧曰诸热瞀瘈皆属于火热胜风搏并于经络风主动而不宁风火相乘是以瞀瘈生矣治以祛风涤热之剂折其火热瞀瘈立愈若妄加灼艾或饮以发表之剂则死不旋踵矣<br />
　　东垣人参益气汤　热伤元气四肢困倦手指麻木时时瘈疭<br />
　　黄茋【二钱】甘草【炙】升麻【各五分】柴胡【六分】五味子【三十粒】甘草【生五分】人参【一钱二分】白芍【七分】<br />
　　水煎服<br />
　　独活汤　风虚昏瞆不自知觉手足瘈疭或为热血虚不能服发汗药及中风自汗尤宜服之<br />
　　独活　羌活　人参　防风　川归　细辛　茯神逺志　半夏　桂心　白薇　菖蒲　川芎【各五钱】甘草【炙二钱半】<br />
　　每一两姜五片煎温服<br />
　　胃风饮　虚风症能食麻木牙闗急手足瘈疭目肉蠕瞤胃中有风面肿<br />
　　白芷【一钱二分】升麻【二钱】葛根　苍术　蔓荆子　川归身【各一钱】甘草　柴胡　藁本　羌活　草豆仁　黄栢麻黄【不去节各五分】<br />
　　姜三片枣二枚水煎温服<br />
　　千金薯蓣丸　肾气虚弱风气百疾头惊悸瘈疭薯蓣【廿八分】当归【十分】桂心【七分】神曲【炒】熟地黄　人参【各十分】川芎　芍药　白术　麦冬　杏仁【各六分】甘草【二十分】柴胡　桔梗　茯苓【各五分】鹿角胶【七分】干姜　白敛【各三分】防风　黄芩【各六分】大豆黄卷【七分】大枣【百枚为膏】右末和枣膏加炼蜜丸如弹子大空心酒服一丸日三服<br />
　　续断丸　肝劳虚寒脇痛胀满眼昏不食挛缩瘈疭续断【酒浸】川芎　川归　半夏【姜制】橘红　干姜【炮各一两】桂心　甘草【炙各五钱】<br />
　　右末炼蜜丸桐子大每百丸白汤下<br />
　　牛黄散　心虚风筋脉挛搐神昏语澁<br />
　　牛黄　氷片　硃砂　麝【各一钱】蝉退　乌蛇肉【各一两】全蝎【炒】僵蚕【炒】桑螵蛸　羚羊角　天麻　阿胶防风　甘菊　桂心　细辛　蔓荆子侧子【去皮】独活犀角【各五钱】麻黄【七钱半】<br />
　　右为末和匀再研每服一钱荳淋酒下<br />
　　续命煮散　风气留滞心中昏瞆四肢无力口眼瞤动或时搐搦或渇或自汗<br />
　　防风　独活　当归　人参　细辛　葛根　熟地黄　芍药　川芎　甘草　逺志　荆芥　半夏【各五钱】官桂【七钱半】<br />
　　每一两姜三片煎汗多者加牡蛎一钱半<br />
　　独活散治风热化痰<br />
　　细辛　石膏　甘草【炙各五钱】独活　防风　藁本　旋覆花　川芎　蔓荆子【各一钱】<br />
　　右每服三钱姜三片水煎服<br />
　　痓门【附劳风】<br />
　　生生子曰内经云肺移热于肾传为柔痓痓古云痉劲切之谓也仲景诸公伤寒书皆以为太阳风湿所致亦有兼阳眀经者仲景谓汗下过多及疮家发汗过度皆成痓此指外感之邪原系伤寒家法也陈无择张子和诸公云亦有风火痰热之内因者谓此病多由亡血筋无所营故邪得以所袭丹溪谓比癎为虚此皆指内伤之症也观刚柔二字则亦当有虚实之别大抵刚者多从外感柔者多従内伤故治斯疾者但眀知従外感而来则用伤寒家法若从杂症而来则用陈无择丹溪刘宗厚张子和诸家之法庶表里详尽始无遗此失彼之患矣<br />
　　内经云诸痓项强皆属于湿【王注太阳伤湿】又云诸暴强直皆属于风【王注阳内欝而隂行于外】刘宗厚云按内经言痓肺肾太阳督脉与夫六气皆能为之大抵皆主于湿<br />
　　仲景云太阳病发热无汗反恶寒者名曰刚痓<br />
　　成无已曰痓者痉也强也千金曰太阳中风重感寒湿则变痓太阳病发热无汗为表实则不当恶寒今反恶寒者则太阳中风重感于寒为痓病也以表实感寒故曰刚痓<br />
　　太阳病发热汗出不恶寒者名曰柔痓<br />
　　成无已曰太阳病发热汗出为表虚则当恶寒其不恶寒者为阳眀病今发热汗出而不恶寒者非阳眀证则是太阳中风重感于湿为柔痓也表虚感湿故曰柔痓<br />
　　太阳病发热脉沈而细者名曰痓<br />
　　成无已曰太阳主表太阳病发热为表病脉当浮大今脉反沈细既不愈则太阳中风重感于湿而为痓也金匮要畧曰太阳病其证备身体强兀兀然脉反沈细此为痓括蒌桂枝汤主之<br />
　　太阳病发汗太多因致痓<br />

                    <br>
                        　　成无已曰太阳病发汗太多则亡阳内经曰阳气者精则养神柔则养筋阳防不能养筋则筋脉急而成痓也<br />
　　病身热足寒颈项强急恶寒时头热面赤目脉赤独摇头卒口噤背反张者痓病也<br />
　　成无已曰太阳中风为纯中风也太阳中寒为纯伤寒也皆不作痓惟是太阳中风重感寒湿乃变为痓也身热足寒者寒湿伤下也时头热面赤目脉赤风伤于上也头摇风主动也独头摇者头为诸阳之防风伤阳也若纯伤风者身亦为动摇手足为之搐搦此皆内挟寒温故头摇也口噤者寒主急也卒口噤者不常噤也有时而缓若风寒相抟则口噤而不时开此皆加之风湿故卒口噤也足太阳之脉起于目内眦上额交巅上其支别者从巅入络脑还出别下项循肩防内夹脊抵腰中下贯臀以下至足风寒客于经中则筋脉拘急故颈项强急而背反张也<br />
　　风病下之则痓复发汗必拘急<br />
　　疮家虽身疼痛不可发汗汗出则痓<br />
　　刘宗厚曰按此谓汗下而致痓则不专于风寒湿之外传矣是又因壊证而成也发汗下之太过皆亡津液损血之所由也<br />
　　刘宗厚曰按痓症属风寒湿所伤有汗者脉必浮缓无汗者脉必浮若其脉沈细者湿所伤也坚直上下行皆之象也发汗已其脉如蛇亡津液而无胃气之象也<br />
　　子和云吕君玉妻年三十病风搐目角弓反张数日不食诸医皆作惊风暗风风癎治之以南星雄黄乌附用之不效戴人曰诸风掉皆属肝木曲直摇动风之用也阳主动隂主静由火盛制金金衰不能平木肝木茂而自病因涌风痰二三升次以寒剂下十余行又以排针刺百防穴出血一杯愈<br />
　　刘宗厚曰按风搐本与痓症不同而痓症属湿土极必兼风木动摇之化风搐属木木极必见金燥敛之形要之亦可同论故取此条以证痓病不专风寒湿之外至亦有风火热之内作者也<br />
　　三因方云夫人之筋各随经络结束于身血气内虚外为风寒湿热之所中则痓以风散气故有汗而不恶寒曰柔痓寒泣血无汗而恶寒曰刚痓原其所因多由亡血筋无所营故邪得以袭之所以伤寒汗下过多与夫病疮人及产后致于斯疾者槩可见矣诊其脉皆沈伏但阳缓隂急则乆乆拘挛隂缓阳急则反张强直二证各异不可不别<br />
　　丹溪曰痓切不可作风治兼用风药　大率与癎相似比癎为甚为虚宜带补　多是气虚有火有痰宜用人参竹沥之类　一男子二十余嵗患痘疮靥谢后忽患口噤不开四肢强直不能屈时或绕脐腹痛一阵则冷汗如雨痛定则汗止时作时休其脉而急如真状向知此子极勤苦意其因劳倦伤血山居多风寒乘虚而感又因痘疮其血愈虚当用辛温养血辛凉散风遂以当归芍药为君川芎青皮钩藤为臣白术陈皮甘草为佐桂枝木香黄连为使更加红花少许服二十帖而安<br />
　　王海蔵云发汗太过多因致痓身热足寒项强恶寒头热面肿目赤头摇口噤背反张者太阳痓也　若头低视下手足牵引肘膝相搆阳眀痓也　若一目或左右邪视并一手足搐搦者少阳痓也汗之止之和之下之各随其经可使必已　在表无汗宜汗之有汗宜止之阳眀痓属里宜下之少阳痓半表半里宜和之所谓各随其经也<br />
　　刘宗厚曰谨按伤寒痓病活人以太阳中风又感寒湿而致则专于外邪所伤然仲景亦有汗下过多之戒则又出于壊证所成矣盖外邪所伤者通宜解散仲景言刚柔活人分隂阳难知论经络等诸方详矣至于治壊证补虚救失之法诸方则亡也又千金谓温病热入肾中亦为痓小儿病癎热盛亦为痓若此治法俱未见之也况此二者之外又有血气本虚之人如产后汗出多而变痓者或因七情怒气而发痓者或因湿热内盛痰涎壅遏经络而作痓者治各不同也大抵伤寒有外邪之可解宜用风药发散风寒又风药亦能胜湿耳至于邪热入肾亦非风药之所能疗也其内证作痓本无外邪前人岂可仍用风药处治惟宜补血降火敦土平木清痰去湿随证而用不可不察也<br />
　　海蔵云若汗后不解乍静乍躁目直视口噤往来寒热脉者少阳风痓宜柴胡防风汤<br />
　　柴胡　防风【各一两】人参　黄芩【各五钱】半夏【制六钱】生姜甘草【各六钱半】枣【三枚】<br />
　　每服一两水煎服<br />
　　若发汗过多发热头面摇卒口噤背反张者太阳兼阳眀也宜去风养血防风当归散主之<br />
　　防风　当归　川芎　地黄<br />
　　每服一两水煎<br />
　　神术汤　治刚痓解利无汗<br />
　　苍术【三钱】防风【二钱】甘草【一钱】<br />
　　姜葱水煎服<br />
　　白术汤　加桂心黄茋治柔痓解利有汗<br />
　　白术【三两】防风【二两】甘草【一两】<br />
　　每服五钱姜三片水煎服一日二服渐渐汗止为解<br />
　　仲景葛根汤　太阳无汗而小便少气上冲胸口噤不得语欲作刚痓者<br />
　　葛根【四两】麻黄　生姜【各三两】桂枝　芍药　甘草【各二两】大枣【十二枚】<br />
　　每服五钱煎服取微汗<br />
　　若发热无汗恶寒名曰刚痓宜麻黄加独活防风汤麻黄　桂枝【各一两】芍药【三两】甘草【五钱】独活　防风【各一两】每服一两水煎温服<br />
　　蒌桂枝汤　太阳病其证偹身体强兀兀然脉反沈迟此为柔痓<br />
　　蒌根　甘草　芍药【各二两】桂枝　生姜【各三两】大枣【十二枚】<br />
　　水九升煎取三升分三服取微汗汗不出啜粥发之<br />
　　海蔵　　治发汗自汗而不恶寒者名柔痓宜桂枝加川芎防风汤<br />
　　桂枝　芍药　生姜【各一两半】甘草　防风　川芎【各一两】大枣【六枚】<br />
　　每服一两水煎服<br />
　　凡刚柔二痓皆可与小续命汤　但要识加减法若柔痓自汗者去麻黄夏间及病有热者减桂枝一半冬及初春去黄芩<br />
　　千金续命汤　卒中半身不遂手足拘急不得屈伸身体冷或智或痴或身强直不语或生或死狂言不可名状角弓反张或欲得食或不用食大小便不利皆疗之<br />
　　人参　桂心　川归　独活　黄芩　甘草【炙】干姜【炮各七钱半】石膏【一两半】杏仁【四十枚】<br />
　　以水九升煮取三升分温三服日二服无汗者加麻黄<br />
　　若汗后不解乍静乍躁目直视口噤往来寒热脉者少阳风痓宜柴胡加防风汤<br />
　　柴胡　防风【各一两】人参　黄芩【各五钱】半夏【六钱】生姜甘草【各六钱半】枣【三枚】<br />
　　每服一两水煎<br />
　　仓公当归汤　贼风口噤角弓反张痓证<br />
　　川归　防风【各七钱半】独活【一两半】附子【一枚】细辛【五钱】麻黄【一两三钱】<br />
　　酒五升煮取三升服一升口不开者格口纳之一服当苏二服小汗三服大汗<br />
　　活人八物白术散　隂痓一二日面肿手足厥冷筋脉拘急汗不出恐隂气内伤<br />
　　麻黄　白术　茯苓　五味子　羌活【各五钱】桂心附子【各三分】良姜【一分】<br />
　　每四钱姜五片水煎服<br />
　　附子散　隂痓手足厥逆筋脉拘急汗出不止头项强直头摇口噤<br />
　　桂心　川芎【各三钱】附子【炮】白术【各一两】独活【五钱】<br />
　　每三钱枣一枚水煎服<br />
　　桂心白术汤　隂痓手足厥冷筋脉拘急汗出不止白术　防风　甘草　桂心　川芎　附子<br />
　　每五钱姜五片枣二枚水煎温服<br />
　　丹溪治虚妇因怒手足强直十指如束右手脉虚左手脉大而强稍坚此风木攻脾土宜速防肝气助肺金补脾土之隂<br />
　　黄连【二钱】南星　白术　人参　黄芩　天麻　川芎木通　陈皮　青皮【各五钱】甘草【一分】<br />
　　水煎入姜汁辣服<br />
　　肘后方　中风体强直不得屈伸反覆刮枳树皮细切一升以酒二升浸一宿每日温服半升酒尽再作【即枳实树皮去风湿效】<br />
　　千金方　治口噤手足不随而手体强直<br />
　　伏龙肝五升以水七升搅匀取汁饮之<br />
　　痓痉辩<br />
　　生生子曰丹溪云痓当作痉传写之悮耳攷之诸书亦未有能辩之详注之确者惟郭雍氏云痉与痓当是二病谓昔刘寅氏有言病以时发者谓之痉不以时发者谓之痓似亦未能详悉厥后以其所歴见及治之效与不效者反覆考覈二症之名二字之义其用心可谓至勤至恳者矣然终未能昭著允若故后之人疑其为二症者不亦宜乎愚按灵素仲景以下诸书云痓云痉字虽两般治多雷同殆亦不必犁而为二也苦辩之则愈支离肤见谓痓乃病之名痉乃病之状原其有刚柔二种以病发之时而经筋脉络僵劲角弓反张故曰痉痉是劲急也是以其病发之状象而名之也不然何歴代诸公或以治痓之方治痉或以治痉之方治痓诸皆能效治既同而不殊则症当一而不二也焉用分<br />
　　劳风【即痓之类】<br />
　　丹溪曰痓比癎为虚盖因劳汗遇风内挟太阳寒湿之邪治亦与痓同法但当视其所劳则知虚在何臓如房劳则肾虚汗出腠理开风入皮腠得寒则闭风不能出与水俱行其人当目下肿如卧蚕之状戴人云肾主水其经至于目下故也不禁房室则死眀其虚在肾也所以闗于太阳何也太阳主寒其经最在外腠理得寒则闭故太阳先受邪也治宜八物白术散仓公当归汤<br />
　　黄茋汤　汗多气虚发痓<br />
　　黄茋【蜜炙二钱】人参　白术　茯苓　白芍【炒各一钱】甘草【炙八分】桂枝【五分】<br />
　　水煎服<br />
　　当归散　血虚及去血过多发痓<br />
　　当归【酒洗二钱】川芎　熟地　防风　黄茋【各一钱】芍药【一钱半】甘草【四分】<br />
　　水煎服<br />
　　理气平肝散　七情所伤发痓<br />
　　乌药　香附【各一钱半】青皮　枳殻　芍药　川芎　柴胡　木香【各一钱】甘草<br />
　　姜三片水煎服木香磨水二匙加入<br />
　　清痰汤　痰火攻作项强口噤角张反痓<br />
　　山栀　黄芩　半夏【炮】橘红　茯苓　蒌仁　枳殻　贝母　香附【童便浸各一钱】甘草【五分】<br />
　　水煎入竹沥姜汁各三四匙食逺服<br />
　　去湿清热散<br />
　　白术【二钱】苍术【二钱半】泽防　茯苓　天花粉　山栀【各一钱】羌活【七分】甘草【四分】<br />
　　水煎服<br />
　　芎枳丸　治劳风强上视肺热上壅唾稠<br />
　　川芎　枳殻【等分】<br />
　　为末蜜丸桐子大每服三五十丸食后温水下日三服<br />
　　祛风清金散　肺热壅盛痰唾如脓<br />
　　防风　括蒌根　桔梗　枳殻　旋覆花　川芎【各一钱】山栀　黄芩　贝母　蒌仁【炒】茯苓　天门冬麦门冬　橘红【各八分】五味子【十五粒】甘草【四分】<br />
　　水煎服<br />
　　生生子曰按内经评热病论篇帝曰劳风之病何如岐伯曰劳风发在肺下其为病也使人强上视唾出若涕恶风而振寒此为劳风之病帝曰治之柰何岐伯曰以救俛仰巨阳引精者三日中年者五日不精者七日欬出清黄涕其状如脓大如弹丸从口中若鼻中出不出则伤肺伤肺则死也【引精谓目中之精眀引动防辨人与物也】<br />
　　啓子注曰劳风者从劳风生故曰劳风劳谓肾劳也肾脉者従肾上贯肝膈入肺中故肾劳风生上居肺下也强上好仰也视谓合眼视不眀也肾精不足外吸膀胱膀胱气不能上营故使人头项强而视不眀也肺被风薄劳气上薰故令唾出若鼻涕状肾气不足阳气内攻劳热相合故恶风而振寒肺伤则营卫散解魄不内治故死林氏谓强上者似角弓反张也视者目开不见物也凡痓病皆同不识人或反视斜视也治法当与痓同千金方视作目不得卧<br />
　　灵枢曰病而不得眠者何气使然岐伯曰卫气不得入于隂常留于阳留于阳则阳气满阳气满则阳蹻盛不得入于隂则隂气虚故目不瞑矣【大惑论】<br />
　　黄帝问于伯髙曰夫邪气之客人也或令人目不瞑不卧出者何气使然伯髙曰五谷入于胃也其糟粕津液宗气分为三隧故宗气积于胸中出于喉咙以贯心脉而行呼吸焉营气者秘其津液注之于脉化以为血以荣四末内注五臓六腑以应刻数焉卫气者出其悍气之漂疾而先行于四末分肉皮肤之间而不休者也昼日行于阳夜行于隂常从足少隂之分间行于五臓六腑今厥气客于五臓六腑则衞气独卫其外行于阳不得入于隂行于阳则阳气盛阳气盛则阳蹻防不得入于隂隂虚故目不瞑黄帝曰善治之柰何伯髙曰补其不足防其有余调其虚实以通其道而去其邪饮以半夏汤一剂隂阳已通其卧立至黄帝曰善此所谓决渎壅塞经络大通隂阳和得者也愿闻其方伯髙曰其汤方以流水千里以外者八升之万遍取其清者五升煮之炊以苇薪火沸置秫米一升治半夏五合徐炊令竭为一升半去其滓饮汁一小杯日三稍益以知为度故其病新发者覆杯则卧汗出则已矣久者三饮而已矣【此去饮之剂也】<br />
　　内经曰胃不和则卧不安帝曰人之不能偃卧者何也岐伯曰肺者臓之盖也肺气盛则肺大肺大则不能偃卧<br />
　　王海蔵云胆虚不眠寒也【圣恵方酸枣仁炒为末以竹叶汤调服】<br />
　　张子和治一富家妇人因思虑过甚二年不得寐无药可疗其夫求治脉之两手俱缓此脾受邪也脾主思故也乃与其夫约以怒激之多取其财饮酒数日不处一法而去其妇大怒汗出是夜困眠如此者八九日不寤自是食其脉得平【此怒胜思故也】<br />
　　肿病令人不得卧卧则惊惊则欬甚此水气凌肺也<br />
　　温胆汤治大病后虚烦不得眠或则惊悸极效<br />
　　丹溪治烦不得眠益元散加牛黄服之<br />
　　有心血不足而不寐者用益荣汤<br />
　　仲景酸枣汤　治虚烦不得眠<br />
　　酸枣仁【二升】甘草【一两】知母　茯苓　川芎【各二两】<br />
　　水八升煮酸枣仁得六升纳诸药煎取三升分温三服　一方加生姜二两<br />
　　本事鼈甲丸　胆虚不得眠四肢无力<br />
　　酸枣仁　鼈甲　羌活　牛膝　黄茋　人参　五味子【各等分】<br />
　　蜜丸梧子大每四五十丸温酒下<br />
　　圣恵酸枣地黄汤　骨蒸劳烦心不得眠<br />
　　酸枣仁【一两】<br />
　　水一大碗半研绞取汁下米二合煮粥熟再入地黄汁一合更煮过不计时服之<br />
　　六物汤治振悸不得眠　四君子加酸枣仁生姜煎服许学士珍珠母丸　肝虚内受风邪卧则寛散而不収状若惊悸<br />
　　珍珠母【另研末三钱】当归　熟地【各一两半】人参　茯苓　酸枣仁　栢子仁　犀角【各一两】沈香　龙齿【各五钱】为末蜜丸梧子大辰砂为衣每四五十丸金银薄荷汤下日午及夜服　一方多虎睛一对麝香一钱<br />
　　独活汤　治同前相兼服<br />
　　独活　羌活　人参　前胡　细辛　半夏　酸枣仁　沙参　茯苓　甘草　五味子【各等分】<br />

                    <br>
                        　　每七钱姜三片乌梅一个不拘时煎服<br />
　　绍兴癸丑予待次四眀有董生者患神气不宁每卧则魂飞觉身在牀而神魂离体惊悸多魇通夕无寐更医不効予为诊视询之曰医作何病治董曰众皆以为心病予曰以脉言之肝经受邪非心病也肝气因虚邪气袭之肝蔵魂者也游魂为变平人肝不受邪卧则魂归于肝神静而得寐今肝有邪魂不得归是以卧则魂飞扬若离体也肝主怒故小怒则剧董欣然曰前此未之闻虽未服药已觉沈疴去体矣愿求治之予曰公且持此説与众医议所治之方而徐质之阅旬日复至云医徧议古今方无与病相对者故予处此二方以赠服一月而病悉除此方用真珠母为君龙齿佐之真珠母入肝经为第一龙齿与肝同类也龙齿虎睛今人例以为镇心药殊不知龙齿安魂虎睛定魄各言其类也盖东方苍龙木也属肝而蔵魂西方白虎金也属肺而蔵魄龙能变化故魂游而不定虎能专静故魄止而有守予谓治魄不宁者宜以虎睛治魂飞者宜以龙齿万物有成理而不失在夫人达之而已<br />
　　益荣汤　血不足不寐及怔忡惊悸<br />
　　当归　黄茋　逺志　酸枣仁【炒】茯神　栢子仁麦冬　白芍　人参　紫石英【各一钱】木香【七分】甘草【五分】姜三片枣二枚水煎服<br />
　　多卧<br />
　　黄帝曰人之多卧者何气使然岐伯曰此人肠胃大而皮肤湿而分肉不解焉肠胃大则卫气留久皮肤湿则分肉不解其行迟夫胃气者昼常行于阳夜行于隂故阳气尽则寐隂气尽则寤故肠胃大则卫气行留乆皮肤湿分肉不解则行迟留于隂也久其气不精则目瞑故多卧矣其肠胃小皮肤滑以缓分肉解则卫气留于阳也久故少瞑焉黄帝曰其非常经也卒然多卧者何气使然岐伯曰邪气留于上焦上焦闭而不通已食若饮汤卫气留久于隂而不行故卒然多卧焉【大惑篇】<br />
　　海蔵曰胆实多睡热也<br />
　　生枣汤　治胆热多睡<br />
　　生酸枣仁<br />
　　为末茶姜汁调服<br />
　　又方　生酸枣仁【一两】臈茶【二两】　以生姜汁涂炙微焦为<br />
　　末每服二钱水七分煎六分温服<br />
　　醒睡汤<br />
　　酸枣仁　沙参【各一钱半】麦冬【一钱】茯神　甘草【各五分】姜一片水煎服<br />
　　烦躁门<br />
　　仲景云烦属肺躁属肾火入于肺则烦入于肾则躁大抵烦躁皆心火为病火旺则金烁而水亏也惟火独存故肺肾合而为烦躁又脾经络于心中心经起于脾中二经相抟湿热生烦夫烦者扰扰心乱兀兀欲吐怔忡不安<br />
　　成无已曰烦为扰乱而烦躁为愤怒而躁合而言之烦躁为热也析而言之烦阳也躁隂也烦为热之轻者躁为热之甚者<br />
　　陈无择曰内热为烦外热为躁又曰虚烦身不觉热头目昏疼口干咽燥不渇清清不寐皆虚烦也<br />
　　娄英曰先贤治烦躁齐作有属热者有属寒者独烦而不躁者多属热惟悸而烦者为虚寒躁不烦者多属寒惟火邪者为热盖烦者心中烦或胸中烦皆内热也躁者身体手足躁扰或祼体不欲近衣或欲坐井中为外热也内热者有本之热故多属热外热者多是无根之火故属寒也<br />
　　生生子曰仲景成无已二公所论烦躁皆为火热是祖内经夫热病皆伤寒之类也乃伤寒家语言其邪自外而入至于烦躁皆为热候予谓躁有隂阳烦有虚实陶节庵曰先烦而躁者为实先悸而烦者为虚又曰烦渐生躁有隂阳虚实之别心热则烦阳实隂虚肾热则躁隂实阳虚烦为热轻躁为热重此亦伤寒家语也杂症之烦躁又各有虚实寒热不同须当分别而治虚烦者心中扰乱精神不能任持似胀不胀悒悒闷闷饮食不甘羙睡卧不安宁者是也治以养心血镇火安神之剂如安神丸之类实烦者或心火燔盛或水饮痰涎停于胸膈壅闷不安者是也治以消痰逐饮散邪之剂如栀子豆豉汤蠲饮汤五苓散之类阳躁者烦渇欲饮愤激躁怒二便不利经云诸躁狂越皆属于火者是也治如丹溪用妙香丸之类隂躁者渇不欲饮极其躁扰或上热下寒此为隂盛格阳为阳气虚不能复入皇皇欲坐井中者是也治以理中汤四逆汤之类大抵烦症多属于虚经曰夏脉者心也其不及令人烦心又云肝肾脾虚皆令人体重烦寃迹是知烦多由于虚也当寻伤寒法外之治今录治方于左以备采用<br />
　　内外俱虚身冷而汗出防呕而烦扰手足厥逆不得安静者死　热病七八日其脉防细小便不利加暴口燥脉代舌黑焦干者死<br />
　　保命集云起卧不安睡不稳谓之烦宜栀豉汤竹叶石膏汤<br />
　　活人书云但独热者虚烦也诸虚烦热与伤寒相似但不恶寒身不疼痛故知非伤寒也不可发汗头不痛脉不数故知非里实也不可下病此者内外皆不可攻攻之必遂烦渇当与竹叶汤若呕者与陈皮汤一剂不愈再与之孙真人云此法数用有效<br />
　　陈皮汤<br />
　　陈皮【一两半】甘草【炙】竹茹【各五钱】人参【一钱半】<br />
　　每服七钱姜三片枣二枚水煎服<br />
　　淡竹茹汤　心虚闷头疼短气内热不解心中闷乱及产妇心虚惊悸烦闷欲絶<br />
　　麦门冬【去心】小麦【各二两半】甘草【炙一两】人参　茯苓【各一两半】半夏【汤洗二两】<br />
　　每服四钱姜七片枣二枚淡竹茹一块水煎服<br />
　　东垣硃砂安神丸　心乱烦热怔忡心神颠倒兀兀欲吐胸中气乱而热有似懊憹之状皆膈上血中伏热蒸蒸不安宜用权法以镇隂火之浮行以养上焦之元气用甘草之甘温补之当归生地又为长生隂血之圣药黄连去心烦除湿热硃砂纳浮防而安神眀方见怔忡门<br />
　　仲景下痢后更烦按之心下濡者为虚烦也栀豉汤主之<br />
　　丹溪治一女子年二十余嵗在室素强健六月间发烦闷困不食发时欲入井六脉皆沈细而弱数两日后防渇众以为病暑治不效四五日加呕而人瘦手心极热喜在隂处渐成伏脉时妄语予急制局方妙香丸如桐子大以井水下一丸半日许大便药已出病无退减遂以麝香水洗药以针穿三窍次日以凉水送下半日许大便下稠痰数升是夜得睡困顿伏枕旬日而愈因记金匮云昔肥而今瘦者痰也遂作此药治之<br />
　　妙香丸丹溪云防决肠胃制伏木火药也<br />
　　辰砂【飞五两】牛黄　龙脑　腻粉　麝【研各一两】巴豆【二百五十粒去皮膜炒熟研】金箔【九十片】<br />
　　右研匀炼黄蜡六两入好蜜三分同炼令匀为丸每两作三十丸如要此药速行针刺一眼子冷水浸少时服效更速小儿百病丸如菉豆大<br />
　　逺志汤　治心虚烦热夜卧不宁及病后虚烦<br />
　　逺志【去心】黄茋　当归　麦冬　石斛　酸枣仁【炒各一钱二分】人参　茯神【各七分】甘草【五分】<br />
　　水煎服　烦甚者加竹叶知母<br />
　　竹叶汤　伤寒大病后及霍乱吐防后心虚烦闷内热不解<br />
　　竹叶　麦冬　人参　茯苓　小麦　半夏【各一两】甘草【五钱】<br />
　　每六钱姜五片水煎服<br />
　　小草汤　虚劳忧思过度遗精白浊虚烦不安<br />
　　小草　黄茋　川归　麦冬　石斛　酸枣仁【各一两】人参　甘草【各五钱】<br />
　　每六钱姜五片水煎服<br />
　　地仙散　伤寒后伏暑后烦热不安及虚劳不安地骨皮【二两】防风【一两】甘草【五钱】<br />
　　每六钱姜五片水煎服<br />
　　竹茹麦冬汤　大病后表里俱虚内无津液烦渇心躁及诸虚烦热与伤寒相似但不恶寒身不痛不可汗下者<br />
　　淡竹叶　麦门冬【等分】<br />
　　每八钱水煎<br />
　　酸枣仁汤　霍乱吐下后増剧虚劳烦扰奔气在胸中不得眠或发寒热头疼晕闷<br />
　　酸枣仁【一两七钱半】人参　桂心【各二钱半】知母　茯苓【各三钱】石膏【五钱】甘草【二钱】<br />
　　每七钱姜枣煎服<br />
　　人参竹茹汤　胃口有热呕吐欬逆虚烦不安<br />
　　人参【五钱】半夏【一两】<br />
　　分二帖加姜七片陈皮二钱半竹茹一钱水煎服<br />
　　竹茹石膏汤　大病后余热烦闷<br />
　　温胆汤　大病后虚烦不得眠及惊悸<br />
　　五苓散　水停心下作惊悸烦闷<br />
　　清心莲子饮　方见癃闭门<br />
　　栀子豆豉汤　治邪在上焦<br />
　　四逆汤<br />
　　理中汤<br />
　　健忘门<br />
　　戴元礼曰健忘者为事有始无终言谈不知首尾此以为病之名非比生成之愚顽也<br />
　　灵枢经曰人之善忘者何气使然岐伯曰上气不足下气有余肠胃实而心气虚虚则荣卫留于下久之不以时上故善忘也<br />
　　丹溪心法曰此证皆由忧思过度损其心胸以致神舍不清遇事多忘病在心脾凡思伤脾以故令人转盼遗忘治之以归脾汤须兼理心脾神宁意定其证自除也<br />
　　归脾汤　思虑过度劳伤心脾健忘怔忡<br />
　　白术　茯神　黄茋　酸枣仁【各一两】人参　木香【各五钱】甘草【炙二钱半】<br />
　　每六钱姜三片枣二枚圆眼肉五枚水煎服<br />
　　定志丸　心气不定恍惚多忘<br />
　　逺志　石菖蒲【各二两】人参【一两】白茯苓【三两】<br />
　　右末炼蜜丸梧子大硃砂为衣每服三十丸米饮下　一方加茯神<br />
　　加味茯苓汤　痰迷心窍健忘失事<br />
　　二陈汤加益智仁香附人参姜水煎服<br />
　　读书丸　健忘服之日记千万言<br />
　　石菖蒲　兎丝子　逺志【各一两】地骨皮【二两】生地　五味子　川芎【各一两】<br />
　　为末薄糊丸梧子大每服七八十丸临卧白汤下<br />
　　孔子大圣枕中汤　常服令人聪眀<br />
　　龟甲　龙骨　逺志　菖蒲【各等分】<br />
　　为末酒服方寸匕日三服<br />
　　圣惠千金翼同　补心虚治健忘令人耳目聪眀以戊子日服之开心不忘<br />
　　菖蒲　逺志【各等分】<br />
　　为末每服方寸匕常服令人耳目聪眀从外见里令人长生去三百病毒不能为害<br />
　　二丹丸　安神定志和血治健忘<br />
　　熟地黄　天门冬　丹参【各一两半】茯苓　甘草【各一两】逺志　人参【各五钱】麦门冬【一两】<br />
　　右末炼蜜丸梧子大硃砂五钱为衣每服五十丸白汤下<br />
　　又读书方<br />
　　菖蒲逺志桂甘草　地骨人参巴防天<br />
　　倍煮茯苓糊丸服　读书日记万千言<br />
　　状元丸　教子第一方<br />
　　菖蒲【去毛】逺志【甘草水煮去心各一两】白茯神【去木皮】巴防天【水煮去心五钱】人参　地骨皮【去心各三钱】<br />
　　右末用白茯苓去皮二两糯米二两共为粉用石菖蒲三钱煎浓汤去渣打糊为丸每食后午时临睡各服三五十丸<br />
　　赤水元珠卷十四<br />
<子部,医家类,赤水元珠><br />
　　钦定四库全书<br />
　　赤水元珠卷十五<br />
　　明　孙一奎　撰<br />
　　秘结门<br />
　　经曰大便者肾之所主肾主五液也肾气充则大便润虚则津液耗竭而燥结矣又饥饱劳役损伤胃气及食辛热厚味之物而助火邪伏于血中煎熬真隂皆能使大便燥结又有年老隂血不足而燥者惟当补而润之不可用峻利之剂又大便燥结者不得发汗汗则重亡津液必秘结而死矣<br />
　　有阳结有隂结有风结有实结有虚结有气秘有血秘仲景曰脉浮数能食不大便者此为实名曰阳结也期十七日当剧脉沈而迟不能食身体重大便反硬名曰隂结也期十四日当剧阳结者散之隂结者热之风结者诸药中加羌活防风之类此二味虽是风药然味辛所以能润燥也【经曰肾恶燥急食辛以润之】<br />
　　洁古曰臓腑之秘不可一槩治疗有虚秘有实秘胃实而秘者能食小便赤以麻仁丸七宣丸之类主之胃虚不能食而小便清利者厚朴汤主之实秘者物也虚秘者气也<br />
　　东垣曰有物有积而结者当下之食伤太隂肠满食不化腹向向然不能大便者以苦泄之【仲景麻仁丸局方七宣丸皆以大黄为君之类是也】治注夏大便濇滞者血少血中伏火也黄耆人参汤加生地当归身桃仁泥润之如润之大便仍久不快者少加煨大黄微利之如加大黄久不快利者非血结血秘是热生风止当服黄耆人参汤内用羌活防风各五钱水四盏煎至一盏空心服之其便必大走也<br />
　　丹溪戒人用峻利但宜滋养隂血使孤阳之火不炽而金行清化木邪有制脾土清健而运行津液津液入胃则肠润而通矣须知在西北以开结为主在东南以润燥为主慎勿胶柱而调瑟也<br />
　　王海藏云桃杏仁俱治大便秘当以血气分之年老虚人大便秘脉浮在气杏仁陈皮主之脉沈在血桃仁陈皮主之所以俱用陈皮者以其干阳明病与手太隂为表里也<br />
　　【脉多沈伏而结　阳结脉沈实而数　隂结脉伏而迟或结　老人虚人便结脉雀啄者不治】<br />
　　七宣丸<br />
　　柴胡　枳实【麸炒】　诃子皮　木香【各五两】桃仁【去皮尖炒六两】甘草【炙四两】大黄【面包煨十五两】　右炼蜜丸桐子大每服二十丸米饮下渐加四五十丸以利为度<br />
　　厚朴汤　胃虚而秘者不能饮食小便清利<br />
　　陈皮　半夏麯【炒】枳实【炒各一两】甘草【炙】厚朴【制各二两】白术【三两】每三五七钱姜三片枣一枚水煎服<br />
　　保命集大黄牵牛散　相火之气游走臓腑大便秘结大黄【一两】牵牛【头末五钱】　为细末每三钱有厥冷合用酒调无厥冷而手足烦热者蜜汤调下食后以微利为度此谓不时而热者温热也凡用大黄半两至一两而大便不通利者加麝香少许调于药中则大便必大走也<br />
　　半硫丸　治年髙虚秘冷秘　方见燥门<br />
　　大润肠丸　治大便秘涩通用<br />
　　杏仁【炒】枳殻　麻仁　陈皮【各五钱】阿胶　防风【各二钱半】右蜜丸桐子大毎五十丸老人苏子煎汤下壮者荆芥汤下<br />
　　麻仁丸　实秘能饮食小便赤此丸与七宣丸主之枳殻　川芎【等分】　麻仁泥【减半】<br />
　　炼蜜丸梧子大食前温水下<br />
　　又麻仁丸　风秘脾约症小便数大便秘<br />
　　大黄　枳殻　赤芍药【各一两】厚朴【五钱】　麻仁　杏仁【各一两二味俱另研】炼蜜丸梧子大每服三五十丸<br />
　　皂角丸　治有风人大便秘涩<br />
　　牙皂　枳殻　羌活　桑白皮　防榔　杏仁麻仁　防风　白芷　陈皮【等分】<br />
　　蜜丸梧子大每服三五十丸蜜汤下<br />
　　皂角枳殻丸　大肠有风秘结老人宜服<br />
　　皂角【炙去皮子】　枳殻【炒各等分】<br />
　　蜜丸梧子大每七十丸空心食前米饮下<br />
　　搜风顺气丸　治大肠秘涩<br />
　　大黄【五两半熟半生】山茱茰　麻仁泥　郁子仁【炮去皮研】　兎丝子　山药　牛膝　防榔【各二两】防风　枳殻　独活【各一两】车前子【二两半】炼蜜丸梧子大每二三十丸米饮下平旦临卧各一服<br />
　　二仁丸　治老人虚人风秘不可服大黄者妙<br />

                    <br>
                        　　麻仁　杏仁　枳殻　诃子【等分】<br />
　　蜜丸梧子大每三十丸温水下未利增之<br />
　　四磨汤　气滞腹急大便秘涩<br />
　　沈香　木香　防榔　乌药【等分】　各磨半钟和匀温服有热者加大黄枳殻名六磨汤<br />
　　橘杏丸　治气秘老人虚弱人皆可服<br />
　　橘红　杏仁【等分】　炼蜜丸梧子大每七十丸空心米饮下<br />
　　苏麻粥　顺气滑大便　苏子　麻仁　以上二味不<br />
　　拘多少研烂水滤取汁煮粥食之<br />
　　苁蓉阳粥　老人隂血不足大便燥结<br />
　　肉苁蓉　阳　煮粥服<br />
　　小通气散　虚人忧怒伤肺致令秘涩【曾服燥药而大便秘】陈皮　苏叶　枳殻　木通【等分】　水煎服立通<br />
　　金液丹　治挟冷结滞兼治伤寒隂结以杏仁麻仁煎汤吞下　方在寒门<br />
　　神功丸　治气壅风盛秘结后重疼痛烦闷<br />
　　大黄　诃子【各四两】人参　麻仁【各二两】<br />
　　右蜜丸梧子大每二十丸米饮下食后临卧服此药虚实加减<br />
　　小柴胡汤　治伤寒阳结能食而大便结<br />
　　防榔丸　治大膓实热不通心腹胀满<br />
　　防榔　大黄　麻仁　枳实　羌活　杏仁　牵牛白芷　黄芩【各一两】人参【五钱】<br />
　　蜜丸梧子大每四十丸空心温水下<br />
　　四顺清凉饮　治同前　每加灯心十根枳殻十片水<br />
　　煎服效<br />
　　防榔散　治肠胃有湿大便秘结<br />
　　防榔【不拘多少】为末毎服二钱蜜汤防服<br />
　　香苏散　治同上　加枳殻防榔水煎服<br />
　　五仁丸　津液枯竭大肠秘结传道艰难<br />
　　桃仁　杏仁【各一两】栢子仁　郁李仁【炒黄研】松子仁【各二钱半】陈皮【四两另为末】右五仁另研为膏入陈皮末研匀蜜丸桐子大空心米饮下五十丸<br />
　　调气滋补温肠丸　治发汗利小便亡津液以致秘结沈香【一两另为末】肉苁蓉【二两】　为末用麻子仁汁打糊为丸桐子大空心米汤下七十丸<br />
　　润肠丸　治脾胃中伏火秘结及风结血结<br />
　　桃仁　麻仁　当归尾　大黄　羌活【各五钱】升麻红花　郁李仁　右除桃麻仁另研为泥外余为末炼蜜丸梧子大毎三五十丸空心白汤下<br />
　　一方加防风【三钱】皂角仁【烧存性两半】无升麻以下三味<br />
　　葳灵仙丸　治年髙气衰津液枯燥秘结<br />
　　黄耆　枳殻　葳灵仙【等分】<br />
　　炼蜜丸梧子大每五七十丸姜汤热水任下<br />
　　陈黄汤　治老人大便秘结<br />
　　黄耆　陈皮【各五钱为末】每服三钱用火麻仁一合研烂以水投取汁一钟滤去渣于银石器中煎有乳花起即入白蜜一大匙再煎令滚调药末空心服<br />
　　独枣汤　治大便积日不通<br />
　　大枣一枚劈开入轻粉五分依旧合起以麻线缚扎慢火水煮熟嚼碎以枣汁送下<br />
　　丹溪治虚热大肠秘<br />
　　白药【一两半】陈皮　生地黄　当归身【各一两】条芩甘草【各二钱】右粥丸每七八十丸白汤下<br />
　　润麻丸　治血燥大便不通【此丹溪秘方】<br />
　　麻仁　当归　桃仁　生地黄　枳殻【各一两】<br />
　　蜜丸梧子大毎五十丸空心白汤下<br />
　　导滞通幽汤　治大便难幽门不通上冲吸门不开噎塞不便燥秘气不得下治在幽门以辛润之　当归身　桃仁泥　升麻【各一钱】生地　熟地【各五分】炙甘草红花【各三钱】水煎食前调防榔末五钱或加麻仁泥一钱若加大黄名当归润燥汤<br />
　　润燥汤<br />
　　升麻　生熟地黄【各二钱】当归稍　生甘草　大黄【煨】桃仁泥　麻仁泥【各三钱】红花【五分】<br />
　　右除二仁另研作一服水煎数沸下二仁煎空心热服<br />
　　活血润燥丸　治大便风秘血秘时常燥结<br />
　　当归稍【一钱】　防风【三钱】大黄【纸裹煨】羌活【各一两】桃仁　麻仁【各二两研如泥】皂角【烧存性一两三钱其性得湿则滑滑则燥湿自解】<br />
　　右除二仁另研外余为末蜜丸梧子大空心服五十丸白汤送下三两服后以苏子麻仁粥每日早晩食之大便不致燥结以磁器盛药纸封<br />
　　脾约麻仁丸【和剂方】治肠胃热燥大便秘结<br />
　　厚朴【去皮姜制】药　枳实【麸炒各八分】杏仁【去皮尖炒】麻仁【另研各五钱】大黄【蒸焙一两六钱】　蜜丸梧子大毎二十丸临卧温水下以通利为止<br />
　　润肠丸　治大便秘涩连日不通<br />
　　麻子仁【一盏半细研用水浸滤去皮取汁】芝蔴【半盏微炒研用水浸取汁】<br />
　　桃仁【泡去皮尖炒黄研如泥】荆芥穗【为末各一两】<br />
　　右前药入盐【少许】同煎可以代茶饮之以利为度<br />
　　三和散　治七情之气结于五脏不能流通以致脾胃不和心腹痞闷大便秘涩<br />
　　川芎【三两】羌活【去芦】紫苏【去梗】沈香　宣木　白术　木香　防榔　陈皮　甘草【各七钱半】大腹皮【三钱】<br />
　　毎服五钱水煎服<br />
　　木香三棱散　治腹中有虫面色痿黄一切积滞黒丑【半生半炒君】大腹子【君】防榔　木香　三棱【煨透熟】雷丸　莪术【煨】锡灰【醋炒】大黄【已上各二两】<br />
　　右为末毎服三钱空心蜜水调下或砂糖水亦可须先烧肉一片口中嚼之久久吐出口中肉汁然后服药<br />
　　大小便不通<br />
　　乌桕汤　治大便不通如神亦能通小便<br />
　　乌桕木皮方一寸匕劈破以水煎取小半盏服之立通不用多服其功神圣兼能取水或以此汤调下五苓散二钱空心服<br />
　　推车散　治大小便秘经月欲死者<br />
　　推车客【七枚】　土狗【七枚】　如男子病推车客用头　土狗用身　如女子病土狗用头　推车客用身右新瓦上焙干为末用虎目即虎杖树皮向南者浓煎汁调只一服经验如神<br />
　　皂防散　治大小便关格不通经三五日<br />
　　不炷皂角烧灰米汤调下三钱即通<br />
　　甘遂散　治大小便不通<br />
　　甘遂【二两】　用赤皮者为末炼蜜二合和匀毎一两重分作四服蜜水下如未效第二服渐加之<br />
　　蜜硝汤　治大小便不通<br />
　　好蜜一钟入皮硝二钱用滚水一碗空心调下立通<br />
　　导引法　蜜【二匙】　葱汁【二匙】　猪胆汁【二匙】　青黛【二分】　皂角末【五分】　胡索【三分】　右同和一处以猪小肠一节将此药灌入肠内一头用竹筒一个两头俱用线扎定将竹管入肛门内徐徐挤药进去肛门得药气即通神効<br />
　　兊法　凡诸秘结不通或兼他症及老弱虚极不可用下药者　蜜熬老入皂角末少许以葱作骨乗热作兊冷硬用油涂肛门挿入立通<br />
　　猪胆汁导法　大猪胆一枚防汁和醋少许入竹管灌谷道中少刻即通<br />
　　霹雳煎　用盐与蜜乗热如蜜兊法上头锐用寸许纳入谷道中少刻化开即通<br />
　　一法　用蜜兊不通者　用盐吹入肛门亦妙<br />
　　提盆散　治杂病非隂者<br />
　　草乌头不拘多少为极细末毎用葱一枝肥者削去须圆头上有汁湿蘸之纳谷道中<br />
　　海藏用盐与蜜兊相合如用草乌头末相合亦可盖盐能软坚润燥草乌能化寒消结可随症隂阳所宜用之<br />
　　宣积丸<br />
　　巴豆　干姜　韭子　良姜　硫黄　白防榔　甘遂【各等分】为末研饭为丸圆眼大早朝先用椒汤洗手麻油涂手掌口握药一粒移时便泻欲止以冷水洗之<br />
　　大小便不通<br />
　　盐烧红填脐内切蒜一片盖盐上艾炷灸三五壮即通<br />
　　孙尚治赵令女忽吐逆大小便不通烦乱四肢渐冷无脉凡一日半与大承气汤一剂至夜半渐得大便通脉渐和翌日乃安此关格之病极为难治垂死而活者惟此一女耳<br />
　　孙兆方　治大小便不通<br />
　　皂角烧存性为末粥饮调下三钱立通<br />
　　外台秘要方　治胀满大小便不通<br />
　　独蒜煨熟去皮纸包纳入下部气立通<br />
　　止吐透格汤<br />
　　藿香　砂仁　白仁【各一钱】陈皮　半夏【各二钱】茯苓厚朴　苍术【各一钱半】水二钟煎七分入姜汁三匙徐徐频服如火热者去藿香蔲仁加黄连【姜汁炒】山栀竹茹鬰结气滞者加香附贝母防榔<br />
　　通关导滞散<br />
　　木香　防榔　枳殻　当归尾　厚朴【各一钱半】大黄【三钱】如小便不通加瞿麦木通滑石各一钱半或用八正散水煎食前服<br />
　　闭癃遗溺不禁辨<br />
　　生生子曰闭者小便不出塞而不通也癃者罢弱而气不充淋淋沥沥滴而出或涩而疼一日数十次或百次俗名淋病者是也闭则多是急病癃则是缓病遗溺睡梦中溺出醒而方知是也不禁者日夜无遍数频频而溺也今各分枝门详载治法以见新久虚实寒热气血各有所攸重也惟肝与督脉三焦膀胱主之<br />
　　经云肝主小便淋溲肝足厥隂之脉绕隂器所生病者遗溺闭癃又云督脉者女子入系廷孔其孔溺孔之端也其男子循茎下至纂与女子等其生病癃痔遗溺故遗溺闭癃皆取厥隂腧穴及督脉腧穴也又三焦主之者经云三焦下脉在于足太阳之前少阳之后出于腘中外亷名曰委阳足太阳络也三焦者足太阳少阳之所将太阳之别也上踝五寸别入贯腨肠出于委阳并太阳之正入络膀胱约下焦实则闭癃虚则遗溺遗溺则补之闭癃则防之是也又膀胱主之者经云膀胱不利为癃不约为遗溺然遗溺闭癃不取膀胱腧穴者盖膀胱但止藏溺其出溺皆三焦及肝督脉也又经云三焦者决渎之府水液出焉膀胱者州都之官津液藏焉气化则能出矣由是言之膀胱藏水三焦出水治小便不利故刺灸法但取三焦穴不取膀胱穴也<br />
　　小便不通门<br />
　　东垣谓小便不通有在气在血之异夫小便者足太阳膀胱所主长生于申申者西方金也金能生水金者肺也肺中伏热水不能生是絶小便之源也人法象天地膀胱之源自头项下至于足故曰阳中之隂如渇而小便不通者肺不能降是也治法者用清燥金之正化气味薄之药茯苓猪苓泽防琥珀灯心通草车前子瞿麦萹蓄之类皆为淡渗之药能泻肺火而清肺金滋水之化源也若不渇热在下焦是絶其流而溺不泄也须用气味俱厚隂中之隂药治之二者之病一居上焦在气分而必渇一居下焦在血分而不渴血中有湿故不渇也二者之殊至易分别耳<br />
　　纲目云气鬰于下微者香以散之甚者吐以提之血郁于下微者轻剂行之甚者峻剂破之<br />
　　丹溪云小便不通有气虚血虚有实热有痰气闭塞皆宜吐之以提其气气升则水自降盖气乗载其水也先哲譬之如滴水之器必使上窍通而后下窍之水出焉气虚参术升麻先服后吐血虚四物汤先服后吐痰气闭塞者二陈加木通香附探吐实热当分利之或八正散大便动则小便自通老人气短者四物加参茋吞滋肾丸下焦血气干者死<br />
　　统云气虚而小便不通者经曰膀胱者津液藏焉气化则能出矣气虚则不能化故不通也血虚而小便不通者盖血即津液之属血虚即津液燥而溺道不利故不通也与痰气闭结于下者虚实之情不同今丹溪皆用吐法乃急则治其标也虽然气虚血虚以虚为本虚则必补之而后可夫以参术四物调其真气而吐之诚可以通其溺而其本之虚也岂参茋四物之类顷刻下咽遂能以补益之耶吾恐病根犹在不久必复作故愚意以为若果气虚血虚必用补气补血之药使其气盛而施化血生而津润其便自可以通不必探吐果宜吐者必须先吐俟其溺通继服补剂庶可平复非如痰气闭结者但吐之而可已此丹溪未尽之意予故表而出之<br />
　　戴元礼云汗多而小便赤涩夏月多有此症盛暑所饮既多小便反涩缘上停为饮外发于汗津道不通小肠闭涩则水不运下五苓散然有虚劳汗多而反涩者乃是五内枯燥滋腴既去不能生津当以温养润肺十全大补汤或养荣汤不可过用利小便药盖汗者心液心主血养血则心得所养汗止金生不待通溺而自清矣诸失精血及患痈毒人或有小便反涩之症亦是枯竭不润之故也宜六味八味以治之<br />
　　罗太无曰小便不利有三不可槩论若津液偏渗于肠胃大便泄防而小便涩少者一也宜利而已若热搏下焦津液则湿热不能行者二也必渗泄则愈若脾胃气涩不能通调水道下输膀胱而化者三也可顺气令施化而出<br />
　　丹溪云诸淋皆属于热余每用黄栢滋肾丸毎百丸用四物汤加甘草稍杜牛膝木通桃仁滑石木香煎汤空心吞服兼灸三隂交如皷应桴累试累效<br />
　　保命集云淋闭者凉膈散加滑石四两茯苓一两<br />
　　治热在气分之剂<br />
　　东垣清肺散　治渇而小便闭或黄涩邪热在气分茯苓【二钱】　猪苓　泽防【各三钱】琥珀　瞿麦　桂【各五分】通草　灯心【各二分】木通　萹蓄【各七分】车前子【炒一钱】每服五钱水煎热服五苓散八正散亦宜用<br />
　　仲景猪苓汤　治脉浮发热渇而小便不利<br />
　　猪苓　茯苓　阿胶　滑石　泽防【各一两】<br />
　　水四升煎二升去渣内胶煎溶温服一日三服<br />
　　茯苓戎盐汤<br />
　　茯苓【半斤】　白术【二两】　戎盐【弹丸大一枚】<br />
　　为末白汤调下<br />
　　清肺饮　治肺燥而小便不通<br />
　　黄芩【一钱】　山栀子【三枚】　盐豉【二十粒】长流水煎服治热在血分之剂<br />
　　东垣滋肾丸　下焦隂虚脚膝软无力隂汗隂痿以及足热不能履地不渇而小便闭者邪热在血分也黄栢　知母【俱酒洗焙各二两】肉桂【二钱】<br />
　　右滚水为丸梧子大毎百丸加至二百丸煎百沸汤空心服<br />
　　洁古黄连丸　治因服热药过小便不利诸药莫能效者或脐下痛不可忍<br />
　　黄连【炒】　黄栢【炒】　甘草【各等分】　水煎服<br />
　　如再不通加知母此药助气使气得化则通矣<br />
　　罗太无白花散　治小便不通膀胱有热<br />
　　朴硝为末每服二钱煎茴香汤调下<br />
　　东垣导气除燥汤　小便不通乃血湿致气不通而窍涩　知母【酒洗】泽防【各三分】黄栢【四钱】滑石【炒】茯苓【各二钱】水煎不拘时服<br />
　　小便不通腹下状如覆椀痛闷难忍者乃肠胃干涸膻中气不下则便不化启子谓胞器若得气海之气施化则溲便下气海之气不及则隐秘不通故不得便利也先用木香沈香各三钱酒调下令气通达便自通利<br />
　　又方　煎陈皮茯苓汤调木香沈香末服之<br />
　　上二方正纲目所谓气郁于下微者香以散之是也<br />
　　丹溪治气郁于下甚者以吐法提之<br />
　　血郁于下小便不利微者轻剂行之如蒲灰散滑石白鱼散茯苓戎盐汤皆主之<br />
　　仲景蒲灰散<br />
　　蒲黄粉【七分】滑石【三分】为细末白汤调一日三服<br />

                    <br>
                        　　滑石白鱼散<br />
　　滑石　乳髪灰　白鱼【各二分乃衣鱼也】<br />
　　为末米饮服五分一日三服<br />
　　罗太无髪灰散　治脐下急满小便不通<br />
　　髪灰【二钱】　米醋二合调服　一法与葵子等分为末米饮服二钱讫即炒黑豆叶盖其上即通<br />
　　右滑石能逐汚血蒲黄髪灰能消汚血丹溪谓髪髲补隂之功甚防<br />
　　血鬰于下小便不利甚者峻剂破之<br />
　　本事桃仁煎治妇人积血小便不通脐腹胀痛不可忍众医欲作淋治如八正散之类数种皆治不效诊之乃知血瘕也非暝药不可去予用此药得愈　桃仁　大黄　朴硝【各一两】防虫【半两炒黑】四味为末先以醇醋二升半银石器内慢火煎取一升五合下大黄桃仁防虫等不住手搅良久出丸如梧子大前一日不晚食五更初温酒吞下五丸至日午腹六痛不可忍卧少顷下血块如拳者数枚小便如黑豆汁或如鸡肝虾蟇衣状其痛止此药极峻气虚血弱者不可轻用凡用宜少服之渐加可也如见鲜血即止药续以补药调理此方出千金方<br />
　　倒换散　治癃闭大小便不通小腹急痛肛门肿痛大黄【小便不通减半】荆芥穗【大便不通减半】<br />
　　为末每服二钱温水调下<br />
　　朴硝牛膝汤　治小便不通血淋<br />
　　杜牛膝【二两】　以雪水二碗煎至一碗调朴硝一两空心服立通<br />
　　杂方<br />
　　治小便闭　用大田螺生去殻捣细封脐上即通治伤寒后小便不通<br />
　　生姜八九块杵碎水十余碗麻布五六尺同煎数沸用桶盛可通手以布频熨小腹良久恰用红豆末【一钱】江茶【二钱】井花水调服神效小便如注<br />
　　本事方　治小便难小腹胀急不速治即死<br />
　　葱白一斤细切炒令热以帕子裹分作两处更替熨脐下即通<br />
　　圣通方　治小便难腹满闷不急疗即死<br />
　　秦芁【一两去芦】以水一大碗煎七分食分二服服之瘥<br />
　　济世方　治小便不通<br />
　　杏仁【二十一枚】研碎水调分作二服效<br />
　　千金方　治妇人卒不得小便用紫苑末以井水调服三撮便通如小便血五撮立止<br />
　　灸小便淋涩法<br />
　　炒盐不拘多少热填满病人脐中是神阙穴也却用筯头大艾炷灸七壮良验或灸三隂交穴<br />
　　又法　治小水秘涩<br />
　　猪胆连汁笼套玉茎少刻汁入即通<br />
　　妇人用药末贮袋子安入玉户中必通<br />
　　珠经云隂阳关格前后不通利小水自行中有转胞之症诸药不效无救则胀满闷乱而死曾以甘遂末水调敷脐上内以甘草节汤饮之药汁至脐二药相反而胞自转小水来如涌泉此救急良方<br />
　　一法　治小便不通诸药无效或转胞至死<br />
　　用猪尿胞一个底头出个小窍用翎筒通过放在窍内根底细线系定翎筒口子细杖子堵定上用黄蜡封尿胞口头吹满气七分系定了再用手捻定翎筒根头放了黄蜡堵塞其翎筒放在小便头放开翎筒根头手其气透入里自然小便下神效<br />
　　蒌散　治腹胀小便不通<br />
　　蒌仁　不拘多少为末每服三钱温酒调下如不能食酒米饮下以通为度<br />
　　葵子散　治小便不通<br />
　　黄蜀葵子　赤茯苓【各三钱】水煎服<br />
　　鸡苏散　治小便不通<br />
　　鸡苏【一握】生地　通草【各四两】滑石　石苇【炒去毛各一两】冬葵子【一两半】以水六碗煎至三碗分三服空心进一服约人行五里路又进一服<br />
　　一方加榆荚黄芩车前子<br />
　　治小便不通垂死者<br />
　　明粉【一两】淡竹叶【三十片】灯心【五分】煎汤徐徐调下即通<br />
　　治老人虚人小便不通　亦治心痛<br />
　　琥珀为末人参汤调下妙<br />
　　王海藏云脬转小便不通非膀胱小肠厥隂之气也盖因强力房事或过忍小便以致此疾非可利之药所能利之法当治气宜以沈香汤主之<br />
　　沉香　木香【各三钱】<br />
　　为细末煎陈皮茯苓汤空心食前调服<br />
　　癃门<br />
　　生生子曰癃罢也下元罢惫而气馁弱不能施化故小便淋沥防滴而下是又称为淋也<br />
　　陈无择曰淋古谓之癃名称不同也癃者罢也淋者滴也古方皆云肾气鬰致小肠膀胱不利复有冷淋湿淋热淋等属外所因既言心肾气鬰与惊思恐忧即内所因况饮啖冷热房失劳役及乗急忍溺多致此病岂非不内外因也大率有五曰冷曰热曰膏曰血曰石五种不同皆以气为本<br />
　　严氏曰五淋气石血膏劳是也气淋为病小便涩常有余沥石淋茎中痛尿不得卒出膏淋尿似膏出劳淋劳倦即发痛引气冲血淋遇热即发甚则溺血其鼻头色黄者小便难也大抵此症多由心肾不交积蕴热毒或酒后房劳服食热燥七情郁结所致癃闭淋闭为病皆一类也<br />
　　张子和曰世人多为服金石燥热之剂得之常见农家有此症岂是服金石之人也大抵是膀胱蓄热而成此疾如汤瓶久在火中煮瓶底白碱而不能去沙石淋之症与此理同　刘宗厚曰此譬极当内经云小腹热溲出白液亦甚似之也<br />
　　东垣曰凡小便癃闭闭是无隂而阳气不化也凡利小便之药皆淡味渗泄为阳止是气药阳中之隂非北方寒水隂中之隂所化者也此乃奉养太过膏粱积热损北方之隂肾水不足膀胱肾之室久而干涸小便不化火又逆上而为呕哕非膈上所生也独为关非格病也洁古云热在下焦填塞不便是治关格之法因治王善夫病小便不通渐成中满腹大坚硬如石壅塞之极腿脚肿胀破裂出黄水双睛突出昼夜不得眠饮食不下苦痛不可名状求予治之因问受病之始知病不渴近苦呕哕众医皆用治中满利小便渗淡之药急难措手乃辞归从夜至旦耿耿不寐穷究其理记素问有云无阳则隂无以生无隂则阳无以化此病小便癃闭是无隂则阳无以化也今病者内关外格之症悉具死在旦夕但治下焦可愈随处以北方寒水所化大苦寒之气味俱隂者黄栢知母为君桂为引名曰滋肾丸沸汤下二百丸少顷前隂如刀刺火焼之痛溺出如涌泉卧具皆湿床下成流顾盼之间肿胀消散予惊喜曰大哉圣人之言岂可不遍览而执一者也其症小便闭塞而不渇时见烦燥者是也凡诸病在下焦皆不渇也<br />
　　千金方　治小便淋痛以杜牛膝酒煮服<br />
　　肘后方　以杜牛膝根茎叶酒煮服治小便不利茎中痛欲死及治妇人血结坚痛如神盖牛膝治淋之圣药也但虚人当用补药监治之耳<br />
　　仲景云淋家不可发汗发汗则便血<br />
　　宝鉴曰痹论云胞痹者小腹膀胱按之内痛若沃以汤涩于小便上为清涕夫膀胱为州都之官津液藏焉气化则能出焉令风寒湿邪客于胞中则气不能化出故胞满而水道不通其症小腹膀胱按之内痛若沃以汤涩于小便以足太阳经其直行者上交额下入络脑气下灌于鼻窍则为清涕也<br />
　　刘宗厚曰按此则知淋闭有寒热之殊大抵人之所禀虚实受病不同宜参脉理分治<br />
　　方古庵曰淋症其感不一或因劳房厚味醇酒忿怒所致夫房劳者隂虚火动也忿怒者气动生火也醇酒厚味者酿成湿热也积热既久热结下焦所以小便淋沥欲去不去不去又来而痛不可忍者初则热淋血淋久则煎熬水液稠浊如膏如沙如石也诸方中类多散热利小便而于开鬰行气破血滋隂盖少焉若夫散热利小便只能治热淋血淋而已其膏淋沙淋石淋三者必须开郁行气破血滋隂方可也古方用郁金琥珀开郁药也用青皮木香行气药也用蒲黄牛膝破血药也用黄栢地黄滋隂药也东垣用药凡例小腹痛用青皮黄栢夫青皮疎肝黄栢滋肾缘小腹小便乃肝肾之部位也学者不可不知<br />
　　治热之剂<br />
　　火府丹　治心经热小便涩及治五淋脐下满痛生地　木通　黄芩　甘草<br />
　　炼蜜杵丸梧子大每二十丸木通煎汤下<br />
　　导赤散　治心蕴虚热小便赤涩或成淋痛<br />
　　生地　甘草　木通　加竹叶水煎服<br />
　　车前子散　治诸淋小便痛不可忍<br />
　　车前子【五钱】　淡竹叶　赤茯苓　灯草　荆芥穗【各二钱】分二帖水煎服<br />
　　地肤子汤　治诸病后体虚触热热结下焦小便赤涩多起少出茎痛如刺或尿血<br />
　　地肤子　猪苓　知母　黄芩　海藻　通草　瞿麦　枳实　升麻　葵子【各等分】姜三片水煎服<br />
　　立效散　治下焦结热小便淋闭作痛有时尿血<br />
　　甘草【炙三两】　瞿麦　　　　　　　　　　　　【两】　山栀仁【炒五钱】毎一两姜三片葱白三根灯心三十根水煎服<br />
　　通草汤　治诸淋<br />
　　通草　葵子　茅根　蒲黄　当归　王不留行桃胶　瞿麦　滑石【各一两】甘草【五钱】<br />
　　毎一两姜五片水煎服<br />
　　石苇散治膀胱有热淋沥不去脐腹急痛蓄作有时劳役即发或尿如豆汁或出沙石并治<br />
　　药　白术　滑石　葵子　木通　瞿麦【各二两】当归　甘草　王不留行【各一两】石苇【去毛二两】<br />
　　为末毎服二钱空心小麦汤调下<br />
　　五淋散　肾气不足膀胱有热水道不通淋沥不出或如膏如沙如石如豆汁并治之<br />
　　赤药　山栀仁【各十两】当归　甘草【生各五两】条芩【三两】赤茯苓【六两】　每服七八钱水煎<br />
　　八正散　治大人小儿心经蕴热脏腑闭结小便赤涩癃闭不通热淋血淋膏淋沙淋石淋并皆治之　车前子　瞿麦　萹蓄　滑石　甘草　山栀　大黄【面包煨】木通【各等分】每服五七钱入灯心十茎煎至六分食前服<br />
　　又方　治诸淋<br />
　　四苓散【二钱】　益元散　山栀子【各一钱】<br />
　　灯心三十根水煎服<br />
　　又方　益元散加车前子末【一钱】　或加阿胶【一钱】<br />
　　石苇饮　治小便不利茎中痛<br />
　　石苇【去毛】冬葵子【各二两】瞿麦【一两】滑石【五两】车前子【三两】为末毎服二钱日三服熟水下<br />
　　葵花汤　治小便淋涩<br />
　　葵花根洗净捣碎水煎服<br />
　　又方　治沙淋<br />
　　车前草捣汁半碗入蜜一两悬井中五更取起温服若是沙淋石淋则以煅寒水石为末调服如治白淋用砂糖<br />
　　治淋闭茎中作痛神效方<br />
　　石苇　滑石　瞿麦　萹蓄　木通　冬葵子　王不留行　地肤草【各等分】为末毎服三钱白汤调下<br />
　　一方　治淋及尿血立效<br />
　　旱莲草　车前草　同取汁每服半碗<br />
　　一方　治淋痛及尿血<br />
　　侧栢叶　藕节　车前子【等分】<br />
　　汁调益元散三钱神効<br />
　　治石淋方<br />
　　杜牛膝　捣碎水五碗煎至一碗去渣入麝香少许调服効<br />
　　一方　治沙淋<br />
　　石首鱼脑骨【五对火煅】滑石【五钱】　为末分二服煎木通汤调下连服数剂看沙尽止药<br />
　　海金沙散　治膏淋<br />
　　海金沙　滑石末【各一两】甘草【二钱半】<br />
　　为末毎二钱麦冬汤调服灯心汤亦可<br />
　　一方　加木通瞿麦穗通草杏仁<br />
　　鹿角霜丸　治同上<br />
　　鹿角霜　白茯苓　秋石【各等分】<br />
　　为末面糊丸梧子大每五十丸米汤送下<br />
　　大海金沙散　治小便淋沥及下焦湿热气不施化成五种淋疾癃闭不通<br />
　　海金砂【研】木通　瞿麦穗　滑石　通草【各半两】　杏仁【去皮尖一两】每五钱入灯心二十根水煎服<br />
　　牛膝膏　治死血作淋<br />
　　牛膝【四两去芦酒洗一宿】桃仁【一两去皮尖炒】当归尾【二两酒洗】赤药【一两半】生地【一两半酒洗】川芎【五钱】<br />
　　用水以炭火慢熬至二钟入麝少许分作四服空<br />
<子部,医家类,赤水元珠,卷十五>心服如夏月用凉水换此膏不壊<br />
　　滋隂降火汤　治火燥血少气不得降而淋<br />
　　当归　黄栢【盐水炒各一钱半】知母　牛膝　生地【各一钱】白【一钱二分】甘草稍　木通【各八分】水煎食前服<br />
　　灵苑透膈散　治五种淋疾气淋热淋劳淋石淋及小便不通至甚者　硝石【一两雪白者为末】毎服二钱各依汤使服　如劳倦虚损小便不出小腹急痛葵子煎汤下通后更须服补虚丸药　如血淋小便不出时下血疼痛并用冷水调下　如气淋小腹满急尿后常有余沥木通煎汤下　如石淋茎内痛尿不能出内引小腹膨胀急痛尿下砂石令人闷絶将药末先入铫子内隔纸炒至纸焦为度再研令细温水调下　如小便不通小麦汤下　卒患诸淋并以冷水调下　以上并空心先调药消散如水即服之更以汤使送下凡服药未效者服此立愈<br />
　　灵苑方　治卒患诸淋遗溺不止小便赤涩疼痛　三叶酸浆草取嫩者捣汁一合酒一合搅匀空心服之立通　酸浆草即布谷饭<br />
　　一方　治血石淋<br />
　　杨树蛀屑乌梅一大枣三水煎服<br />
　　罗太无石燕丸　治石淋多因忧郁气注下焦将所食醎物结成砂石小便碜痛不可忍必俟砂石出而后小便通　石燕【烧赤水中淬三次研水飞过】滑石　石苇【去毛】瞿麦穗【各一两】为末糊丸梧子大煎灯心瞿麦汤吞下十丸一日三服<br />
　　葛粉丸　治男女淋病疼痛效速勿轻忽之<br />
　　沙糖【本草云治心肺大肠热】葛粉　和丸梧子大井花水化开一二丸<br />
　　斗门方　治五淋<br />
　　苎麻根两茎打碎水煎顿服大妙　丹溪云苎根补隂行滞血<br />
　　治石淋方　蝼蛄【一枚】　盐【二两】　用于新瓦上铺盖焙干研末温酒调下一钱匕服下即愈<br />
　　白薇散　治热淋血淋<br />
　　白薇　药【等分】　为末毎服二钱温酒调下立效或加防榔<br />
　　一方　治血淋诸热淋<br />
　　山茵陈　淡竹叶　木通　山栀　滑石　甘草猪苓　瞿麦　毎服五七钱加灯心煎服　大便秘加大黄<br />
　　二神散　治诸淋急痛<br />
　　海金沙【七钱半】滑石【五钱】　为末每服二钱木通麦冬车前草煎汤入蜜少许调下<br />
　　治淋闭便浊神方<br />
　　五爪龙藤连根【一两】土茯苓　杜牛膝根【各八两】<br />
　　共用酒三碗煎至一碗空心服三服全愈<br />
　　又治下疳如神五帖后疳愈再不发他疮毒<br />
　　肾沥汤　治胞痹小便不利小腹急<br />
　　麦冬　木通　桔梗　桑白皮　杜仲【炒】　犀角屑五加皮【各一钱】赤【五分】　水二钟加羊肾一枚切碎煎至八分入竹沥少许食前服<br />
　　济生木通散　小便不通小腹痛不可忍<br />
　　木通　滑石【各一两】黒丑【头末五钱】<br />
　　毎服五钱灯心十茎葱白一茎水煎服<br />
　　治气开郁之剂<br />
　　芍药防榔散　治五淋<br />
　　赤药【一两】　防榔【一枚面包煨】<br />
　　为末毎服一钱匕空心白汤调下<br />
　　丹溪　生气药<br />
　　砂仁【三钱】　海金沙　红麯　檀香【各二钱】白荳仁　木香　丁香【各一钱】分五帖研桃仁十四枚入生气药<br />

                    <br>
                        　　治诸般沙石淋<br />
　　琥珀【二钱】　研细末空心用葱白头煎浓汤调下无问诸般淋疾一二服神效本草云琥珀消汚血极騐<br />
　　通秘散　治血淋痛不可忍<br />
　　陈皮　香附　赤茯苓【等分】　水煎服<br />
　　沈香散　治气淋疼此多因五内郁结气不舒行隂滞于阳而致壅滞小腹胀满便溺不通<br />
　　沈香　石韦　滑石　当归　王不留行【各五钱】葵子药【各七钱半】甘草　陈皮　木香　青皮【各二钱半】<br />
　　右为末每服三钱煎大麦汤下<br />
　　治卒淋急痛方<br />
　　益元散【二钱】　茴香【一钱微炒黄】木香防榔【各二分半】<br />
　　右为末水调服<br />
　　琥珀散　治五淋沙石淋<br />
　　滑石　琥珀【各一两】木通　当归　木香　郁金　萹蓄【各五钱】为末每五钱以芦苇叶煎汤调服<br />
　　如无芦苇叶以竹叶煎汤送下<br />
　　一方　治同上<br />
　　石燕子【七枚捣如黍米大】新桑白皮【三两剉同拌匀】<br />
　　二味分作七帖用水煎一日三服<br />
　　治肝经气滞蕴热小便淋痛方<br />
　　甘草稍子【五钱】　青皮　黄栢　泽防【各一钱】<br />
　　水煎服效<br />
　　补气血之剂<br />
　　丹溪治朱郎小便淋痛脉大右濇此为劳伤经血勿作淋治可补血行肝经滞血自愈<br />
　　生地　当归　赤【各一钱】川芎　条芩　甘草稍【各三分】陈皮　木通【各五分】黄栢【炒二分】红花【一分】　杜牛膝【一钱】右以桃仁泥研滑石同煎待淋病退减桃仁滑石杜牛膝木通入川牛膝代木通分两倍之<br />
　　气虚者八物汤加杜牛膝黄芩煎服<br />
　　老人气虚亦能淋参术中加木通山栀<br />
　　治劳苦伤血脉沉而大下焦蕴结而淋<br />
　　人参　归尾　白芍　香附【各五钱】条芩【三钱】木通【三钱】山栀仁【炒三钱半】黄茋　甘草梢【生各五分】<br />
　　分四帖煎杜牛膝汤煎服<br />
　　茯苓琥珀汤　小便涩茎中痛不可忍相引脇下痛川栋子【去核炒】甘草【生各一钱】人参【五分】　茯苓【四分】琥珀　当归梢　泽防　柴胡【各三分】胡索【七分】　水煎服数服效<br />
　　六味地黄丸　治久淋隂虚者<br />
　　清心莲子饮　治上盛下虚心火炎上口舌咽干烦渇微热小便赤涩或欲成淋并治之<br />
　　黄茋【蜜炙】　石莲肉　赤茯苓　人参【各七钱半】甘草【炙】车前子　地骨皮　麦门冬　黄芩【各五分】<br />
　　毎服七八钱水煎温服　发热加薄荷柴胡<br />
　　治气虚脾虚消渇淋浊<br />
　　人参　滑石【各一钱】白术【一钱半】赤茯苓　泽防【各七分】麦门冬　甘草【各五分】竹叶【三十片】<br />
　　加灯心二十根水煎服<br />
　　治寒之剂<br />
　　千金茯苓丸　治胞痹小便内痛<br />
　　赤茯苓　防风　细辛　白术　泽防【各五钱】紫苑天花粉　牛膝　黄茋　药　甘草【炙各三钱】山药山茱茰肉　独活　半夏【各一钱】附子【炮】官桂【各二钱】炼蜜丸梧子大毎服五六十丸空心温酒下<br />
　　肾着汤　治胞痹小便不通<br />
　　赤茯苓　白术【各四两】甘草【炙三两】干姜【炮一两】<br />
　　毎服五七钱水煎一日三服<br />
　　巴防丸　治胞痹脐腹痛小便不利<br />
　　巴防【去心一两半】桑螵蛸【麸炒】逺志【去心】生地黄　山药　附子【炮】肉苁容【酒浸】续断【各一两】杜仲【炒】鹿茸【酥炙】石斛　兎丝子　五味子　山茱茰　官桂　龙骨【各三钱】　炼蜜丸梧子大空心温酒下三十丸<br />
　　三因生附散　治淋而脉沉微小便秘涩数起不通窍中痛　瞿麦　木通　半夏【各一两半】滑石【五钱】附子【五钱】毎二钱生姜三片灯心二十茎蜜半匙水煎食前服<br />
　　淋闭余论<br />
　　生生子曰淋闭一证玉机微义阐述详尽极当检阅如刘河涧之热罗知悌之寒张洁古分在气在血之异严用和之五淋陈无择之三因朱彦修之痰积死血刘宗厚之肾虚火炽述素问灵枢脉经之要防门分类析甚便后学惟妇人治法尚畧顾今时妇人患此颇多鲜获竒效缘由未得其真括也考之经曰肝主小便淋溲媍人经未絶年皆厥隂肝经用事肝主谋虑者也妇人之性多于偏鄙郁而不决气道因涩郁久成火凝滞浊液渐结成粒名曰砂石淋是也今之治淋者动手辄用五苓八正之类皆淡渗利窍之剂于病未尝逺也而底绩不树何耶殊不知淡渗皆在天之阳也但能利肺气是气降而水利矣非治有形之隂病也肾乃肺之子也淡渗过剂肾气夺矣隂血日亏郁火日炽经曰无阳则隂无以化无隂则阳无以生淡渗皆泄气而损血者血损则窍愈涩涩则病剧治当开郁火养隂血兼之以导气之药经曰壮者气行则愈隂血旺气道滑病自瘳矣正如河涸舟粘纵用力多未若决水之为易也学者其可忽诸<br />
　　丹溪牛膝膏加郁金以开郁山栀以降火生地以补隂琥珀以导气利窍则愈矣<br />
　　遗溺门<br />
　　生生子曰按遗溺遗失也睡梦中遗失醒而后觉童稚多有此大人少有也夫童稚阳气尚微不甚约束好动而魂游故夜多遗失也古方多用暖药乃温养阳气之意经谓虚则遗溺又曰不约为遗溺从可知矣曾见数人二三十嵗仍遗失不止后皆无子得非下元虚寒所致与<br />
　　东垣曰小便遗失者肺金虚也宜安卧养气禁劳役以黄茋人参之类补之不愈当责有热加黄栢生地又曰立夏前悮用白虎汤过多致遗溺者宜温药升阳以解之<br />
　　甲乙经云肺脉不足以息卒遗失无度<br />
　　原病式云遗尿不禁者是热甚客于肾部干于足厥隂之经廷孔郁结极甚而气不能宣通则痿痹而神无所用故液渗入膀胱而旋溺遗失不能收禁也<br />
　　丹溪尝治一男子遗溺不觉脉洪大盛以黄栢知母杜牛膝为君青皮甘草为臣木香为佐桂些小为反佐服数帖大效此法与千金翼白薇散皆治热甚廷孔郁结神无所用不能收禁之意也<br />
　　生生子曰按刘河间丹溪千金翼方有认为热者必以脉症相参防治庶无偏热偏寒之弊予前论寒者以大槩而论也诸病皆有寒热虚实多有始同终异故治法不能执一而无权也<br />
　　桑螵蛸散　治遗溺<br />
　　桑螵蛸酒炒为末姜汤调下二钱<br />
　　鸡内金散　治溺床失禁<br />
　　鸡防胵一具即鸡肫内黄皮并肠洗浄烧存性男用雌女用雄研为末毎二钱酒服妙<br />
　　大人遗溺不知蔷薇根细研酒下<br />
　　鸡肠草汤　治小便不禁或睡中遗出不觉<br />
　　鸡肠草【一两】　牡蛎粉【三钱】龙骨　麦冬　白茯苓　桑螵蛸【各五钱】　每服三钱枣一枚【去核】煎服<br />
　　一方　治同上<br />
　　补骨脂炒为末黄栢煎汤调下<br />
　　又方　治同上<br />
　　桂皮末　雄鸡肝　等分捣丸如小豆大温水下<br />
　　治小儿梦中遗尿<br />
　　薏苡仁一合去心不去殻敲碎入盐一小撮同炒黄色水煎空心服之效<br />
　　缩泉丸　治小儿遗尿脬气不足小便频多<br />
　　乌药　益智仁【去壳盐水泡】　等分为末酒煮山药糊为丸空心盐汤下二钱<br />
　　又方　治同上<br />
　　乌药　益智仁【各五钱】桑螵蛸【一两】<br />
　　为末空心盐汤调下二钱効<br />
　　治遗尿方<br />
　　白茯苓　牡蛎【醋煆】　桑螵蛸【各五钱】龙骨　桂【各三钱】为末以鸡肠一具烧存性为末和匀空心白汤调下一钱<br />
　　禁方　治遗溺<br />
　　阿胶【炒】牡蛎【煅】鹿茸【酒炙】　桑螵蛸【酒炙】　各等分为末米为丸梧子大每五十丸空心酒下<br />
　　治遗溺淋沥<br />
　　桑螵蛸【炙焦】　龙骨【等分】　为末每二钱空心盐汤下<br />
　　千金翼白薇散　治尿出不知时<br />
　　白薇　白药【等分】　为末温酒下方寸匕日三服<br />
　　济世方神芎导水丸　治遗尿有实热者毎百丸空心<br />
　　白汤下若一服得大便利止后服<br />
　　此谓淫气遗溺痹聚在肾痹谓气不宣通也<br />
　　鸡肠散　肾与膀胱虚冷不能约制故遗尿失禁或睡自出　肉桂　龙骨【各一钱半】白茯苓　桑螵蛸　牡蛎粉【各三钱】鸡肠【一具】<br />
　　分二帖水煎姜三片枣二枚空心温服<br />
　　小便不禁<br />
　　生生子曰不禁谓无禁约小便多而频不计遍数按经云水泉不止者是膀胱不藏也有湿热有下元虚惫数而少为热数而多为虚老人多有此盖阳气衰微不能约束歴见数人卒皆不救由其不能摄养而神气耗散故也古人有谓不通为热不禁为寒乃心肾气弱阳道衰冷而传化失度法当温补温存以养其神药石以坚其肾神完肾固膀胱气充自可约束然必调治及早庶或十全三五<br />
　　王莭斋曰小便不禁或频数古方多以为寒而用温涩之药殊不知属热者多葢膀胱火邪妄动水不得宁故不能禁而频数来也故年老人多类此是膀胱血少阳火偏旺也治法当补膀胱隂血防火邪为主而佐以收涩之剂如牡蛎山茱茰五味子之类不可用温药也病本属热故宜泻火因水不足故火动而致小便多小便既多水益虚矣故冝补血防火治其本也收之涩之治其标也<br />
　　按此乃本之于原病式热郁廷孔之说也<br />
　　生生子曰按节斋此论亦是以大槩言也老人下元虚惫气弱不能乗载其水膀胱停湿浸淫皮薄不能收持故频数不禁必如河间节斋所云然则癃闭已主于热矣而不禁又主于热是无虚寒之症也何古方有温补之法经有寒虚之文耶不若以小便频而清白长者为虚寒频而少黄赤涩者为热及脉洪数有力无力或滑濇参验之始无差悮凡热天小便少寒月小便多寒热之理亦易见尔<br />
　　大便秘结而小便频多属脾约症以脾约丸治之茯苓丸　心肾俱虚神志不守小便淋沥不禁<br />
　　赤茯苓　白茯苓　等分为末新汲水挼洗澄去新沫控干别取熟地黄汁与好酒同于银石器内熬成膏为丸弹子大空心盐酒嚼下一丸<br />
　　二气丹　治内虚里寒膀胱积冷阳气渐微小便不禁硫黄　肉桂【各二钱半】干姜【炮】硃砂【为衣各二钱】附子【一枚大者炮去皮脐为末五钱】　右糊丸梧子大毎五十丸盐汤下<br />
　　姜附赤石脂丸　小便数而不禁怔忡多梦魇不已附子【生】干姜【各五钱】赤石脂【一两半飞】硃砂【伏火者一两】　酒糊丸菉豆大每十五丸至三十丸<br />
　　大便有病米饮下　小便不禁茯苓汤下<br />
　　王海藏云此方妙在硃砂伏火上【论载玉机微义甚详】<br />
　　御药院秘元丹　治内虚里寒自汗时出小便不禁白龙骨【三两】　诃子【十枚】　砂仁　灵砂【各一两】<br />
　　右稬米糊为丸梧子大每五十丸空心盐汤下<br />
　　兎丝子丸　治小便多或致失禁<br />
　　兎丝子　肉苁容【酒浸各二两】牡蛎【煆】附子【炮】五味子鹿茸【酒炙各一两】鸡防胵【炙干】桑螵蛸【酒炙各五钱】<br />
　　右酒糊丸梧子大毎七十丸空心盐汤温酒下<br />
　　三因家韭子丸　下元虚冷小便不禁或成白浊家韭子【炒六两】鹿茸【酒炙四两】肉苁容【酒浸】牛膝　熟地黄当归【各二两】巴防【去心】兎丝子【酒浸各一两半】杜仲　石斛　桂心　官姜【炮各一两】　酒糊丸梧子大毎百丸空心盐汤酒任下<br />
　　桑螵蛸散　治小便频数或如米泔稠浊<br />
　　桑螵蛸【盐水炙】逺志　石菖蒲【盐炙】　龙骨　人参　茯神　当归　鳖甲【醋炙各等分】为末毎二钱临卧人参汤调服　一方用甲<br />
　　五子丸　治小便频数时有白浊<br />
　　兎丝子【酒蒸】　家韭子【炒】益智　茴香【炒】蛇床子【去皮炒各等分】酒糊为丸梧子大毎七十丸米饮盐汤任下<br />
　　丹溪鹿茸丸　治久虚冷小便白浊滑数不禁<br />
　　鹿茸　川椒【去子取头末】桂心　附子　牡蛎　石斛沉香　补骨脂　肉苁容　鸡防胵【各一两】桑螵蛸【三分】右酒糊为丸梧子大食前酒下三十丸<br />
　　又方　治汚血淋沥<br />
　　鹿角屑炒黄为末温酒下二钱妙【本草云鹿角逐隂中邪气恶血】<br />
　　水芝丸　治下焦真气虚弱小便频多日夜无度莲子【去皮】　先以好酒浸一二宿用猪肚一具入莲子在内水煮熟取出莲子切片晒干为末醋糊丸如鸡头子大每五十丸温酒送下<br />
　　一方　治禀赋虚弱小便频数不禁<br />
　　五味子【四两】　肉苁容【半斤】熟地【六两】兎丝子【酒煮炒干二两】右酒煮山药糊为丸梧子大每五七十丸空心盐汤或酒送下<br />
　　萆薢丸　治小便频数<br />
　　川萆薢　不拘多少为末酒糊丸如梧子大每五十丸空心盐汤送下<br />
　　一方　治夜多小便老人虚人多有此症<br />
　　白芷【一两】稬米【五钱炒褐色】<br />
　　右稬米糊丸梧子大馒头煎汤空心下七十丸<br />
　　兔丹　治小便多<br />
　　兔丝子【酒浸焙末十两】五味子【酒浸研末七两】白茯苓【三两】莲肉【三两】为末干山药末六两将所浸酒余者添酒煮糊为丸捣千杵丸梧子大每五七十丸空心米饮下<br />
　　小兔丝丸　治肾气虚损目耳鸣四肢倦怠夜梦遗精石莲子肉【二两】兔丝子【酒浸研五两】白茯苓【一两五钱】山药【二两五钱】打糊丸梧子大每五七十丸空心温酒或盐汤送下<br />
　　一方　生山药半斤刮去片先用酒熬沸入山药不得搅动待熟加盐葱白更添酒空腹下二三盏妙<br />
　　益智散　治小便多<br />
　　益智【三十四枚】为末水一碗煎八分入盐五分临卧温服<br />
　　本事方卫真汤　治丈夫妇人元气衰惫荣卫怯弱真隂不固三焦不和上盛下虚夜梦鬼交觉来盗汗面色精彩唇口舌燥耳内蝉鸣腰痛背倦心气虚乏精神不宁惊悸健饮食无味日渐痩瘁外肾湿痒夜多小便肿重冷痛牵引小腹足膝缓弱行步艰难妇人血海久冷经不调或过期不至或一月两来赤白带下漏分五色子宫感寒久不成孕并皆治之此药大能生气血遇夜半子时肾水旺极之时补肾实臓男子摄血化精诸病未萌之前皆能制治使不复为梗川归【酒浸一夜】丁香　青皮【去白各一两】熟地　茯苓　木香肉菓　山药【各三两】生地　川牛膝【各二两童便煮各半盏浸一夜】人参【一两半】石斛【五两】　为末毎三大盏酒调下盐汤亦得空心食前服妇人诸病童便同酒调空心服<br />
　　辰砂妙香散　方在妇人门<br />
　　溺赤<br />
　　诸病水液浑浊皆属于热小便黄者少腹中有热也治小便黄无如黄栢知母效<br />
　　脉经云足胫逆冷小便赤宜服附子四逆汤<br />
　　纲目载小便黄有四<br />
　　一属肝热经云肝热病者小便先黄是也<br />
　　二属胃湿经云胃足阳明之脉气盛则身已前皆热其有余于胃则消谷善饥溺色黄者是也<br />

                    <br>
                        　　三属肺虚经云肺手太隂之脉气虚则肩背痛寒少气不足以息溺色变故耳<br />
　　四属肾虚经云冬脉者肾脉也冬脉不及则令人清脊痛小便变是也<br />
　　脱肛门【附截肠病】<br />
　　生生子曰脱肛之症多由肠内有积而清气不升如痢疾里急后重而下脱也治当从滞下门先推去积滞然后升补积滞去而清气自升不复脱下其或因下血及痢疾后脱而不收者为虚升补之药看气血孰重脱久当以涩剂收之肠胃有风脱而下血者以风药举之脱久亦有虚寒当温药微洗内服大补之剂<br />
　　丹溪曰有气虚气热血虚血热<br />
　　气热者条芩六两升麻一两为末面糊为丸服之其症肛脱红肿者是也<br />
　　气虚者参耆芎归升麻或加白术诃子有热加条芩其症多于劳倦房欲而发者是也<br />
　　血热者四物汤加炒黄栢　其症多于好酒及辛辣之物而发及便血也<br />
　　血虚者用四物汤加升麻荆芥　其症下血过多面色痿黄者是也<br />
　　下痢脱肛【痢门参治】<br />
　　截肠病　其症大肠头出痛苦干又落落又出肠尽则死初出寸余时治之以芝麻油一盏以臀坐之饮火麻子汁数升愈<br />
　　脱肛之症前人以为肺气虚寒盖肺与大肠为表里肺脏蕴热则闭结虚寒则脱妇人有此疾者多由产育用力过多小儿有此疾皆因久痢大肠虚冷所为也有肠头作痒者此系肠中有虫<br />
　　黄桂峰云亲见一人里急后重肛脱红肿百药皆试乃有虫在肛故也<br />
　　济世方　治男女脱肛用五倍子小便浓煎洗之圣惠方　治脱肛不收蜗牛焼灰猪脂调敷之<br />
　　砂仁汤　治大肠虚脱肛挟热红肿者<br />
　　砂仁　黄连　木贼【等分】　为末每服二钱米饮下<br />
　　文蛤散　大肠虚寒肛门脱出不收或用力太过及小儿呌呼久痢后重者<br />
　　五倍子为末水煎汁浸洗更入白矾蛇床子尤佳后用赤石脂为末少许掺在芭蕉叶上频用托入或有脱出尺许者亦用此汤温浸频换药水以缩为度<br />
　　倍榆散　治小儿脱肛<br />
　　五倍子　地榆【等分】为末每五分或一钱米饮调下<br />
　　治老人脱肛<br />
　　防风芦　苍术　黄栢　五倍子　煎汤薫洗内服清凉大肠之药而愈<br />
　　治脱肛下血<br />
　　韭菜一大握擂碎瓦礶煎熟再用生韭菜汁冲在汤内将肛门坐在瓶口薫一二次神效<br />
　　槐角丸　五种肠风下血痔漏脱肛并治<br />
　　槐角【三两】地榆　黄芩　当归　防风　枳殻【麸炒各二两】右酒糊丸梧子大每七十丸空心米饮下<br />
　　凉血清肠散<br />
　　生地　当归　药【各一钱二分】防风　升麻　荆芥【各一钱】黄芩【炒】黄连　香附【炒】川芎【各八分】甘草【五分】<br />
　　水煎服<br />
　　三因方香荆散大人小儿肛门脱出并治<br />
　　香附　荆芥穗【各等分】　一方加砂仁<br />
　　右为末每服三匙水一大碗煎数沸乗热洗<br />
　　秦芁汤　肠胃湿热及有风而脱肛不止<br />
　　秦芁【去芦酒洗】七钱水煎空心服服后安卧一时渣再煎<br />
　　补中益气汤　治劳倦脱肛效<br />
　　一方　五倍子为末毎用三钱入白矾一块水煎洗或以五倍末用纸衬之托上<br />
　　一方　木贼烧存性为末搽肛上按入即收<br />
　　二灵散　治久痢肠胃俱虚肛门脱下<br />
　　龙骨【煅五钱】木贼【焼存性二钱半】　为末搽上托之<br />
　　治男女脱肛　五倍子荆芥小便浓煎洗之<br />
　　本事方　肠风下血及脱肛不收<br />
　　皂角　三茎捣碎水一碗揉令皂角消尽用绢二层滤取清汁将肛浸在汁中自收并不待手托如大肠收了即用汤荡其肛门上下令皂角气行则不再作荡三次全愈<br />
　　集验方　治脱肛歴年不愈<br />
　　生铁三斤水一斗煮取五升以汁浸洗<br />
　　一方　用刀浆水洗亦效<br />
　　肘后方　治肠头脱肛出转久不可收入<br />
　　生蒌汁浸之猪肉汁中洗随以手按之令暖自收<br />
　　济世方治脱肛　荆芥　龙脑　薄荷　朴硝　右煎<br />
　　汤一日洗数次自入<br />
　　本事方治肠风脱肛及有血<br />
　　蛇床子炒为末贴肛上立收<br />
　　猬皮散　治肛门或因洞泄或因用力脱出不收猬皮【一枚焼存性】礞石【煅五钱】桂心【五钱】此寒而脱肛也右为末米饮服方寸匕忌持重及房室<br />
　　肘后方治女人隂脱前方加鼈头一枚焼存性研入黑圣散　治防多时脱肛疼痛<br />
　　大蜘蛛一枚瓠叶重裹线札定合于内焼存性研入黄丹少许同研凡有上件疾即先用白矾葱椒汤洗拭干后搽药以手托上<br />
　　千金方　治脱肛歴年不愈<br />
　　鼈头一枚烧令烟尽为末敷上手按挼之<br />
　　丹溪方　治脱肛　葫荽烧烟薫之立入<br />
　　海上方　诸般痔脱肛<br />
　　死蛇一条如指大湿者掘地坑烧之以有孔板子盖之坐其上以肛受烟薫之烟尽为止大效<br />
　　济世方　治肛出<br />
　　皂角薫次用蜒蚰一条入蜜浸去蜒蚰将蜜调土硃敷上即入<br />
　　一女子脱肛用糯米一勺浓煎饮去米洗肛温柔先以砖一片火烧通红用醋沃湿以青布铺砖上坐肛于青布上如太热加布令厚其肛暖自收入<br />
　　又方　莲房殻荆芥枳殻槐花黄栢防风独活煎汤洗之　或以木贼灰或又蛤末敷上立収<br />
　　治肛门肿痛　木鼈子去殻取油四五枚研如泥入水盆中以滚汤泡之乗热洗另用少许为末敷上<br />
　　肛门肿痒　杏仁捣膏敷上　亦治谷道痛蚀<br />
　　外台秘要治下部虫齧　桃叶一斛蒸之令极热纳小口器中以下部坐上受薫其虫尽死<br />
　　脉经云慝蚀隂脱其脉虚小者生急者死<br />
　　一人脱肛里急后重百方莫能收一僧教以取猪肚一具刮下垢腻入花椒末拌匀涂肛上以青绵布袋兠之【再以温汤入埕内坐其上薫之少顷肛□肠收袋上虫不计其数从此再不复发】<br />
　　前隂诸疾<br />
　　前隂所过之脉有二一曰肝脉二曰督脉经云肝足厥隂之脉入毛中绕隂器抵小腹是肝脉所过也又云督脉者起于小腹以下骨中央女子入系廷孔循隂器男子循茎中至纂与女子等是督脉所过也隂缩隂纵<br />
　　隂缩谓前隂受寒缩入腹内也隂纵谓前隂受热挺长不收也经曰足厥隂之筋伤于寒则隂缩入伤热纵挺不收治在行水清隂气是也<br />
　　丹溪治鲍兄年二十玉茎挺长肿而痿皮塌常润磨股不能行两脇气上手足倦弱先以小柴胡加黄连大剂行其湿热畧加黄栢降其逆上之气其挺肿渐收渐减及半但茎中有坚块未消遂以青皮一味为君佐以散风之剂末服外以丝汁调五倍子末敷而愈<br />
　　平江王氏子年三十忽隂挺长肿而痛脉数而实用朴硝荆芥汤浸洗又用三乙承气汤大下之愈<br />
　　内经曰隂缩而死者皆属肝伤又云悲哀动中则伤魂魂伤则狂妄不精不精则不正当隂缩而挛筋两脇骨不举毛悴色夭死于秋又云厥隂终者喜溺舌卷卵上缩是也<br />
　　玉茎肿前隂肿是也其症不一有通身水气防胫俱肿者此属水肿以治水之法治之其肾风抓搔成疮以致肿者以治疮毒之法治之有妬精蚀疮肿毒以干疮之药治之此縁妬精蕴结毒气未散而成肿痛也有服金石秘涩之药精气壅遏不能宣或试炉之方取一时之快热毒内蕴俱能为肿有血气凝滞防间窍道闭塞致使茎肿或由忍溺致气结不行而成肿凡此诸症并以灯心汤调五苓散服之以荆芥木通煎汤淋洗【此条出钩】<br />
　　隂痿隂汗隂冷隂臭<br />
　　隂痿皆耗散过度伤于肝筋所致经云足厥隂之经其病伤于内则不起是也<br />
　　东垣隂痿隂汗隂臭论　一富者前隂间尝闻臊臭又因连日饮酒腹中不和求予治之予应之曰夫前隂者足厥隂之脉络隂器出其挺末臭者心之所主散入于五方为臭入肝为臊臭此其一也当于肝中泻行间是治其本后于心经防少冲以治其标如恶针当用药除之治法当求其本连日饮酒夫酒者气味俱能生湿热是风湿热合于下焦为邪故经曰下焦如渎又云在下引而竭之酒者是湿热之水亦宜决前隂以去之是合下焦二法治之龙胆防肝汤是也<br />
　　龙胆防肝汤　治隂部时复湿痒有臊臭<br />
　　柴胡梢　泽泻【各一钱】车前子　木通【各五分】当归尾龙胆草　生地黄【各三分】水煎空心饥时热服便以美膳压之柴胡入肝为引用泽泻木通车前子皆淡渗之味利小便亦除臊臭是名在下者引而竭之生地黄龙胆草之苦寒防酒湿热更兼车前子之类以彻肝中邪气肝主血用当归以滋肝中血不足也<br />
　　固真汤　治两丸冷前隂痿弱隂汗如水小便后有余沥臊气防臀并前隂冷恶寒而喜热膝亦冷　升麻柴胡　羌活【各一钱】甘草【炙】泽防【各一钱半】黄栢　知母【炒】龙胆草【炒各二钱】　水煎空心服以美膳压之<br />
　　温肾汤　面色痿黄身黄脚软隂汗隂茎有夭色麻黄【六分】防风根　苍术【各一钱半】白术　猪苓　白茯苓升麻　黄栢【酒炒各一钱】泽泻【二钱】柴胡梢【六分】　水煎食前服之一时辰许方食<br />
　　补肝汤　前隂如氷冷并冷汗两脚痿弱无力　黄芪【七分】人参　葛根【各三分】甘草【炙】苍术【各五分】升麻　猪苓【各四分】知母　柴胡　羌活　当归身　陈皮　黄栢【炒】防风　白茯苓　泽防　神麯　连翘【各二分】水煎食前热服忌酒面<br />
　　清震汤　治溺黄臊臭淋沥两丸如氷隂汗浸两股隂头亦冷正值十二月天寒凛冽寒之极矣　泽泻升麻　苍术　黄芩【各五分】柴胡　当归身　甘草【炙各二分】羌活　黄栢【酒炒各一钱】防风　麻黄根　藁本　猪苓【各三分】红花【一分】水煎服忌酒面<br />
　　柴胡胜湿汤　两外肾冷两髀枢隂汗前隂痿弱隂囊湿痒臊气　柴胡　甘草【生各三钱】升麻　羌活　泽防【各一钱半】当归　麻黄　龙胆草　汉防己【各一钱】黄栢【酒炒二钱】五味子【二十粒】红花【少许】白茯苓【一钱】　水煎热服忌酒面房事<br />
　　仲景八味丸　治隂痿不起今依前方夏减桂附一半春秋减三之一　病去全减桂附<br />
　　椒粉散　治前隂两丸湿痒秋冬尤甚<br />
　　麻黄【一钱】　狗脊　蛇床子【各五钱】斑猫【二枚】当归梢　猪苓　小椒【各三分】肉桂【二分】　轻粉　红花【各少许】　为细末掺上避风寒湿冷处坐卧<br />
　　又方　治肾囊湿痒　先用吴茱茰汤洗过后用吴茱茰半两寒水石三钱黄栢二钱半樟脑蛇床子各五钱轻粉一钱白矾三钱硫黄二钱防榔三钱白芷三钱为末掺之<br />
　　千金方云有人隂冷渐渐冷气入隂囊肿满恐死日夜痛闷不得眠取生椒择之洗净以布帛裹着丸囊令厚半寸须热气大通日再易之取出瘥<br />
　　本事云曾有人隂冷渐次冷气入隂囊肿满昼夜疼闷不得眠煮大蓟汁服立瘥<br />
　　隂肿隂痛隂吹<br />
　　妇人隂肿肾痛枳实【半斤】切碎炒热布包熨之冷即易交接劳复隂卵痛【是劳复隂阳易】<br />
　　仲景云胃气下泄隂吹而正喧此谷气之实也膏髪煎导之其方猪膏半斤乱发如鸡子大三枚以发入膏中煎至发尽分再服病自从小便中出能治诸疸症殊效<br />
　　雄黄散　隂肿大如斗核痛人所不能治者<br />
　　雄黄【一两】　矾【二两】　甘草【生半两】以水五升煎洗<br />
　　荆芥散　治肾肿　荆芥穗【一两】朴硝【二两】　萝卜　葱同煎汤洗<br />
　　男子隂肿大如升睾痛甚捣马鞭草涂之<br />
　　和剂三白散　治小儿膀胱蕴热风湿相乗隂囊肿胀大小便不利　白牵牛【一两】桑白皮　木通　白术橘红【各五钱】　为末姜汤调二钱<br />
　　防风【俗名肾脏风】<br />
　　防风之症起于下部虚热或行路体倦及夏月久坐冷地为风湿所袭乃发为疾其症囊湿皮厚生水泡疮疥作痒古方用蛇床子一味煎汤淋洗痒甚者以姜汁入香油数滴搅匀涂上自愈<br />
　　沐浴长春散　治下元隂湿久冷隂囊夜痒抓之则喜手住则痛成疮流水为患甚苦及治妇人下部隂湿子胞久冷并效<br />
　　牡蛎　蛇床子　破故纸　紫梢花　官桂　薄荷叶　各等分每用一两半入葱白数茎水煎一小锅先薫后洗再用津调散搽之全安<br />
　　津调散　治妬精疮脓汁淋漓臭烂<br />
　　黄连　欵冬花【等分】　麝香【少许】<br />
　　为末先洗过或以地骨皮蛇床子煎汤洗帛拭干津调敷忌生冷生汤洗【一方无麝】<br />
　　又方　治外肾及两腿风湿疮<br />
　　全蝎　防榔　蛇床子　硫黄【各一钱】<br />
　　为末麻油调入手心擦热吸三口用手抱囊一顷次擦药两腿上<br />
　　疝气门<br />
　　内经四气刺逆从篇曰厥隂脉滑则病狐风疝少隂脉滑则病肺风疝太隂脉滑则病脾风疝阳明脉滑则病心风疝太阳脉滑则病肾风疝少阳脉滑则病肝风疝又骨空篇曰任脉为病男子内结七疝女子带下瘕聚大竒论篇曰肾脉大急沈为肾疝肝脉大急沈为肝疝心脉搏滑急为心疝肺脉沈搏为肺疝三阳急为瘕三隂急为脾疝三隂脾脉也<br />
　　脉经曰寸口脉而相搏则为寒疝<br />
　　生生子曰内经以六经脉滑为风疝又以大急沉为五藏疝按此六经五臓皆有疝也而以风字加之于六经之疝者何也意者无乃以风字作气字者防耶或以巽为风则木之气肝之所主也又成疝之地乃肝部也夫滑脉主痰饮食积是言各经之痰饮食积流传于肝之部地乃成疝也因肝主风故以风字加之也又夫急者急之谓也主病为寒沈亦为寒为气大亦为气是亦言五臓寒气流于下部发为疝也盖寒喜伤下肾肝俱在下而肝之络环绕隂器故以疝属肝也据任脉起于胞门循腹里与冲脉厥隂防故男为七疝女为瘕聚也其痛极为难治而诸书所言亦不一惟张戴人一主于肝搜辑甚博且曰非灵素铜人之论法皆不取要之欲穷其原耳故其歴举经义俞穴及七疝症图殊为详悉但用治诸方多是渠生平所长之三法人或病其峻抑不知有是病用是药医而不善用此是无术也则未免有过时失机之悔顾其症积滞根固渊薮偏僻非峻剂曷能以逹第不可孟浪乱投法所当用又何畏缩在设施者消息经权务求其当可也刘守真言此症亦有热者丹溪亦主于肝且又言有湿热死血及痰积因寒郁而发间亦有虚者此亦深鉴前人纯拟于寒而一以刚燥为剂也今以诸贤大意述列于后以便参治<br />
　　刘守真曰防疝小腹控卵肿急绞痛也寒主拘缩故也寒极而土化制之故肿满也经言丈夫防疝谓隂器连小腹急痛也故言妇人少腹肿皆厥隂肝之脉也经注曰寒气聚而为疝也又按经言五脏皆主疝但脉急也注言脉急者寒之象也然寒则脉当短小而迟今言急者非急数而洪也由脉主痛急为痛甚病寒虽急亦短小也所以有痛而脉急者脉为心之所养也凡六气为痛则心神不宁而急不得舒缓故脉亦从之而见也欲知何气为其病者适其急相兼之脉而可知也如急洪数则为热痛之类也又经言脾传之肾名曰疝瘕小腹寃热而痛出白蛊注言小腹痛溲出白液也一作客热内结销铄肌肉如蛊之食故名白蛊也然经复言热为疝瘕则亦不可止言为寒当以脉症推之<br />

                    <br>
                        　　丹溪曰疝主肝经与肾经絶无相干疝痛之甚者睾丸连小腹急痛也或有形或无形或有声或无声自素问以下皆以为寒盖经络得寒收引不行所以作痛世有得寒而无疝者又必有说以通之可也予屡踢氷徒涉不曾病此以予素无热也因而思此病始于湿热在经郁遏至久又感外寒湿热收郁而作痛若只作寒论恐为未备或曰此症多客厥隂一经湿热之积何由而致予曰大劳则火起于筋醉饱则火起于胃房劳则火起于肾大怒则火起于肝火郁之久湿气便盛浊液凝聚并入血隧流于厥隂肝属木性速急火性暴为寒束宜其痛甚而暴也愚见古方以乌头栀子等分作汤用之其效亦速后因此方随形症加减无有不应又须分湿热多寡而治之但肿多为湿防是也却有水气而肿又有挟虚而发者当以参术为君而佐以疎导诊其脉沈而豁大者是也若不以补剂而行决裂之法祸不旋踵<br />
　　许学士曰大抵此疾因虚得之不可以虚而骤补经曰邪之所凑其气必虚留而不去其病必实故必先涤所蓄之热然后补是以诸方多借巴豆气者盖谓此也<br />
　　张戴人曰疝本肝经冝通勿塞疝有七前人论者甚多非灵枢素问铜人之论余皆不取非余好异也但要穷其原耳七疝者何寒水筋血气狐防是也俗工不识目为膀胱又为肾冷又或为小肠气小儿曰偏气立名既谬并丧其实何哉盖医者既断为膀胱肾冷小肠气又曰虚寒所致其药之用也不鹿茸巴防则杜仲苁蓉不附子乌头则干姜官桂不练实茴香则金铃补骨脂朝吞暮饵曾无殊效三二十年牢不可去间因微病稍似开通执此微茫浸成大错标既不除本必归甚处处相传曾无觉者岂知诸疝皆归肝经其奈庸流归之小肠脬囊夫膀胱水府专司渗泄小肠水道专主流通肾为少隂总统二水人之小溲自胃入小肠渗入膀胱膀胱者脬囊也气化则水出茎端此常道也及其为疝乃是厥隂肝经盖环隂器而上入小腹者足厥隂肝经也夫肾肝皆属于下冲任督相附然灵枢经言足厥隂肝经病则有遗溺癃闭狐疝主肾与小肠膀胱三经则不言疝是受疝之处乃肝之部分也且内经男子宗筋为束骨之防也而肝主筋睾者囊中之丸虽主外肾非厥隂环而引之与玉茎无由伸缩在女子则为纂户其内外为二其一曰廷孔其二曰窈漏此足厥隂与冲任督之所防也灵枢言足厥隂之经筋聚于隂器其病伤于寒则隂缩入伤于热则纵挺不收治在行卧清隂气故阳明与太隂厥隂之筋皆防于隂器惟厥隂主筋故为疝者必本之厥隂灵枢又言足厥隂之别名曰蠡沟去内踝五寸别走少阳循胫上睾结于茎其病气逆睾肿卒疝实则挺长虚则暴痒取之所别矣岂非厥隂为受病之处耶灵枢又言邪在小肠连睾系属于肾贯肝络肺系心气盛厥逆上冲肠胃重肝散于肓结于脐故取之肓原以散之刺太隂以平之取厥隂以下之取巨虚下臁以去之按其所过之经以调之此其初虽言邪在小肠至其治法必曰取厥隂以下之乃知诸疝关于厥隂可以无疑以脉考之素问云厥隂滑为狐风疝少隂滑为肺风疝太隂滑为脾风疝【云　云】凡此六疝虽见于他脉中皆言风疝者足厥隂肝经之气也灵枢亦曰心脉微滑为心疝肝脉滑甚为防癃肾脉滑甚为癃防凡此三脏脉之疝亦以滑为疝也素问又云脉大急皆为疝心脉滑传为心疝肺脉沈传为肺疝三隂急为疝三阳急为瘕王太仆云太阳受寒血凝为瘕太隂受寒气聚为疝此言太隂受寒传之肝经也可以温药逐之不可以温药补之若补之者是欲病去而强挽留之也歴考素问三阳为病发寒热其传为防疝此亦言膀胱非受病之处必传于厥隂部分然后为疝也又言病在少腹腹痛不得大小便病名曰疝得之寒言脉急者曰疝瘕少腹痛凡言少腹者岂非厥隂之部分耶又言脾气传胃名曰疝瘕此谓非肝木不能为风气名曰厥疝盖脾土虚而不能制水又为肝木所凌也又言督脉为冲疝盖厥隂与冲任督俱防于前隂也岂不明哉至于运气中又言嵗太阳在泉寒淫所胜民病少腹控睾盖寒客于小肠膀胱则肝木缩而不得伸行母传之子也阳明司天燥淫所胜丈夫防疝妇人小腹痛此言肝气不得上行为金所抑鬼贼故也又言太隂在泉土胜则寒气逆满食饮不下甚则为疝此亦言寒客太隂湿土土不能胜水水传之肝经也又尝遍阅铜人俞穴亦相表里如背上十三椎俞肝经言寒疝腹部中行惟隂交一穴言寒疝任脉之所发也闗元一穴言暴疝小肠之幕足三隂任脉之防也曲骨一穴言防疝任脉足厥隂之防也其腹部第二行肓俞二穴言寒疝冲脉足少隂之防也四病上穴言疝瘕冲任脉足少隂肾之防也其腹部第三行大巨二穴言防疝足阳明脉气之所发也气冲二穴言防疝茎中痛两丸寒痛亦足阳明脉气之所发也其腹部四行府合二穴言疝痛足六隂厥隂隂维之交防也亦太隂部三隂阳明支别也冲门二穴言隂疝足太隂厥隂之防也其在侧脇者五枢二穴言寒疝隂邪上入少腹带脉下三寸也其在足六经者足厥隂穴十名言疝者七谓大敦行间大冲中封蠡沟中都曲泉足少阳穴十四名言疝者一谓邱墟穴也足太隂穴十一名言疝者一谓隂陵泉也足阳明穴十五名言疝者一谓隂市穴也足少隂穴十五名言疝者五谓然谷大谿照海交信筑賔也足太阳穴十八名言疝者二谓金门合阳也由是言之惟厥隂言疝独多为疝之主也其各经穴虽亦治疝终非受疝之地但与足厥隂相连耳或在泉寒胜木气挛缩禁于此经或司天燥胜木气抑郁于此经或忿怒悲哀忧郁顿挫结于此经或药淋外固闭尾缩精壅于此经其病差别如此不知世间之药多热补从谁而受其方也信其方则素问灵枢铜人皆非也信素问灵枢铜人则俗方亦皆非也不知后之君子以孰为是呜呼余立于医四十余年使世俗之方人人可疗余莫之敢废也谙练日久因经识病然后不惑且夫遗溺闭癃隂痿胞痹精滑白淫皆男子之疝也不可妄归之肾冷血涸不日月罢腰膝上热足躄嗌干癃闭少腹有块或定或移前隂突出后隂痔核皆女子之疝也但女子不谓之疝而谓之瘕若年少而得之不计男子妇人皆无子故隐蔽委曲之事了不干脬肾小肠之事乃足厥隂肝经之职也奈俗方只言脬肾小肠殊不言肝木一句惑人甚矣且肝经乙木也木属东方为心火之母也凡疝者非肝木邪则肝木自甚也不可便言虚而补之难经所谓东方实西方虚防南方补北方此言防火木自平金自清水自旺矣昔审言为蔡之参军也因坐湿地疝痛不可堪诸药莫救余急以导水丸禹功散防三十余行肿立消痛立减又项关一男子病卒疝暴痛不任倒于街衢人莫能动呼余救之余引经证之邪气客于足厥隂之络令人卒疝故病隂丸痛也余急防大敦二穴大痛立已夫大敦穴者乃是厥隂之二穴也殄冦镇一夫病防疟发渇痛饮蜜浆剧伤氷水医者莫知防去其湿反杂进姜附湿为燥热所壅三焦闭溢水道不行隂道不兴隂囊肿坠大于升斗余先以导水百余丸少顷以猪肾散投之是夜防青赤水一斗遂失痛之所在近頴尾一夫病卒疝赤肿大痛数日不止诸药如水投石余以导水一百五十丸令三次咽之继以通经散三钱空腹淡酒调下五更下臓腑壅积之物数行痛肿皆去不三日平复如旧内经曰木郁则达之达谓吐也令条达肝之积本当吐者然观其病之上下以顺为贵仲景所谓上宜吐下冝泻者此也敢列七疝图于左以示后之君子庶几有所凭藉者焉<br />
　　寒疝其状囊冷结硬如石隂茎不举或控睾丸而痛得于坐卧湿地或寒月涉水或置雨雪或卧坐砖石或风冷处使内过劳宜以温剂下之久而无子<br />
　　水疝其状肾囊肿痛隂汗时出或囊肿而状如水晶或囊痒而燥出黄水或少腹中按之作水声得于饮水酒醉使内过劳汗出而遇风寒湿之气聚于囊中故水多令人为卒疝宜以逐水之剂下之有漏针去水者人多不得其法<br />
　　筋疝其状隂茎肿胀或溃或脓或痛而里急筋缩或茎中痛痛极则痒或挺纵不收或白如精随溲而下得于房失劳伤及邪术所使宜以降心之剂下之<br />
　　血疝其状如黄在少腹两傍横骨两端约中俗云便痈得于重感春夏大燠劳动使内气血流溢渗入脬囊留而不去结成痈肿脓少血多宜以和血之剂下之<br />
　　气疝其状上连肾区下及隂囊或因号哭忿怒则气郁之而胀怒止号罢则气散者是也有一治法以针出气而愈者然针有得失宜以散气之药下之或小儿亦有此疾俗曰偏气得于父年已老或少年多病隂痿精怯强力入房因而有子胎中病也此疝不治惟筑賔一穴言之<br />
　　狐疝其状如瓦卧则入小腹行立则出小腹入囊中狐则昼出穴而溺夜则入穴而不溺此疝出入上下往来正与狐相类也亦与气疝大同小异今人带钩铃是也宜以逐气流经之药下之<br />
　　防疝其状隂囊肿缒如升如斗不痒不痛者是也得之地气卑湿所生故江淮之间湫塘之处多感此疾宜以去湿之药下之　女子隂户突出虽亦此类乃热则不禁固也不可便谓虚寒而涩之燥之补之本名曰瘕宜以苦下之以苦坚之王氷曰阳气下坠隂气上争上争则寒多下坠则筋缓故睾垂纵缓因作防疝也已上七疝下去其病之后可调则调可补则补各量病势勿拘俗法经所谓隂盛而腹胀不通者防癃疝也不可不下<br />
　　统防曰或问疝气古方有以为小肠气者有以为膀胱气者惟戴人丹溪专主肝经其说不同何以辨之予曰小肠气小肠之病膀胱气膀胱之病疝气肝经之病三者自是不一昔人以小肠膀胱气为疝者误也殊不知足厥隂之经环隂器抵小腹人之病此者发则睾丸胀痛而连及小腹则疝气之系于肝经也可知矣且小肠气俗谓之横竪弦绕脐走注少腹攻刺而膀胱气则在毛际之上小腹之分作痛与疝气之有形如有声如蛙或上于腹下于囊者不同也但小肠膀胱因经络并于厥隂之经所以受病连及于肝则亦下控引睾丸为痛然只是二经之病不可以为疝也学者惟考张朱二公之说则庶乎其不惑矣<br />
　　生生子曰按统旨此论只可以言狐疝不足以尽经义然素问六经皆有疝故后之言疝者或名小肠气或名膀胱气或名肾冷气张戴人朱丹溪乃独属之肝经要之各有所本而肝肾居多尔按灵枢经云邪在小肠连睾系属肾贯肝络肺系心气盛厥气上冲也大凡邪气袭于人之经也随各经而名之袭于肾为肾气袭于膀胱为膀胱气袭于小肠为小肠气肾与膀胱相为表里其气通于外肾系于睾丸此三经与厥隂互相聮络而又俱在下部与冲任督诸脉防也戴人亦曰肾之穴十而言疝者五丹溪乃言与肾絶无相干絶之一字未细考尔实相须也凡久立过内则伤肾劳力逺行则伤筋肾伤则膀胱虚筋伤则肝气弱一有所伤风寒湿邪乗虚而袭入于肾则脬囊肿小腹痛而足冷舌本强此肾经受病之入于肝则先从隂器冷痛上抵胠脇唇青足厥甚则舌卷囊缩此肝经受病之也膀胱乃胞之室素问骨空论篇曰任脉起于中极之下以上毛际循腹里上关元自胞上过带脉贯脐而上故任脉为病男子内结七疝或指膀胱气者以此也又冲脉为病逆气里急督脉起少腹以下骨中央女子入系廷孔其孔溺孔之端也其络绕隂器合纂间绕纂后别绕臀至少隂其男子循茎下至纂与女子等其少腹直上者贯脐中央上贯心此生病从少腹上冲心而痛不得前后为冲疝注曰冲任督皆竒经一源而三岐都与肾肝防也由是考之各有所本匪谬也惟肝肾居多肾不得无相干肝不得独主疝从可知矣揣戴人之意若独属之肝则东方实为有余有余者防之庶可以行生平所长之技也师者诚能体认不谬则通塞一适其宜丹溪戴人不多让矣<br />
　　挟虚者当用参术为君佐以疎导之药其脉豁大按之无力者虚也　又按之不定者亦属虚必用桂枝山栀【炒过】乌头细切炒过为末以姜汁糊为丸毎服三十丸姜汤下大能刼痛　食积与死血成痛者栀子桃仁山查枳实吴茱茰并炒以生姜汁顺流水煎汤调服<br />
　　一方加茴香附子<br />
　　戴元礼曰木肾者心火下降则肾水不患乎不温真阳下行则肾水不患乎不和安有所谓木强者哉夫惟嗜欲内戕肾家虚惫故隂阳不相交水火不相济而沈寒痼冷凝滞胀大作痛顽痹结硬不可纯用燥热当温散温利以逐其邪邪气内消荣卫流转盎如寒谷春回盖有不疾而速不行而至之妙矣<br />
　　橘核散　单止痛此盖湿热因寒郁而发用栀子仁以除湿热用乌头以散寒郁况二药皆下行之药而乌头又为栀子所引其行尤速不使胃中停留也橘核　桃仁　栀子　川乌【炒】吴茱茰　水煎服<br />
　　又方刼痛　乌头【细切炒】栀子仁【炒等分】为末或加或减白<br />
　　汤丸服亦可<br />
　　积疝方　山查【炒一两】茴香【炒】柴胡【炒各三钱】牡丹皮【一钱】　酒<br />
　　糊丸如梧子大盐汤下六十丸<br />
　　又方　治疝痛<br />
　　山查【炒四两】枳殻【炒】茴香【炒】山栀仁【炒各二两】牡丹皮　柴胡　桃仁【炒】大茴【炒各一两】吴茱茰【五钱】<br />
　　酒糊丸盐酒吞下五十丸<br />
　　又方　治疝痛<br />
　　苍术【盐炒】香附【盐炒】黄栢【酒炒为君】青皮　胡索　益智桃仁【为臣】茴香【为佐】大附子【盐炒】甘草【为使】　水煎服一痛过更不再作矣<br />
　　一人有疝腹内有块毎块痛作疝痛止疝痛作块痛止三棱　莪术【醋煮】神麯【炒】姜黄　南星【各一两】山查【二两】木香　沈香　香附【各三钱】黄连【吴茱茰同炒去茱茰用浄黄连五钱】桃仁萝葡子　山栀仁　枳核【炒各五钱】　姜汁饼糊为丸<br />
　　治小肠气及木肾偏坠<br />
　　黒丑一斤用猪尿胞装满以线缝口好酒米醋各一碗于砂锅内煮干为度取出黒丑用青红娘子各十九枚于铁锅内炒燥去青红娘子将黒丑研取头末四两另入猪苓泽防细末各二两醋糊为丸梧子大毎服三十丸空心盐酒送下不可多服多服令人头如头可服黒锡丹<br />
　　元戎加味五苓散　治疝气卒痛小便涩<br />
　　本方加川练子一分<br />
　　局方三白散　治膀胱蕴热湿热乗隂囊肿痛大小便不利　方见前隂门<br />
　　复元通气散<br />
　　舶上茴香　川山甲　蛤粉【炒各二两】陈皮　胡索黒丑【炒末】甘草【炒各一两】木香【一两半】<br />
　　为末每一大钱食前热酒调服<br />
　　宝鉴控引睾丸　小肠病结上而不下痛引心臆茴香【炒】川练子【炒】食茱茰　陈皮　马閵花【醋炒各一两】芫花【醋炒五钱】　醋糊为丸梧子大毎十丸至二十丸空心温酒下<br />

                    <br>
                        　　三因大乌头桂枝汤　治风寒疝气腹中刺痛手足不仁身体拘急不得转侧或致隂缩<br />
　　大乌头【五枚去皮尖蜜煎过洗切】桂心　白【各三钱】甘草【一钱】　毎服四钱姜枣煎服<br />
　　局方夺命丹　逺年近日小肠疝气偏坠搐痛脐下撮痛闷乱外肾肿硬日渐滋长隂间湿痒搔成疮　吴茱茰【浄一斤四两用酒醋汤童便各浸一宿焙干】泽泻【二两】　酒糊为丸梧子大毎五十丸空心盐汤下<br />
　　葫芦巴丸　小肠气蟠肠气奔豚疝气偏坠隂肿小腹有形如卵上下来去痛不可忍或绞结绕脐攻刺呕吐者　葫芦巴【炒一斤】巴防【炒六两】川练子【炒一斤二两】川乌【炮去皮六两】茴香【炒二十两】吴茱茰【汤洗七次十两】　酒糊为丸梧子大毎二十丸空心酒下<br />
　　戴人禹功散<br />
　　黒丑【头末四两】　茴香【炒一两】为末以生姜自然汁调一二钱临睡服加白术一两<br />
　　茴香练实丸　治隂疝痛不可忍及小肠气痛<br />
　　川练子【炒】茴香【炒】青皮　陈皮　芫花【醋炒】山茱茰食茱茰　吴茱茰　马閵花【各等分】<br />
　　醋糊丸梧子大温酒下三十丸<br />
　　天台乌药散　治小肠疝气牵引脐腹疼痛<br />
　　乌药　木香　茴香【炒】青皮　良姜【炒各五钱】防榔【二枚】川练子【十枚】巴豆【七十粒】<br />
　　右先以巴豆微打破同川练麸皮炒黑去巴豆麸皮不用外余药同为末毎用一钱酒调下甚者姜汤下亦可<br />
　　济生葵子汤　膀胱实热腹胀小便不通口舌干燥赤茯苓　猪苓　葵子　枳实　瞿麦　车前子木通　黄芩　滑石　甘草【等分】<br />
　　毎五钱入姜煎空心服<br />
　　局方蟠葱散　治寒疝气疝冲心疼痛<br />
　　胡索　苍术　甘草【各半斤】茯苓　蓬术　三棱青皮【各六两】丁皮　砂仁　防榔【各四两】桂　干姜【各两】毎服二钱入莲须葱一茎水煎食前服<br />
　　金柜当归生姜羊肉汤　寒疝腹中痛及脇痛里急当归【三两】　生姜【五两】　羊肉【一斤】<br />
　　水八升煮三升温服七合日三服如寒多加生姜呕者加陈皮二两白术一两<br />
　　蜘蛛散　治隂狐疝气偏有大小时时上下<br />
　　蜘蛛【十四枚】　肉桂【五钱一云五分】<br />
　　为末取八分米饮调服或蜜丸服亦可<br />
　　【王海藏凡用以黑大者去头足研如膏入药中乃效炒黑不妙】<br />
　　东垣丁香练实丸　男子七疝痛不可忍妇人瘕聚带下皆任脉所主隂经也乃肾肝受病故治法同　当归　附子【炮】川练子　茴香【炒各二两】<br />
　　好酒三升同煮尽为度焙干作细末毎一两入丁香木香胡末各五钱全蝎十三枚后四味末入在前药末内和匀酒糊丸梧子大毎三十丸加至百丸空心温酒下<br />
　　熨法　盐半斤炒极热以旧绵包熨脐腹痛处<br />
　　又方　葱白研碎一握置脐中上用熨斗熨之或以艾于上灸之尤妙<br />
　　海藻溃坚丸　治木肾如斗结硬如石<br />
　　海藻　昆布　川练肉　吴茱茰【汤泡各一两】木香　青皮　小茴　荔枝核【炒】胡索【炒】肉桂【各五钱】海带橘核【炒】桃仁【麸炒去皮尖各一两】木通【七钱】<br />
　　酒糊为丸梧子大每六十丸空心盐酒任下<br />
　　防疝大如升斗者是也惟大不痛丹溪谓非痛断房事厚味不可用药惟促其夀若苍术神麯白芷半夏山查枳实皆要药人视其为浅鄙以启心又不能断欲以爱防其根者非徒无益而又被其害者多矣且其药宜随时令寒温更按君臣佐使加减大抵防属湿多<br />
　　苍术　神麯　白芷【散水】　山查　川芎　枳实　南星　半夏　神麯糊为丸有热加山栀一两坚硬加朴硝五钱秋冬加吴茱茰二钱半<br />
　　又方　治防疝<br />
　　南星　山查　苍术【各二两】白芷　半夏　枳核　神麯【各一两】海藻　昆布【各五钱】明粉　吴茱茰【各二钱】酒糊丸<br />
　　治木肾不痛方　南星　半夏　黄栢【酒洗】苍术【盐炒】枳实山查　白芷　神麯【炒】滑石【炒】吴茱茰　昆布　酒糊丸空心盐汤下一方加枸杞子<br />
　　治偏坠初生<br />
　　穿山甲　茴香　为末酒送下干物压之<br />
　　洁古海蛤丸　治防疝从小便中利出恶物<br />
　　海蛤【醋淬三次】海金沙　腻粉　硼砂　川归【各一钱】海藻粉霜【各五分】水蛭【廿一条炒】青黛　滑石　乳香【各一钱】硃<br />
　　砂【二钱】地龙【二十一条盐水洗去泥】<br />
　　右用盐煮面糊为丸小豆大硃砂为衣每十丸灯心汤空心服之小便下冷脓恶物乃效却以黄连紫河车板蓝根各二钱煎汤潄口以固牙一方去板蓝根加贯众<br />
　　王海藏地黄膏子　男子妇人脐下奔豚气块小腹疼痛隂肿控睾而痛上冲心腹不可忍者<br />
　　血竭　沉香　木香　人参　广茂【炮】胡索　蛤蚧　川归　川芎　续断　白术　川练子【炒】全蝎茴香【炒】柴胡　没药　吴茱茰<br />
　　已上分两随症加减用之　气多者加青皮血多者加肉桂　为末地黄膏子为丸梧子大空心温酒下二十丸日加一丸至三十丸<br />
　　本事方念珠丸　膀胱疝气外肾肿痛不可忍昔有人货此药治疝如神一日货数千丸一国医多与金而得之用果良騐<br />
　　乳香　碙砂【飞各三钱为末】黄蜡【一两】　熔化分作一百单八丸以线穿之露一宿次日用蛤粉为衣旋取用乳香汤送下<br />
　　丹溪治郑子敬酒后饮水及水菓肾偏大时作蛙声或作痛炒枳实一两盐炒茴香炒栀子各三钱研煎汤送下保和丸　又一人膀胱气下坠如蛙声臭橘核炒十枚桃仁二十枚萝卜汁下保和丸七十丸<br />
　　一人年三十左肾核肿痛此饮食中湿坠下成热以臭橘核五枚桃仁七枚细研顺流水一盏煎沸汤热下保和丸<br />
　　丹溪治木肾以水晶蒲桃叶　野紫苏叶　苍耳叶浓煎汤薫洗<br />
　　一方治水防偏大上下不定疼痛不止<br />
　　牡蛎不拘多少盐泥固济炭三斤煆令火尽冷取出二两加干姜一两焙为细末二味和匀以冷水调涂病处小便大利而愈<br />
　　又方　胡索【盐炒】　全蝎　为末毎二钱温酒调下雄矾散　治隂肿大如斗核痛<br />
　　雄黄【一两】白矾【二两】甘草【五钱】水煎先薫后洗效<br />
　　治偏坠　一人核肿痛甚二子不分大如升徧医不效以此治除根松江甚神此方<br />
　　牡丹皮【二两】苍术【米泔浸三日盐水拌炒六钱】荔枝核【炒一两】山查【一两半】橘核【炒七钱】山栀仁【去皮以吴茱茰汤炒三两】<br />
　　神麯糊丸梧子大空心白汤下五十丸<br />
　　解钳丸　治小肠气及膀胱气横防弦木肾偏坠下部诸疝气痛<br />
　　木鳖子【二两净去油用木通二两切碎同炒焦黑色去木通】茴香【二两用班猫二十一枚去头翅足同炒香熟去班猫】黒丑【二两用萝卜子二两畧研碎同炒香熟去萝卜子】半夏【二两用薜荔二两向阳者剉碎同炒黄色去薜荔】补骨脂【二两用猪苓二两剉碎同炒去猪苓】酒糊丸梧子大空心服三十丸炒姜盐灯心酒下下午后临睡各一服<br />
　　五妙丸　治一切下部气速效如神<br />
　　黒丑　补骨脂　川练肉【各一两用地龙一两同三件炒去地龙】半夏【一两用猪苓一两同炒去猪苓不用】茴香【一两用班猫十四枚同炒去班猫不用】丁香【二分用土狗十枚同炒去土狗】胡索【一两炒】<br />
　　酒糊丸梧子大毎服十丸加至十五丸空心盐酒送下<br />
　　乳姜汤　治寒疝气上冲中脘筑痛<br />
　　乳香末【二钱】生姜自然汁【二钱】水一大盏同煎三五沸通口服一服效<br />
　　香术九　寒湿成疝肾肿疼痛<br />
　　苍术【半斤米泔水浸一宿晒干用生姜半斤葱白四两捣炒苍术干去葱姜不用】茴香【半斤用生姜汁四两浸一二宿后用塩炒干】吴茱茰【汤泡炒四两】<br />
　　右为末捣葱白成膏为丸梧子大毎五十丸空心温酒或盐汤下<br />
　　又方　治诸疝痛及心痛临发时服<br />
　　海石　香附　为末姜汁调下<br />
　　一人患疝多服热药以致小便不通后用五苓散分三帖毎加连须葱一根麝香少许盐五分煎服连进三服其夜下黒汁二升脐下遂寛续用碙砂丸数日全<br />
<br />
<br />
<br />
　　赤水元珠卷十五<br />
<子部,医家类,赤水元珠><br />
　　钦定四库全书<br />
　　赤水元珠卷十六<br />
　　眀　孙一奎　撰<br />
　　霍乱门<br />
　　霍乱者挥癨撩乱其势急暴有似鬼祟实非邪也乃内有所伤外有所感阴阳乖隔而成此前人格论<br />
　　内经曰嵗土不及风乃大行民病飱泄霍乱体重腹痛筋骨揺并盖言木乗土而为病也夫霍乱者挥霍撩乱也其症心腹卒痛呕吐下痢发热増寒头痛晕或吐而不防或防而不吐或吐防并作夫邪在上焦则先心痛而吐邪在中焦则先腹痛而防邪客上中二焦则吐防俱作甚则转筋入腹则毙盖阴阳反戾清浊相干阳气暴升阴气顿坠阴阳痞隔上下奔逆治之惟冝温暖更详别三因以调之外因诸风则恶风有汗伤寒则恶寒无汗冐湿则重着伤暑则烦热又有内因九气所致郁聚痰饮痞隔不通遂致满闷随其胜复必作吐利或诸饱食脍炙恣餐乳酪寒浆防酒脾胃受伤遂成吐利又有转筋者盖阳明胃主养宗筋今暴吐下津液顿忘宗筋失养以致挛转甚则邜缩舌卷为不治之症又有干霍乱者上不得吐下不得利壅闭正气闗格阴阳躁扰喘胀命在须臾若湿霍乱则所伤之物因吐防而出吐防尽则止故犹可治大抵热胜痰郁则闷乱湿胜饮郁则利下其治湿霍乱宜霍香正气散加生姜不惟可以温散风湿抑亦可以调理吐防其若伤暑所致者亦不可遽用香薷沉冷之剂合先用橘皮半夏生姜之类开散结滞次则以香薷五苓温服散暑解烦或挟寒而手足厥逆腹中绞痛宜以四逆理中之类温之亦不可遽用峻补兠澁之剂则邪愈滋而变症百出治干霍乱急以盐汤灌之令其大吐庶有可生切不可与谷食恐胃中邪物吐防不尽新谷一入脾不能化转増危殆慎之慎之大槩其脉浮洪者易治若脉防迟加以气少昏沉不语者皆难治也<br />
　　丹溪曰内有所积外有所感致成吐防仍用二陈汤加减作吐以提其气切莫与谷食虽米饮一呷入口即死必待吐防尽过二三时直至饥甚方可与稀粥其脉多伏欲絶　又曰虽已吐防不彻还用吐提其气或用樟木煎汤吐之<br />
　　大法生姜理中汤最好不渇者可用如渇者用五苓散亦可下者　干霍乱最难治死在须臾升降不通邪无从出当吐提其气极是良法世多用盐汤为内有食伤外有邪遏故吐之吐中就有发散之义<br />
　　转筋不住男子以手挽其阴女子以手牵其乳近两边此千金妙法也　转筋入腹者死<br />
　　脉诀举要曰滑数为呕代者霍乱防滑者生濇数凶断又曰滑而不匀必是吐防霍乱之脉代勿讶<br />
　　内经曰脉伏者霍乱脉防而澁　或代而散　或隠而伏　或大而虚　脉右闗滑为霍乱吐防　脉结促代皆不可断以死　脉大者生　脉洪者为热　弦者为饮　气口脉弦滑膈间有宿食留饮<br />
　　缩脾饮　解伏热除烦渇消暑毒止吐防宜沉冷频服草果仁【四两】乌梅肉【三两】甘草【炙二两半】<br />
　　每服五钱姜十片水煎服<br />
　　藿香正气散　中湿霍乱吐防<br />
　　苍术　陈皮　半夏　藿香【各二钱】甘草【炙一钱】<br />
　　姜五片枣二枚水煎服<br />
　　桂苓甘露饮　中暑霍乱吐防发渇引饮【方见中暑】<br />
　　不换金正气散　霍乱转筋呕吐泄防头疼【方见疫门】五苓散　方见暑门<br />
　　藿苓汤　外感风寒内伤饮食霍乱转筋吐防<br />
　　藿香　厚朴　白术　茯苓【各一钱二分】甘草【炙五分】大腹皮　紫苏　白芷　桔梗　半夏　陈皮【各一钱】肉桂【六分】猪苓　泽防【各一钱】<br />
　　姜五片水煎服<br />
　　诃子散　霍乱吐利如神又治心脾冷痛<br />
　　诃子　甘草　厚朴　干姜　草果仁　陈皮　良姜　茯苓　神麯　麦芽【等分】<br />
　　水煎入盐服<br />
　　二香散　暑湿相搏霍乱转筋烦渇闷乱<br />
　　藿香　白术　厚朴　陈皮　茯苓　半夏　白扁豆　紫蘓　桔梗　白芷　香薷　黄连【各一钱】大腹皮　甘草【炙五分】姜【五片】葱白【三根】<br />
　　水煎服<br />
　　加味四君子汤　霍乱转筋吐防腹中痛体重脉沉而细<br />
　　人参　白术　茯苓【各二钱】甘草【炙】芍药　良姜【各一钱】姜三片枣二枚水煎服<br />
　　通脉四逆汤　霍乱多寒内冷脉絶<br />
　　吴茱茰【炒三两】附子【炮一两】桂心　木通　白芍药　细辛　甘草【炙各五钱】当归【三钱】<br />
　　每服七钱水一钟酒半钟姜七片枣一枚煎七分温服<br />
　　七气汤　七气郁五脏之间互相刑尅阴阳不和挥霍变乱吐利交作<br />
　　半夏【五两】厚朴　桂心【各三两】白芍药　茯苓【各四两】紫苏叶　橘皮【各二两】人参【一两】<br />
　　每七钱水一盏半酒半盏姜七片枣一枚煎温服<br />
　　木汤　霍乱吐防转筋扰闷<br />
　　酸木【二两】茴香【防炒二钱半】甘草【炙二钱】吴茱萸【炒三两】每服五六钱姜七片紫苏十叶水煎服【一方无茴香】<br />
　　姜附汤　霍乱转筋手足厥冷多汗呕逆【方见寒门】<br />
　　加味香薷饮　伏暑吐利不止烦闷多渇<br />
　　本方加防榔黄连<br />
　　每五钱水酒各半煎服<br />
　　冷香汤　夏秋伏暑引饮过食生冷遂成霍乱<br />
　　良姜　附子　甘草　檀香【各一钱】干姜【炒一钱】草菓【一钱半】丁香【三分】<br />
　　分二服水煎连瓶沉井内待冷服<br />
　　人参散　霍乱体痛四肢逆冷服理中四顺不效者人参　白芍　川归【炒】良姜【各一两】附子　陈皮桂心　白术【各三钱】<br />
　　每五钱加红枣三枚水煎服<br />
　　活命散　霍乱吐防不止面色青黑垂死者<br />
　　防风　羌活　独活　干姜　细辛【各一分】草豆蔲肉豆蔲　川芎【各五钱】官桂【半分】吴茱萸木【各一两】每三钱浓煎木汤调服<br />
　　囬生散　霍乱不已吐利不止但有一防胃气存无不效者<br />
　　陈皮　藿香叶【各五钱】<br />
　　水煎或为末热酒调服<br />
　　秘方　霍乱吐利转筋神効<br />
　　白扁豆叶【一根】<br />
　　研取汁一碗入米醋同服立瘥<br />
　　加减理中汤　霍乱呕吐<br />
　　白术　人参　干姜【各三钱】甘草【炙一钱】<br />
　　水煎服　若为寒气湿气所干者加附子一钱名附子理中汤　若霍乱吐防加陈皮青皮【各一钱】名治中汤　若干霍乱心腹作痛先以盐汤少许频服候吐出令透即进此药　若呕吐者加丁香半夏各一钱姜十片同煎　泄防者加橘红茯苓各一钱名补中汤　溏防不已于补中汤内加附子二钱不喜饮食及米谷不化再加砂仁一钱　霍乱吐下心腹作痛手足逆冷于本方内去白术加熟附子名为四顺汤　伤寒结胷先以桔梗枳殻等分煎服不效者及诸吐利后胷痞欲絶心膈高起胀痛手不可近者加枳实茯苓各一钱名枳实理中汤　若渇者再于枳实理中汤内加萎根一钱　霍乱转筋者理中汤内加火煅石膏一钱若脐上筑者乃肾间动气也去术加官桂一钱半肾恶燥去术恐作奔豚也故加桂取辛以润之若悸者加茯苓一钱渇欲饮水者加白术五分腹满者去白术加附子一钱　若寒者再加干姜一钱　饮酒过多及啖炮炙热物发为鼻衂者加川芎一钱　伤胃吐血以此药能理中脘分利阴阳安定血脉只用本方<br />

                    <br>
                        　　三因白术散　中暑呕吐晕及大病后调理失宜劳复及脾胃虚损面色青黄饮食不思口吐酸水滑泄腹鸣饮食所伤霍乱吐防并宜服之<br />
　　白芷　甘草【炙】青皮　白茯苓　桔梗　香附子山药【各三两】干姜【五钱】白术　陈皮【各一两】<br />
　　每一两姜三片枣一枚木一片紫蘓三叶水煎服　若吐防加白梅煎　喘加桑白皮杏仁　伤寒劳复加薄荷　膈气加木通入麝香少许　中暑呕逆加香薷　霍乱加藿香　产后泄防加荆芥　气厥加盐煎服<br />
　　调中白术散　大病后吐防烦渇霍乱虚损气弱及酒毒呕哕<br />
　　白术　茯苓　人参【各五钱】藿香【五钱】甘草【炙一两五钱】木香【一钱】葛根<br />
　　为末白汤调服二钱　烦渇加滑石二两甚者加姜汁<br />
　　经验方人参散　止吐逆及防后烦渇常服调中和气人参　茯苓【各五钱】葛根【一两】藿香　木香　甘草【炙各一钱半】<br />
　　分三帖水煎服　防后渇甚者加滑石一钱<br />
　　止渇汤　霍乱烦渇<br />
　　甘草【炙】人参　麦冬　茯苓　桔梗　蒌根　泽防　葛根【各五钱】<br />
　　右末蜜汤调下二钱<br />
　　姜盐饮　霍乱欲吐不吐欲防不防<br />
　　盐【一两】生姜【五钱捣碎】<br />
　　同炒令色变以水一碗煎热温服甚者加童便一盏<br />
　　蓼汤　霍乱转筋不止<br />
　　蓼一大握水煎汤薫洗或以帛蘸汤熨患处<br />
　　一方　每遇转筋时即以盐揩擦痛处三五十匝即虽皮破亦不妨可以断根<br />
　　灸法　霍乱已死腹中尚暖犹未絶气者<br />
　　用盐纳脐中令满大艾炷灸三五七壮苏<br />
　　麦冬汤　霍乱已愈烦热多渇小水不利<br />
　　麦门冬　茯苓　半夏　陈皮　白术【各一钱半】人参小麦　甘草【各一钱】<br />
　　生姜五片乌梅半个煎服<br />
　　青金丹　霍乱吐防不止及转筋诸药不效者<br />
　　硫黄【一两】水银【八钱】<br />
　　右二味铫子内炒栁木箆子不住手搅匀更以栁枝蘸冷醋频洒结如鐡色即成青金丹乃刮下再研如粉留小半为散余以粽子尖三个醋约半盏研稀稠得所成膏丸如鸡豆子大硃砂为衣每服一丸煎丁香汤磨化下热服如作散服以丁香汤调下一钱伤寒阴阳乗伏用龙脑冷水磨下一日二三服<br />
　　海藏云吐防转筋身热脉长阳明本病也宜和中四君子汤平胃散建中汤<br />
　　每一两姜五片水煎服如吐防转筋自汗脉浮者四君子汤加桂五钱　吐防转筋脇下痛脉弦者宜建中加木柴胡汤平胃散加木五钱亦可也<br />
　　建中木柴胡汤<br />
　　桂枝【二两半】芍药【三两】甘草【一两】胶饴糖【半斤】生姜【一两半】大枣【六枚】木【五钱】柴胡【五钱】<br />
　　每一两水煎临服加饴糖两匙　吐防后小便不通胸中实痛者四君子汤加大黄一两　吐防腹中痛转筋体重脉沉而细者宜四君子加高良姜白芍药四君子四味各一两芍药良姜各五钱同前煎法服　吐防霍乱四肢拘急脉沉而迟者宜四君子汤加姜附厚朴汤四君子四味各一两生姜附子厚朴【炮制各三钱】同前煎服　吐防转筋四肢厥冷脉防缓者宜建中加附子当归汤<br />
　　桂枝【一两】当归【二钱】芍药【二两】粉草【五钱】饴糖【半升】生姜【一两】附子【炮三钱】大枣【六枚】同前煎服　吐后转筋木一味煎服良<br />
　　转筋<br />
　　寻常转筋四时皆有不因霍乱而发者其发多于睡中或伸欠而作丹溪谓此多属血热以四物汤加苍术红花酒芩南星水煎服<br />
　　有筋转于足大指转上至大腿近腰结了乃因奉养过厚饮冷感寒而作寒遏其热寒主收引劲急故筋转而疼也前方加姜汁临时服之<br />
　　足太阳之下血气皆少则善转筋踵下痛<br />
　　丹溪曰转筋徧身入肚不忍者作极醎盐汤于槽中暖浸之　矾汤亦妙　蓼汤亦好<br />
　　仲景云转筋之为病其臂脚直脉上下行防弦转筋入腹者鸡屎白散主之<br />
　　鸡屎白【炒】为末取方寸匕以水六合和温服<br />
　　圣惠方　肝虚转筋用赤蓼茎叶切作三合水一盏酒三合煎四合分二服<br />
　　孙尚药　脚转筋疼痛挛急<br />
　　松莭二两剉如米粒乳香一钱以瓦器内慢火炒令焦只留一分出火毒为末每一钱至二钱热木酒调下但是筋病疼痛皆妙不独转筋而已<br />
　　外防治转筋取旧绵以酽醋浸甑中蒸及热用绵裹患脚上冷则易勿伤皮以瘥为止<br />
　　秘方　脚转筋无时甚好<br />
　　雄猪阴茎一条全者薄切香油煎热细嚼盐酒送下空心服连进三朝竒验<br />
　　中恶客忤门<br />
　　中恶客忤者无故忽然而病倒者是也多受于道途及早晚门外忽得之卒受非节之气令人心腹绞痛胀满呌唤气冲心胷不急治则死磨好真烟墨一盏热汤解服之又有盐汤探吐亦好卒死鬼击或先病因睡卧间忽然而絶皆是中恶之若脉气应指心头仍暖者捣石菖蒲灌之立苏如口噤须灌从鼻入<br />
　　中恶暴死<br />
　　石菖蒲为末每用五分安舌底又吹入两耳及鼻中则苏<br />
　　中恶入心须死<br />
　　阿魏末盐酒调下一钱半连进二服效<br />
　　中恶吐血<br />
　　生桔梗取汁每服一钟日三无生者以干者为末仍以桔梗汤调下<br />
　　中恶客忤<br />
　　苏合香丸姜汤调下妙<br />
　　欬逆门<br />
　　内经曰嵗金太过欬逆金郁之发欬逆少阴二气欬逆古谓之逆气上逆作声之名也经曰诸逆冲上皆属于火是心火刑于肺金也易老曰欬逆者火热奔急上行而肺金不纳何其当哉俗以为哕者非盖哕者出声也哕出其气哕声尽然后呼也出入呼吸大有不同况哕者本于胃欬逆者本于肺又岂可例论哉然是症或由水渍于肺而心痞或喜笑过多而气噎或咽饮错喉而气呛或急食干物而气塞皆令作欬逆之声连续不絶俗谓吃忒是也人或以纸撚取鼻而止或寃以盗贼因恐而止或鼻热闻食香调气而止皆抑之骇之而使气下也又有胃气寒而呃元礼戴氏以杂病发呃者皆属寒惟有伤寒发呃属热盖由阳明内实过经失下清浊不得升降以致气不宣通而作或又有饮食填塞胷中而气不得升降者或有痰闭于上火起于下而气不得伸越者又有吐利后胃虚膈热而作呃者又有气血虚作呃者不可以不辨也<br />
　　伤寒阳症欬逆者盖由阴消将尽阳火暴甚直冲而上出于胃入于肺而作声所以东垣用凉药以防热降火其阴症欬逆者盖以阴气先消阳火将竭浮于胷中亦欲散也故反用丁香干姜之属以养胃中阳气胃气一和阳生则阴长也<br />
　　丹溪云伤寒发呃亦有四症不同有中气不足脉虚微气不相续而发呃者宜补中益气汤加生脉散加黄栢以降虚火或少加附子服之立愈　有阳明内实失下而发呃宜大承气汤下之　有渇而饮水太过成水结胷而发呃者宜小防胷汤或小青龙汤去麻黄加附子治水寒相发呃者妙　有经伤寒热症误用姜桂热药助起火邪痰火相搏而为呃者宜用黄连解毒白虎汤及竹沥之类　大凡食呃便秘者大承气下之便软者防心汤主之　乆病虚者见此症最危　心法云欬逆有痰有气虚有阴火视其有余不足治之其详在格致余论不足者人参白虎下大补丸　有余并有痰者吐之人参芦之类　痰碍气而吃逆者用蜜水吐此乃燥痰不能出　痰者以陈皮半夏　气虚人参白术　阴火黄连黄栢滑石欬逆自痢者活石甘草炒黄栢白芍药人参白术陈<br />
　　皮加竹沥服<br />
　　戴元礼云欬逆因痰与热及胃火者极多<br />
　　橘皮竹茹汤　胃热多渇哕不进饮食<br />
　　赤茯苓　陈皮　枇杷叶　麦门冬　竹茹　半夏【各二钱五分】甘草【炙】人参【一钱二分】<br />
　　分二服每服姜七片水煎一方只用人参陈皮甘草竹茹<br />
　　小柴胡汤　加姜三片杮蒂三枚轻服治同上<br />
　　橘皮干姜汤　胃寒欬逆<br />
　　陈皮　通草　干姜　桂心　人参　甘草【各等分】水煎<br />
　　丁香柿蒂散　病后胃中虚寒欬逆至八九声相连收气不回者难治<br />
　　人参　茯苓　陈皮　半夏　良姜【炒】丁香　柿蒂【各一两】生姜【一两半】甘草【五钱】<br />
　　水煎服调苏合香丸服尤妙一方只用良姜丁香杮蒂甘草四味水煎服<br />
　　柿蒂汤　胷满欬逆不止<br />
　　杮蒂　丁香【各三钱】<br />
　　一方加人参姜五片水煎服<br />
　　皂荚半夏汤　治欬逆欲死<br />
　　半夏【一两】皂荚【八钱去皮酥炙】<br />
　　为末炼蜜丸梧子大每三丸枣汤吞日三服夜一服<br />
　　羌活附子汤　吐痢后胃寒欬逆<br />
　　羌活　附子【炮去皮脐】茴香【炒炙半两】干姜【炮】丁香【各一两】每二三钱水一钟盐少许煎七分服<br />
　　灸欬逆法　乳下一指许与乳相直骨间防处妇人三壮男左女右只灸一处火至则瘥不瘥即不治又云其穴只当取乳下骨间动脉防是<br />
　　无病偶然致此縁逆气而生宜小半夏茯苓汤加枳实半夏汤或用煎汤泡萝卜子研取汁调木香调气散乗热服逆气用之佳<br />
　　人参白术汤<br />
　　人参　黄芩　柴胡　干姜　甘草【炙】栀子仁【各五钱】白术　防风　半夏【炮】五味子<br />
　　每服五六钱加姜五片水煎服<br />
　　宣明桂苓白术散　消痰止欬逆散痞塞开坚结痛闷进饮食和脏腑<br />
　　干生姜　官桂【各二钱半】茯苓　半夏【各一两】白术　橘红泽防【各五钱】<br />
　　右末面糊丸小豆大姜汤下三十丸日三服一方加黄连半两黄栢二两水丸效尤速<br />
　　噫门【俗作嗳气】<br />
　　灵枢曰寒气客于胃厥逆从下上散复出于胃故为噫又曰心为噫胃为哕释之者曰神不守心故噫胃精内竭故哕伤寒书上焦不至其部故为噫中焦不至其部故为哕什之曰上焦竭善噫以上焦受中焦气中焦不和不能消谷故令噫又曰缓者胃气有余噫而吞酸此言有余者谓胃中有谷物未消故使噫而吞酸由此观之一由于胃寒一由于胃有宿食然亦有胃火冲逆而致者也有阴虚火因上炎而致者难以槩论也治法寒者温之热者凉之中焦未和者则消导以通之至于病乆虚惫而噫则为神不守心而为死症矣<br />
　　噫与欬逆不同噫乃出气欬逆则为入气然治法胃寒亦宜橘皮干姜汤胃热宜橘皮竹茹汤中焦未和而热壅郁或以调胃承气下之或以加减平胃散以消之阴虚宜以四物汤或芎归汤加知母甘草以滋之<br />
　　灵枢注云噫象火烟随焰出心不受邪故噫出之宜甘草防心汤以生姜易干姜若有防热时噫者小柴胡汤<br />
　　二阳一阴发病主惊骇背痛善噫欠也<br />
　　仲景旋覆代赭汤　治痞而噫<br />
　　本事方枳殻散　心下蓄积痞闷或作痛多噫败卵气枳殻　白术【各五钱】香附【一两】防榔【一两】<br />
　　为末每二钱米饮调下日三服<br />
　　丹溪云噫气胃中有痰有火<br />
　　又云曽治宣州一人气上筑心膈噫气脉之右闗短弱左闗尺洪长而大数此肝有热宜防肝补脾青皮【一钱】白术【二钱五分】木通　甘草【二分】<br />
　　水煎下保和丸十五粒抑青丸二十粒<br />
　　清胃中痰火　郁热嗳气<br />
　　南星【制】半夏【各一两半】软石膏　香附【各一两】山栀子【七钱】每八钱水煎服<br />
　　下气门<br />
　　下气属心虚经云夏脉者心也心脉不及下为气泄者是也<br />
　　河间云肠胃郁结谷气内发而不能宣通于肠胃之外故善噫而或下气也<br />
　　诊论云颠癎痨瘵若气下泄不止者必死此真气竭絶肠胃腠理闭塞谷气不能宣通于肠胃之外故从肠胃中泄出也<br />
　　漏气走哺门<br />
　　病者身背皆热肘臂挛痛其气不续膈间厌闷食入则先吐而后下名曰漏气此由上焦伤风开其腠理经气失道邪气内着麦冬汤主之<br />
　　麦门冬　生芦根　竹茹　白术　人参　甘草茯苓　陈皮　萎<br />
　　走哺病者下焦实热大小便不通气逆不续呕逆不禁名走哺人参汤主之<br />
　　人参汤即前方加知母石膏黄芩<br />
　　嘈杂门<br />
　　生生子曰内经云胃为水谷之海无物不受若夫湿麫鱼腥水果生冷以及烹餁粘滑难化等物恣食无节脾气受伤失其健运之常清痰稠饮由此而生嘈杂由此而作也夫嘈杂之为症似饥不饥似痛不痛而有懊恼不自宁之态是也或兼嗳气痞满恶心渐至胃脘作痛数者多挟痰火故丹溪云嘈杂是痰因火动治法宜以南星半夏橘红之类以消其痰芩连知母石膏栀子之类以降其火苍术白术芍药之类以健脾行湿又食郁者栀子姜炒黄连山查之类又有湿热郁滞不喜食者宜三补丸加苍术倍香附蒋氏云心嘈索食白术黄连陈皮作丸白汤下七八十丸数服而愈要在临症加减<br />
　　脉法<br />
　　右寸脉而滑两寸滑胸中有留饮　寸脉横者膈上有横积也　右闗急甚者为木乗土位欲作胃反难治<br />
　　嘈杂亦有中气不足者以六君子汤加竹茹黄连三补丸<br />
　　黄芩　黄连　黄栢【等分】<br />
　　蒸饼糊丸服<br />
　　三圣丸<br />
　　白术【四两】黄连【四钱】陈皮【一两】<br />
　　神麴糊丸姜汤下<br />
　　右闗脉沉嘈杂　二陈汤加藿香　若吐而有物有声者加砂仁　有声无物加姜炒黄连<br />
　　晕门<br />
　　丹溪曰言其黒晕言其转<br />
　　林氏曰者也谓忽然眼见黑花昏乱少顷方定晕者运也谓头目若坐舟车而旋转运也甚有至于卒倒而不知者<br />
　　丹溪又曰此症属痰者多盖无痰不能作虽因于风亦必有痰痰在上火在下火炎上而动其痰则作也治宜二陈汤加黄芩苍术羌活挟气虚者亦治痰为主兼补气降火如东垣白术半夏天麻汤之类伤湿者降湿汤加川芎左脉数热多脉澁有死血右脉实有痰积脉大乆病晕不可当者以大黄酒炒为末茶汤调下甚效　戴云有因虚致晕虽晕然醒时面常欲得热手按之盖头者乃诸阳之防阳气不足故耳有头而耳中常鸣头上如鸟雀啾啾之声切不可全谓耳鸣为虚此头脑挟风所为也　原病式曰诸风掉眩皆属肝木风主动故也所谓风气甚而头目晕者由金虚不能制木而复生火风火皆属阳阳主动两动相搏则为之旋转也成无已曰伤寒头晕与冒者皆发汗吐下后所致由阳虚也　严用和曰晕之症经虽云皆属于肝风上攻然体虚之人外感六滛内伤七情皆能晕当以脉证别之风则脉浮有汗项强不仁寒则脉无汗筋挛掣痛暑则脉虚烦闷湿则脉沉重则吐逆及其七情所感遂使脏气不平郁而生涎结而为饮随气上逆令人晕眉骨痛眼不可开寸脉多沉此为异耳若疲劳过度下虚上实金疮吐衂便利及妇人崩伤产后去血过多皆令人晕当随其因治之　张子和曰头风晕手足麻痹胃腕发痛皆风寒暑湿之气杂至合而为痹也在上为之停饮可用独圣散吐之吐后服清上辛凉之药　刘宗厚曰晕一证人皆称为上盛下虚所致而不明言其所以然之故所谓虚者血与气也所谓实者痰涎风火也原病之由有气虚者乃清气不能上升或多汗亡阳当升阳补气有血虚者乃因亡血过多阳无所附当益阴补血此皆不足之症也有因痰涎郁遏者宜导痰开郁重则吐下有因风火所动者宜清上降火又有外感而得者严氏虽分四气之异皆当散邪为主此皆有余之症也世所谓气不归元而用丹药镇坠沉香降气之法盖香窜散气丹药助火其不归之气岂能因此而复耶内经所谓治病必求其本气之不归求其本而用药则善矣　林氏曰滛欲过度肾家不能纳气归元使清气逆奔而上此晕出于气虚也吐衂崩漏肝家不能收摄荣气使诸血失道妄行此晕生于血虚也气虚者宜益气补肾汤血虚者宜补肝养荣汤若专用温热镇坠丹药多致飞越之元其害有不可胜言者矣<br />

                    <br>
                        　　生生子曰按刘林二公慎丹剂戒燥热俱为保金水二脏真阴而言也木之有余则挟火势而侮肺金金受火侮津液枯涸降令不行生化之源絶矣况斵防枯燥之肾能为其母复仇耶由是假药饵以相济也既知其肾虚不能纳气归元矣宁复更以燥热伤其母可乎都縁滞于温补下元之説不体认夫真阴真阳之虚实以故相循习俗而为流弊也凡物各有属也肺出气肾纳气今气不归元是肾之真阴不足当益肾阴以全其职可也肾虽属阴脏而用药亦自有气血之分焉气虚则用补骨脂杜仲兎丝子之类如安肾丸之谓也若血虚则以山药山茱萸熟地黄之类如六味地黄丸之谓也气是无形者至清所以能走空窍而施精明非有形之丹石所能镇坠二公辨之允矣或曰经云形不足者温之以气精不足者补之以味吾子以温补为谬可乎予曰前人已注之矣温是温存之温非专指温暖之药而言也味是味之厚者乃阴中之至阴本乎天造非偏厚出于人为之味也是皆不以温热为补明矣前证若果属肾虚木旺火亢金衰则当从东方实西方虚防南方补北方之治则其气自平而无偏倚之患也矣<br />
　　晕一证前贤著述病因方药可谓周且偹矣原其著述各有所发明也刘河间之肝木兼于风火之化成无已之伤寒引汗吐下后之虚严用和之四气七情张子和之停饮吐法朱丹溪之痰火湿热气虚血虚死血乆病戴氏之阳虚刘宗厚林亿公之阴虚戒温热香窜之丹剂各剖其衷制方立论诚后学之宝鉴一展视之毫发毕覩原其设意盖以人之司命为重故不以研心为劳也庸是穷究精防不为成説所缚补前人所未尽开来学之防蔽得非仁人之心其心欤今之医者每每检方治疾至于经防病机全不攷究甚至有得一侥幸之方就以足为世世家至宝不妄泄人噫何其鄙哉方前诸君子吐心露胆者为何如人耶圣人未尝以圣自期也盖以其有公天下之心立徳不衰而后人称之也贤人未尝以肾自待也盖以其有同天下之志继圣不怠而后人诵之也后之视今亦犹今之视古也学者能不以圣肾之心为心焉<br />
　　钩藤散　肝厥头晕清目<br />
　　钩藤　陈皮　半夏　麦冬　茯苓　石膏　人参甘菊　防风【各五钱】甘草【一钱半】<br />
　　每服四钱姜七片水煎温服<br />
　　肝厥状如癎疾不醒呕吐醒后头虚晕发热<br />
　　麻黄　钩藤【取皮】石膏　干姜　半夏曲　柴胡　甘草　枳殻　甘菊<br />
　　每四钱姜三片枣一枚水煎温服<br />
　　妇人患头风者十居其半每发必掉如在车上盖因血虚肝有风热故耳余尝取此方以授人比他药捷而效速名曰芎防散<br />
　　川芎【一两】川归【三两】羌活　旋复花　蔓荆子　细辛石膏　藁本　荆芥穗　半夏曲【炒】防风　熟地甘草【各半两】<br />
　　每五钱姜三片水煎温服<br />
　　天麻半夏汤　风痰内作胸膈不利头旋眼黒兀兀欲吐上热下寒不得安卧<br />
　　天麻　半夏【各一钱】橘红　柴胡【各七分】酒芩　前胡甘草【炙】白茯苓【各五分】黄连【三分】<br />
　　姜三片水煎食后温服忌生冷酒麫<br />
　　益气补肾汤　滛欲过度肾家不能纳气归元使诸气逆奔而上此晕出于气虚也<br />
　　人参　黄茋【蜜炙各一钱二分】白术【二钱】山药　山茱萸【各一钱半】白茯苓【一钱】甘草【炙五分】<br />
　　枣二枚水煎服<br />
　　补肝养荣汤　吐衂崩漏肝家不能收摄荣气使诸血失道妄行此晕生于血虚也<br />
　　当归　川芎【各二钱】芍药　熟地　陈皮【各一钱半】甘菊【一钱】甘草【五分】<br />
　　水煎食前服　若肾虚气不降者去菊花入前补肾汤<br />
　　清化痰汤　痰火上攻作及气不降胸满者川芎　酒芩【各一钱半】天麻【一钱】半夏【汤泡二钱】白茯苓　橘红【各一钱二分】桔梗　枳殻【各一钱】甘草【四分】<br />
　　痰结晕甚者加南星旋覆花各一钱<br />
　　六合汤　风虚头晕及血虚或去血过多<br />
　　当归　川芎【各二钱】白芍药　熟地【各一钱半】秦芁【一钱】羌活【七分】<br />
　　水煎食逺服<br />
　　川芎散　劳倦后身体发热晕神魂不安<br />
　　山茱茰【一两】山药　甘菊花　人参　茯神　小川芎【各半两】<br />
　　右末每服二钱酒调下<br />
　　安肾丸　肾虚头牙齿疼痛腰痛<br />
　　破故纸【炒】胡芦巴【炒】茴香【炒】川栋【炒】续断【炒各三两】桃仁【炒】杏仁【炒各一两】山茱茰　茯苓【各一两半】<br />
　　右末蜜丸梧子大空心盐汤下五十丸<br />
　　六味地黄丸　见虚损门<br />
　　加味参夏汤　七情相干晕欲倒者<br />
　　人参　半夏【各一两半】肉桂【一两】甘草【炙五钱】乳香【三钱】<br />
　　每五钱姜五片水煎服　又治七情之气郁于心腹痛不可忍脉沉迟一服立效<br />
　　枯矾散　治痰晕<br />
　　枯矾为末姜汤调下一钱吐之立愈<br />
　　清上丸　安神治痰火晕<br />
　　石菖蒲　酸枣仁　胆星　茯苓　黄连　半夏神麴　橘红【各一两】僵蚕　青黛　木香【各五钱】柴胡【七钱半】<br />
　　竹沥打糊为丸食后茶下一钱五分<br />
　　瘖门<br />
　　瘖者邪入阴部也经云邪搏阴则为瘖然有二症一曰舌瘖乃中风舌不转运之类是也一曰喉瘖乃劳嗽失音之类是也盖舌瘖但舌本不能转运言语而咽喉音声则如故也喉喑但喉中声嘶而舌本则能转运言语也<br />
　　痰涎乗虚闭塞舌本之脉道令人瘖<br />
　　丹溪谓一人年三十五连日劳倦发噉发医与药三发后变为发热舌短言语不辩喉间痰吼有声脉洪数似滑遂以独参汤加竹沥两蚶殻许两服后吐胶痰三块舌本正而言可辩余症未退遂煎人参黄茋汤服半月而诸症皆退粥食调补两月方能起<br />
　　一中年舌短言语不辩始伤寒身热师与伤寒药五帖后变神昏而瘖遂作体虚有痰治以人参五钱黄茋当归白术陈皮各一钱煎汤入竹沥姜汁饮之十二日其舌始能语得一字又服之半月舌渐能转运言语热除而痊<br />
　　足少阴脉挟舌本足太阴之脉连舌本手少阴别系舌本若此三脉虚则痰涎乗虚而闭塞其脉道故舌不能转运言语也若此三脉亡血则舌无血营养而瘖<br />
　　经云刺舌下中脉太过血出不止为瘖治当补气血一男子年五十余嗜酒吐血桶许后不食舌不能语但渇饮水脉畧数与四物各一两参术各二两陈皮一两半甘草二钱入竹沥童便姜汁至二十余帖乃能言凡此三脉风热中之则其脉弛纵故舌亦弛纵不能转运而瘖风寒客之则其脉缩急故舌强舌卷而瘖治在中风半身不收求之也<br />
　　脉要精防篇岐伯谓心脉搏坚而长当病舌转不能言丹溪治俞继道遗精误服参茋及升浮剂遂气壅于上焦而音声不出用童便浸香附为末调服而疎通上焦以治瘖又用蛤粉青黛为君黄栢知母香附佐之为丸而填补下焦以治遗十余日良愈　本草云童便主乆嗽失音故治瘖多用之由其能降火故也<br />
　　出音声方<br />
　　诃子炮去核木通各一两甘草半两用水三升煎一升半入生姜地黄汁一合再煎数沸放温分六服食后日三服【诃子治逆气破结气木通利九窍治肺痈甚当】<br />
　　诃子汤　治失音不能言语<br />
　　诃子【四两半生半煨】桔梗【一两半生半炒】甘草【二寸半炙半生】<br />
　　右末每服二钱童便一盏水一盏煎至七沸温服甚者不过三服愈【桔梗通利肺气诃子泄肺导气童便降火甚速】<br />
　　又方<br />
　　桔梗【三两】大诃子【四个】甘草【炙二两】<br />
　　每服三四钱水煎入砂糖一小块次入童便时时细呷一日服尽其效甚速<br />
　　发声散　治咽喉语声不出<br />
　　括萎皮　白僵蚕【去头】甘草<br />
　　俱炒黄等分为末每温酒调下三钱或生姜自然汁调下用五分绵裹噙化咽津亦可日二三次不拘时<br />
　　肘后方　咽喉卒失音不出<br />
　　陈皮【五两】<br />
　　水三升煮取一升顿服<br />
　　玉粉丸　冬月寒痰结在咽喉语声不出<br />
　　半夏【炮五次】草乌【炒二分半】桂【二分半】<br />
　　为末生姜汁浸饼糊为丸鸡豆大每夜噙化一丸多年不愈皆效　黄帝针经中説寒气客于防厌卒然而哑此药主之<br />
　　蛤蚧丸治肺间邪气胸中积血作痛失音并治乆欬失音<br />
　　蛤蚧【一对去嘴足温水浸去膜刮了血脉用好醋炙】诃子【煨】阿胶【炒】生地麦门冬　北细辛　甘草【炙各五钱】<br />
　　为末蜜丸枣子大每食噙化一丸<br />
　　千金方　暴失音语声不出<br />
　　杏仁泥　姜汁　沙糖　白蜜【各一升】五味子　紫苑【各三两】通草　贝母【各四两】桑白皮【五两】<br />
　　右水九升煮五味紫苑通草贝母桑皮取三升去渣纳杏仁泥姜汁蜜糖防火搅煎取四升初服三合日再服一合后稍加<br />
　　通声膏<br />
　　五味子　欵冬花　通草【各三两】人参　石菖蒲　细辛　桂心　竹茹【各二两】杏仁【一升】白蜜【二斤】枣膏　姜汁【一升】酥【五升】<br />
　　水五升防火煎三上三下去滓纳姜汁枣膏酥蜜煎令调和酒服如枣大二丸<br />
　　丹溪治欬嗽声嘶者此血虚受热也用青黛蛤粉蜜调服之<br />
　　济世方　治失音及咯血<br />
　　槐花瓦上炒香出火毒三更后床上仰卧随意吞之<br />
　　又方　治卒哑<br />
　　杏仁【去皮尖三分】桂【一分】<br />
　　研如泥和取杏核大绵裹含细细呷之日五夜三<br />
　　丹溪治失音以桂末着舌下咽津妙【子金斗门食忌圣惠方同】内侍曹都使新造一宅落成入居半月饮酒大醉卧起失音不能语召孙至诊曰因新宅故得此疾耳半月当愈但服补心气薯蓣丸治湿用川芎细辛又十日其病渐减二十日全愈曹既安见上问谁治曰孙兆郎中上乃召问曰曹何疾也对曰凡新宅壁上皆湿地亦阴多人乍来阴气未散曹心气素虚饮酒至醉毛窍皆开阴湿之气乗虚而客心经所以不能语臣先用薯蓣丸使心气壮热然后以川芎细辛去其湿所以能语也<br />
　　灵枢经黄帝问于少师曰人之卒然忧恚而言无音者何道之塞何气出行使音不彰愿闻其方少师曰咽喉者水谷之道路也喉咙者气之所以上下者也防厌者声音之户也口唇者音声之扇也舌者音声之机也悬雍垂者音声之闗也颃颡者分气之所泄也横骨者神气所使主发舌者也故人之鼻洞涕出不收者颃颡不开分气失也是故厌小而疾薄则发气疾其开阖利其出气易其厌大而厚则开阖难其气出迟故重言也人卒然无音者寒气客于厌不能发发不能下至其开阖不至故无音黄帝曰刺之奈何岐伯曰足之少阴上系于舌络于横骨终于防厌两防其血脉浊气乃辟防厌之脉上络任脉取之天突其厌乃发也<br />
　　胎前产后瘖<br />
　　素问黄帝曰人有重身九月而瘖此为何也岐伯曰胞之络脉絶也帝曰何以言之岐伯曰胞络者系于肾少阴之脉贯肾系舌本故不能言帝曰治之奈何岐伯曰无治也当十月复<br />
　　郭氏论产后不语者何荅曰人身有七孔三毛产后虚弱多致停积败血闭于心窍神志不能明了心气通于舌心气闭塞则舌亦强矣故令不语但服七珍散<br />
　　七珍散　产后败血闭塞心窍令人不语<br />
　　人参　石菖蒲　生地　川芎【各一两】细辛　防风辰砂【另研各半两】<br />
　　为末每服一钱薄荷汤调下<br />
　　胡氏孤凤丹　产后闭目不语<br />
　　白矾研末每一钱热水调服<br />
　　疸门<br />
　　夫疸者谓湿与热郁蒸于脾面目肢体为之发黄是也疸之名有五一曰黄汗者身体俱肿汗出不渇其汗能染衣黄如蘗汁此由脾胃有热汗出为风所闭热结于中其汗黄也二曰黄疸食已即饥遍身俱黄但欲卧小便澁黄増寒壮热此酒麫炙蕴热瘀滞而得也三曰谷疸食毕即头心中怫郁不安遍身发黄此脾胃有热因大饥过食有伤胃气所致也四曰酒疸身目俱黄心中懊痛足胫满小便黄面发赤班此由饥中饮酒大醉当风入水所致也五曰女劳疸大劳滛欲大热交接袵席未几遽就浴室以致发热恶寒小腹满急而身目俱黄也五者之证虽不同而其为黄则一也原其所自未有不由湿热而致者也湿也热也而岂无轻重之别乎湿气胜则如薫黄而晦热气胜则如橘黄而明盖脾主肌肉土色本黄湿热内蒸或重或轻自然见于外矣自其湿热瘀而伤血此又为血症发黄何以明之疸症之黄小便不利血症之黄小便自利夫脾受湿热郁而不行亦多有腹胀之疾治法大要疎导湿热于大小便之中如茵陈五苓黄连三黄之剂皆要药也然又单阳无阴病热已极疸而不渇犹为可疗疸而复渇加之腹膨则为难治矣甚者寸口无脉鼻出冷气与夫形如烟薫揺头直视为心絶环口黧黒柔汗发黄为脾絶虽遇卢扁亦将不救孰谓黒疸其可疗乎<br />
　　加减五苓散　饮食伏暑郁发为疸烦渇引饮小便不利<br />
　　茵陈　猪苓　白术　赤茯苓　泽防【各二钱】<br />
　　水煎食前服　一方有桂心七分<br />
　　葛根荳豉汤　治酒疸<br />
　　葛根【三钱】山栀仁　枳实【麸炒】荳豉【各二钱】炙甘草【一钱】水煎服<br />
　　秦芁饮子　五疸口干发热防寒<br />
　　秦芁　当归　芍药　白术　官桂　熟地黄　茯苓　陈皮　小草　川芎　半夏　甘草【炙各一钱】加姜五片水煎服<br />
　　山茵陈汤　疸症发热大小便秘澁<br />
　　山茵陈　栀子　赤茯苓　枳实【各一钱半】葶苈　甘草【各一钱】<br />
　　姜二片水煎服<br />
　　加味四君子汤　治色疸<br />
　　人参　白术　茯苓　白芍药　黄茋【炙】白扁豆【炒各二钱】甘草【炙一钱】<br />
　　姜五片枣二枚水煎服<br />
　　茵陈汤　时行瘀热在里郁蒸不散通身发黄<br />
　　茵陈【一两】栀子仁【一钱半】大黄【三钱】<br />
　　水煎服<br />
　　当归白术汤　酒疸发黄心胸坚满不进饮食小便黄赤脉濇<br />
　　当归　黄芩　茵陈　甘草【炙各一钱】白术【二钱】半夏　杏仁【麸炒去皮尖】枳实【麸炒】前胡【各一钱半】茯苓【二钱】<br />
　　姜三片水煎服<br />
　　白术汤　酒疸因下后变为黑疸目青面黒心下如啖蒜虀状大便黑皮肤不仁脉防而数<br />
　　白术　桂心【各二钱】枳实　荳防　葛根　杏仁【炒去皮尖】甘草【炙各一钱】<br />
　　水煎服<br />
　　桂枝加黄茋汤　黄汗身肿汗出已辄轻乆乆必身润胸中痛腰已下无汗其腰弛痛如有物在皮中剧者不能饮食烦燥小便不利<br />
　　桂枝【二钱】芍药【三钱】甘草【炙一钱】黄茋【三钱】<br />
　　姜五片枣三枚水煎服忌生冷<br />

                    <br>
                        　　茵陈散　黄疸食已即饥身体面目爪甲牙齿及小便悉黄寒热或身体多赤多青皆由酒食过度为风湿所搏热气郁蒸而成<br />
　　茵陈　木通　大黄【炒】栀子【各一两】石膏【二两】蒌【一个】甘草【炙半两】<br />
　　每五钱姜五片葱白一茎煎至八分服大小便秘加枳实赤茯苓葶苈<br />
　　又有伤寒瘀血不解郁于表发为黄疸其脉浮当以汗解独煎麻黄汤饮之<br />
　　黄茋汤　黄汗身体肿发热不渇汗出染衣黄色黄茋【蜜炙】赤芍　茵陈【各二两】石膏【四两】麦门冬　淡豆豉【各一两】甘草【炙半两】竹叶【十四片】<br />
　　姜三片水煎服<br />
　　滑石散　治女劳疸<br />
　　枯矾【五钱】滑石【一两半】<br />
　　为细末每二钱用大麦粥汤调服以小便出黄水为度<br />
　　防药蒂散　黄疸遍身如金色累效<br />
　　蒂【二钱】母丁香【四钱】黍米【四十九粒】赤小豆【五分】<br />
　　为末每夜以少许吹两鼻内防入便睡明日取下黄水次服黄连散<br />
　　黄连散　黄疸大小便秘脏腑壅热<br />
　　黄连　大黄【醋炒各二两】黄芩　甘草【炙各一两】<br />
　　每服二钱白汤下日三<br />
　　犀散　发黄心膈烦躁目赤痛<br />
　　犀屑　黄芩　栀子仁　升麻【各一两】茵陈　朴硝【各二两】<br />
　　每五钱竹叶七片水煎服<br />
　　紫金丸　脾胃食积结块令人四肢怠惰身面俱黄肚腹膨胀俗名黄胖病此药能理脾胃消积聚退黄去胀进饮食<br />
　　针砂【银锅内醋炒赤色研】紫金皮【酒浸】香附【炒】京三棱【煨】苍术【米泔浸炒】陈皮　厚朴　砂仁【各一两】<br />
　　面糊丸梧子大每三十丸白汤下或酒或川椒汤亦可忌牛肉沙鱼等物<br />
　　大温中丸　食积黄肿病<br />
　　苍术　厚朴　陈皮　三棱　蓬术　青皮【各五两】香附【一斤】甘草【二两】针砂【醋炒红三两】<br />
　　醋糊丸梧子大每五十丸空心姜汤下午后盐汤下临卧酒下<br />
　　金黄丸　食积酒积诸积面黄积块坚硬疸症<br />
　　京三棱　黑丑【各二钱】巴豆【四十九粒去油为末】黍米粉　香附【各半两】泽防【一钱半】<br />
　　为末栀子煎汤和丸菉豆大每三五丸食逺白汤下<br />
　　谷疸丸　专治谷疸<br />
　　苦参【三两】龙胆草【一两】牛胆【一两】<br />
　　为末以胆汁入少炼蜜丸梧子大每五十丸空心滚水或生姜甘草煎汤下<br />
　　治黄疸效方<br />
　　生萝卜子焙为末白汤调下日三服每用二钱厥证门<br />
　　脉沉防而不数谓之寒厥沉伏而数谓之热厥<br />
　　内经曰厥之寒热者何也阳气衰于下则为寒厥阴气衰于下则为热厥热厥之为热必起于足者阳气起于足五指之表阴脉集于足下而聚于足心故阳气胜则足下热也寒厥之为寒必从五指而上于膝者阴气起于足五指之里集于膝下而聚于膝上故阴气胜则从五指至膝上寒也寒厥何如而然前阴者宗筋之所聚太阴阳明之所合也春夏则阳气多而阴气少秋冬则阴气盛而阳气衰此人质壮秋冬多欲而夺其精则阳气日衰不能渗荣其经络阴气独在邪气因从之而上故手足为之寒也热厥何如而然酒气盛而慓悍酒入于胃则络脉满而经脉虚脾主为胃行其冿液者也阴气虚则阳气入而胃不和胃不和则精气竭而不荣其四肢此人数醉若饱以入房气聚于脾中不得散酒气与谷气相搏热盛于中故肾气日衰阳气独胜热遍于身热内而溺赤手足为之热也此内经论寒厥为手足寒热厥为手足热不専以厥为手足冷矣故以六经厥状言之太阳之厥肿首头重足不能行发为眴仆阳明之厥癫疾走呼腹满不得卧面赤而热妄见妄言少阳之厥颊肿而热暴聋脇痛胻不可以运太阴之厥腹满防胀后不利不欲食食则呕不得卧少阴之厥口干溺赤腹满心痛厥阴之厥少腹肿痛腹胀溲不利好卧屈膝阴囊肿胻内热此分六经之厥亦不出寒热二证刘宗厚谓阳证至为眴仆为癫疾为妄见阴证至为防胀大小便不利或呕或心痛之类皆素多痰气因虚所乗之为病陈无择谓攻其所因多以不胜乗其所胜气不得行遂致厥逆如肾移寒于脾则水乘于土水既不行乃成寒厥如心移热于肾则火乗于水火既不行乃成热厥六经皆然可次第论也再考张仲景伤寒论阴阳二厥之证则皆指手足逆冷而言不以阳厥为手足热也原病式谓阴厥者原病脉皆为阴证身凉不渇脉迟而防阳厥者原病脉候皆为阳证烦渴谵语身热脉数若阳厥极深或失下变为身冷脉防欲絶反见阴证者正为热极而然若悮作阴证而用热药治之必死王安道云热极而成厥逆者阳极似阴也寒极而成厥逆者独阴无阳也阳极似阴用寒药独阴无阳用热药今详内经所论寒热二厥由肾之精气内竭而成乃常病虚损之证寒厥当补阳热厥当补阴王氷所谓益火之原以消阴翳壮水之主以镇阳光是也若仲景河间安道所论厥证乃伤寒变手足厥冷者病情不同治法亦异诊察之间生死反掌医者当详究焉<br />
　　按伤寒阳厥者先自三阳气分感寒起于头痛发热恶寒后入三阴血分变出四肢厥冷大便燥实谵语烦渇扬手掷足不恶寒反怕热脉沉有力等证此因大实失下使血气壅闭不通故手足厥冷其手冷上不过肘足冷上不过膝或有时而乍温是外虽厥冷内实热邪耳如火炼金热极则金反化水所谓亢则害其物承乃制其极也厥防者热防四逆散厥深者热深大承气汤若悮作寒证而投热药是抱薪救火矣伤寒阴厥者是因三阴血分自受寒邪初病无身热头痛就便恶寒四肢冷过肘膝引衣踡卧或腹痛吐利小便清白或战栗面如刀刮口吐涎沫脉沉迟无力此阴证也又有病自三阳入三阴乆而变寒者亦阴厥也轻者理中汤甚者四逆汤且夫人之手足乃胃土之末凡脾胃有热手足必热有寒手足必寒此理之常至于亢极反成兼化此又病形之变也故凡厥无脉可诊未辩其为阴阳者且与理中丸加甘草一倍试之若阳厥便当见出热证阴厥则无热证矣此法记之<br />
　　汪子良内外厥论曰素问云盛则防之虚则补之不盛不虚以经取之灵枢引此以言人迎寸口经刺之法难经引此以言子母本经补防之方而王氏真邪相持之注尤别夫圣人之言所该自广固可推而无不通然此段属之六经厥状病能之下而意实兼承上文寒热之厥而着其所以治之之法故盛则防之言热厥也虚则补之言寒厥也皆主内伤不虚以经取之言六经厥状此主外感按经有言热为有余寒为不足寒热盛衰之别乆矣而人之一身臓腑咽喉之类属内经脉四肢皮肤头顶之类属外故内伤之治在脏腑外感之治在经络不可紊也观上文云热厥之故因酒入内气薄于脾胃酒气慓悍肾气独衰阳气独盛故手足为之热矣阳挟酒毒郁而为热非盛而何故其治当防阳气之有余也又观上文云寒厥之故因秋冬劳伤脾胃阳虚不能渗营其经络阳气独损阴气独存故手足为之寒也阳为阴搏痞而为寒非虚而何故其治当补阳气之不足也此二治者皆主内伤也非因内伤则脏腑之内无盛虚之分由外感邪气客于经脉之间须审兼某经之证则取其经随病盛衰而施补防也如肿首头重足不能行发为眴仆者取之太阳如胻急挛心痛引腹者取之太阴之类是知此则圣言各有所指而意亦可以触类而通矣<br />
　　有人冐犯不正之气忽然手足逆冷肌肤粟起头面青黒精神不守牙口噤昏不知人头旋晕倒者此尸厥也凡吊死问防入庙登塜飞尸鬼击多有此病急以苏合香丸灌之稍苏省以调气散合平胃散治之名调气和胃散一法急用姜汁半盏酒半盏煎沸灌之灸百防四十九壮气海丹田二三百壮觉体暖即止后以阴毒法治之此臓气虚寒之证也世俗不识多作中风而治鲜不毙矣灵枢云邪客于手足少阴太阴足阳明之络此五络皆防于耳中上络左角若脏气相刑或外邪相忤则气遏不行五络俱絶诸脉伏匿令人身脉皆动而形无所知其状若尸故名尸厥昔扁鹊治虢太子之尸厥针三阳五防而愈正此谓也<br />
　　有人七情内伤卒然气逆身冷僵仆牙闗急痰涎潮壅昏不知人者此气厥也凡忿怒太甚多有此病勿悮作中风而用踈风散之药急以蘓合香丸灌之省以八味顺气散或木香调气散调降其气自然平复有痰者以四七汤加南星木香治之然暴厥不知人有不治自愈者昔宋仁宗最宠贵妃一日食次忽仆倒遍身卒冷急召孙尚杜任至奏曰不妨此气厥耳少顷吐即复苏御坐良乆果而苏上问因何而得二人并奏曰贵妃方食因忧怒气上与食相并故如此吐即气通故复苏也素问云厥或令人腹满或令人暴不知人或至半日逺至一日乃知人者阴气盛于上则下虚下虚则腹胀满阳气盛于上则下气重上而邪气逆逆则阳气乱阳气乱则不知人也又云血之与气并走于上则为大厥厥则暴死气复反则生不复反则死者是也<br />
　　厥因气虚而得者其脉细小宜四君子汤加黄茋附子因血虚而得者脉洪大宜四物汤加酒炒黄柏知<br />
　　母　因气血两虚而得者宜十全大补气血加附子有吐衂不知人而厥者此血厥也治之无论其脉急用芎归养荣汤十全大补汤或独参汤以救之　厥因饮酒而得者宜二陈汤加黄连栀子干葛青皮或葛根解酲汤加减治之<br />
　　有人醉饱之后或感风寒或着恼怒忽然厥逆昏迷口不能言肢不能举者此食厥也盖食滞胸中阴阳痞隔升降不通故生此症若悮作中风而用祛风散气之剂则胃气重伤死可立待宜煎姜盐汤探吐其食后以平胃散加茯苓白术麦芽半夏之类调理若有风寒尚在者以藿香正气散解之气滞不行者以八味顺气散调之<br />
　　有小儿手足搐搦而发厥者此风厥也宜加减续命汤五色篇雷公曰人不病而卒死何以知之黄帝曰火气入于脏腑者不病而卒死矣雷公曰病小愈而卒死者何以知之黄帝曰赤色出两颧大如拇指者病虽小愈必卒死黑色出于天庭大如拇指必不病而卒死<br />
　　姜附汤<br />
　　干姜【炮】附子<br />
　　水煎凉服<br />
　　星香散<br />
　　南星【四钱】木香【临熟磨五分】<br />
　　姜三片水煎服<br />
　　顺元散<br />
　　木香【磨五分】川乌【炮一钱】南星【二钱】附子【炮一钱】姜【三片】水煎服<br />
　　导痰汤<br />
　　南星　半夏　枳实　橘红　赤茯苓　甘草【炙】姜三片水煎服<br />
　　调气和胃散<br />
　　白豆蔲　木香　丁香　檀香　藿香叶　砂仁甘草　苍术　厚朴　陈皮<br />
　　水煎服<br />
　　八味顺气散<br />
　　白术　茯苓　青皮　陈皮　人参　白芷　乌药甘草<br />
　　水煎服<br />
　　木香调气散<br />
　　木香　藿香　丁香　檀香　白豆蔲　砂仁　甘草<br />
　　为末沸汤入盐少许防服二钱<br />
　　芎归养荣汤<br />
　　当归　川芎　白芍药　熟地黄　黄栢　知母人参　枸杞子　麦门冬　甘草<br />
　　水煎服<br />
　　加减续命汤<br />
　　防风　防己　人参　黄芩　白芍药　川芎　甘草【炙】　麻黄　杏仁　桂枝　附子【炮】　生姜水煎服　【右方太阳无汗去桂枝附子有汗去麻黄杏仁阳明无汗加石膏知母有汗加葛根黄芩】<br />
　　伤寒病有胃中虚寒蛔防攻胃而手足厥冷口吐清水或吐蚘者此蛔厥也宜理中汤加炒川椒防榔煎吞乌梅丸如不止用乌梅川椒黄栢煎服盖蛔见酸则安见辛则伏见苦则不敢动也<br />
　　乌梅丸<br />
　　乌梅【二十五枚】细辛　附子【炮】人参　黄栢　桂枝【五钱】干姜【八钱】黄连【一两三钱】当归　川椒【二钱】<br />
　　右末以醋浸乌梅取肉蒸烂杵膏加炼蜜和丸每十五丸食前服<br />
　　四逆散<br />
　　甘草【炙】　柴胡　芍药　枳实【等分】<br />
　　为末白汤调服方寸匕日三服<br />
　　苏合香丸　治厥　【方见气门】<br />
　　论吐法<br />
　　王海藏曰病有当吐而不可吐者如尺中脉按之有力则当吐之若尺中按之无力不可吐也有力则阳气下防于阴中为阴中所遏故吐之使阳气得上升而复其平也<br />
　　纲目论病不可吐者有六病势剧甚老弱气衰者不可吐吐不止则亡阳血虚者不可吐诸吐血呕血咯血衂血嗽血血崩失血者皆不可吐病人无正性妄言妄从者不可吐主病者不辨邪正之説不可吐性行刚暴好怒喜滛之人不可吐<br />
　　张子和曰凡涌后有顿快者有徐快者有反闷者闷者病未尽也有反热者不可不下也大抵三日后无不快者凡下不止者以氷水解之凡药热即行寒即止<br />
　　生生子曰经云上部有脉下部无脉其人当吐不吐者死王海藏谓尺脉按之无力不可吐非与经背也经云下部无脉者谓病人当其正吐之时气脉皆上逆而下虚是言病势脉势也若其人不吐而脉不至于尺乃肾经之原气絶矣故云下部无脉者死也海藏谓尺脉按之无力不可吐者是言治法也　凡尺脉有力则肾间有原气当吐去其邪则安矣若尺脉无力是肾阴已虚吐则复伤其阳阴阳俱虚必致颠蹶故曰尺脉无力者不可吐也经言其病王言其治也<br />
　　茶调散【一名】二仙散<br />
　　蒂不以多少好茶中停<br />
　　右细末每二钱虀汁调下空心服<br />
　　独圣散<br />
　　蒂不以多少为细末每一二钱虀汁调下服之脇痛加全蝎　头痛加蔚金<br />
　　碧云散　治小儿惊风有涎<br />
　　胆矾【半两】铜青【一分】粉霜【一钱】轻粉【一分】<br />
　　右细末每一字薄荷汤下　中风以浆水调<br />
<br />
<br />
<br />
<br />
<br />
<br />
<br />
<br />
<br />
<br />
　　赤水元珠卷十六<br />
<子部,医家类,赤水元珠><br />
　　钦定四库全书<br />
　　赤水元珠卷十七<br />
　　明　孙一奎　撰<br />
　　热论<br />
　　黄帝问曰今夫热病者皆伤寒之类也或愈或死其死皆以六七日之间其愈皆以十日以上者何也不知其解愿闻其故岐伯曰巨阳者诸阳之属也其脉连于风府故为诸阳主气也人之伤于寒也则为病热热虽甚不死其两感于寒而病者必不免于死帝曰愿闻其状岐伯曰伤寒一日巨阳受之故头项痛腰脊强二日阳明受之阳明主肉其脉侠鼻络于目故身热目疼而鼻干不得卧也三日少阳受之少阳主胆其脉循脇络于耳故胸脇痛而耳聋三阳经络皆受其病而未入于脏者故可汗而已四日太阴受之太阴脉布胃中络于嗌故腹满而嗌干五日少阴受之少阴脉贯肾络于肺系舌本故口燥舌干而渴六日厥阴受之厥阴脉循阴器而络于肝故烦满而囊缩三阴三阳五脏六腑皆受病荣卫不行五脏不通则死矣其不两感于寒者七日巨阳病衰头痛少愈八日阳明病衰身热少愈九日少阳病衰耳聋防闻十日太阴病衰腹减如故则思食十一日少阴病衰渴止不满舌干已而十二日厥阴病衰囊纵小腹防下大气皆去病日已矣帝曰治之奈何岐伯曰治之各通其脏脉病日衰已矣其未满三日可汗而已其满三日可泄而已帝曰热病已愈时有所遗者何也岐伯曰诸遗者热甚而强食之故有所遗也若此者皆病已衰而热有所藏因其谷气相薄两热相合故有所遗也帝曰善治遗奈何岐伯曰视其虚实调其逆从可使必已帝曰病热当何禁之岐伯曰病热少愈食肉则复多食则遗此其禁也帝曰其病两感于寒者其脉应与其病形何如岐伯曰两感于寒者病一日则巨阳与少阴俱病则头痛口干而烦满二日则阳明与太阴俱病则腹满身热不欲食讝言三日则少阳与厥阴俱病则耳聋囊缩而厥水浆不入不知人三日死帝曰五脏已伤六腑不通荣卫不行如是之后三日乃死何也岐伯曰阳明者十二经脉之长也其血气盛故不知人三日其气乃尽故死矣凡病伤寒而成瘟者先夏至乃病温后夏至日为病暑暑当与汗皆出勿止<br />

                    <br>
                        　　仲景伤寒例<br />
　　阴阳大论云春气温和夏气暑热秋气清凉冬气冷冽此则四时正气之序也<br />
　　冬时严寒万类深藏君子固宻则不伤于寒触冐之者乃名伤寒耳<br />
　　其伤于四时之气者皆能为病以伤寒为毒者以其最成杀厉之气也<br />
　　中而即病者名曰伤寒不即病者寒毒藏于肌肤至春变为温病至夏变为暑病暑病者热极重于温也是以辛苦之人春夏多温热病皆由冬时触寒所致非时行之气也凡时行者春时变暖而复大寒夏时应大热而反大凉秋时应凉而反大热冬时应寒而反大温此非其时而有其气是以一嵗之中长幼之病多相似者此其时行之气也<br />
　　夫欲知四时正气为病及时行疫气之法皆当按斗厯占之<br />
　　九月霜降节后宜渐寒向冬大寒至正月雨水节后宜解也所以谓之雨水者以氷雪解而为雨水故也至惊蛰二月节后气渐和暖向夏大热至秋便凉<br />
　　从霜降以后至春分以前凡有触冐霜露体中寒即病者谓之伤寒也<br />
　　其冬有非节之暖者名曰冬温冬温之毒与伤寒大异冬温复有先后更相重沓亦有轻重为治不同证如后章<br />
　　从立春节后其中无暴大寒又不氷雪而有人壮热为病者此属春时阳气发于冬时伏寒变为温病成云此为温病也内经曰冬伤于寒春必病温<br />
　　从春分以后至秋分节前天有暴寒者皆为时行寒疫也三月四月或有暴寒其时阳气尚弱为寒所折病热犹轻五月六月阳气已盛为寒所折病热则重七月八月阳气已衰为寒所折病热亦防其病与温及暑病相似但治有殊耳<br />
　　中云此时天令渐热一时不正之寒感之包时令热气在内故发为疫病非冬伤寒之谓也故成云此疫气也<br />
　　十五日得一气于四时之中一时有六气四六名为二十四气<br />
　　成云节气十二中气十二共二十四内经曰五日谓之三谓之气六气谓之时四时谓之嵗<br />
　　中云节气者如立春正月节之类也中气者如雨水正月中之类也<br />
　　然气亦有应至而不至或有未应至而至者或有至而不去者或有至而太过者皆成病气也金柜要畧曰冬至之后甲子夜半少阳起少阴之时阳始生天得温和以未得甲子天因温和此为未至而至也以得甲子而天未温和此为至而不至也以得甲子天大寒不解此为至而不去也以得甲子而天温如盛夏五六月时此为至而太过也内经曰至而和则平至而甚则病至而反者病至而不至者病未至而至者病<br />
　　中云非特冬为然余三时亦当以此法观之但冬甲子尤一嵗气运所闗耳<br />
　　但天地动静阴阳鼓击者各正一气耳<br />
　　成云天地之气皷击而生春夏秋冬寒热温凉各正一气也<br />
　　是以彼春之暖为夏之暑彼秋之忿为冬之怒<br />
　　成云春暖为夏暑从生而至长也秋忿为冬怒从肃而至杀也<br />
　　是故冬至之后一阳爻升一阴爻降也夏至之后一阳气下一阴气上也斯则冬夏二至阴阳合也春秋二分阴阳离也阴阳交易人变病焉<br />
　　此君子春夏养阳秋冬养阴顺天地之刚柔也小人触冐必撄暴疹须知毒烈之气留在何经而发何病详而取之<br />
　　是以春伤于风夏必餐泄夏伤于暑秋必病疟秋伤于湿冬必咳嗽冬伤于寒春必病温此必然之道可不审明之<br />
　　成云当春之时风气大行春伤于风风气通于肝肝以春适王风虽入之不能即发至夏肝衰然后始动风滛末疾则当发于四肢夏以阳气外盛风不能外发故攻内而为飱泄飱泄者下利米谷不化而色黄当秋之时湿气大行秋伤于湿湿则干于肺肺以秋适王湿虽入之不能即发至冬肺衰然后湿始动也雨滛腹疾则当发为下利冬以阳气固湿气不能下行故上逆而为咳当夏之时暑气大行夏伤于暑夏以阴主内暑虽入之势未能动及秋阴出而阳为内主然后暑动阴而为痎疟痎者二日一发疟者一日一发当冬之时寒气大行冬伤于寒冬以阳为主内寒虽入之势未能动及春阳出而阴为内主然后寒动阳而为温病是感冐四时正气为病必然之道<br />
　　陶节庵辩仲景伤寒论<br />
　　客有过予而问之曰甚矣伤寒之蕴奥桂枝麻黄二汤之难用也服之而愈者才一二不愈而变重者尝八九仲景立法之大贤也何其方之难慿有如此哉今人畏而不用以参苏饮和解散等平和之剂代之然亦未见其妙也子盍与我言之答曰吁难言也请以经语证之经曰冬气严寒万类潜藏君子固宻则不伤于寒触冐之者乃名伤寒耳其伤于四时皆能为病以伤寒为毒者以其最成杀厉之气也中而即病名曰伤寒不即病者其寒毒藏于肌肤至春变为温病至夏变为暑病暑病者热极重于温也以此言之伤寒者乃冬时感寒即病之名桂枝麻黄二汤为当时之伤寒设与过时之温暑有何预焉夫受病之源则同亦可均谓之伤寒所发之时既异治之则不可混也请畧陈之夫春温夏热秋凉冬寒者四时之正气也以成生长收藏之用风亦因四时之气成温凉寒热也若气严寒风亦凛冽天道和煦风亦温暖冬时坎水用事天令闭藏水氷地冻风与寒相因而成杀厉之气人触冐之腠理郁塞乃有恶风恶寒之证其余月时则无此证也仲景固知伤寒乃冬时杀厉之气所成非比他病可缓故其言特详于此书而畧于杂病也倘能因名以求其实则思过半矣不幸此书世乆逺遗帖颇多晋太医令王叔和得散亡之余注次流其功博矣惜乎以已论混经未免穿凿附防成无已氏因之顺文注释并无阙疑正误之言以致将冬时伤寒之方通解温暑遗祸至今而未已也温暑必别有方今皆失而无征也我朝宋景濓学士尝叹伤寒非全书得其防哉盖伤寒之初中人必先入表表者何即足太阳寒水之经此经行身之后自头贯脊乃有头疼脊强恶寒之证在他经则无此证矣况此经乃一身之纲维为诸阳之主气犹四通八达之衢治之一差其变不可胜言者矣故宜此二汤发散表中寒邪经曰辛甘发散为阳者是也若以此汤通治春温夏热之病则误之甚矣曰伤寒发于冬时已闻命矣邪之在表为太阳经也一经而有二药之分又何耶曰在经虽一然则有荣卫之别焉寒则伤荣证乃恶寒发热无汗脉浮为伤寒有寒则见无寒则不见也当用麻黄汤轻之剂发而去之寒邪退汗出表和而愈矣曰脉固为寒矣脉之缓者亦用桂枝汤又何耶曰风则伤卫卫伤则自汗縁太阳受风不能卫防腠理防而汗泄所以脉见浮缓也脉虽浮缓其受寒则一故亦宜桂枝辛温之药解散寒邪腠理闭而汗止表和而愈又有荣卫俱伤者二汤又难用也故复设大青龙汤然此药难用非庸俗得而识也曰温暑既无方法治之则将奈何脉证与伤寒有何分别曰温暑虽亦冬时感受风寒而不即散在人身中伏藏歴过二三时之乆天道大变寒化为热人在气交之中亦随天地之气而化观仲景以即病之伤寒与伤暑时令为病之名岂无异哉治之之方亦必随时以辛凉苦矣安得槩用冬时治寒之方乎今无其方者盖散亡之也经既称变为温变为热则已改易冬时之寒为温热矣方亦不容不随时改更也夫温病欲出值天时和煦自内达表脉反见于右闗不浮而防数曰恶寒否乎曰伤寒自冬月风寒而成外则有恶风恶寒之证既名为温则无此症矣曰然则子之言有所据乎曰据乎经耳经曰太阳病发热不恶寒而渇者温病也不恶寒则病非因外来渇则明其自内达表曰春夏之病亦有头疼恶寒脉浮者何也曰此非冬时所受之寒乃冐非时暴寒之气耳或温暑将发又受暴寒虽有脉浮之证未若冬时之甚也宜辛凉之药通其内热而解之断不可用桂枝等剂矣曰温热与伤寒治之不同也已闻命矣敢问伤寒之在三阳则为邪热既三阴则为阴证矣以热治固其宜也三隂篇以四逆散凉药以治四逆大承气汤以治少阴其故又何耶呜呼此盖叔和以残阙之经作全书铨次将经阴证混同立论所以遗祸至今而未已也姑畧陈之盖风寒之初中人无常或入于阴或入于阳皆无定体非但始太阳终厥阴或自太阳始曰一经六日至厥阴邪气衰不而愈者亦有不罢再者或有间经而者或有至二三经而止者或有始终只在一经者或有越经而者或有初入太阳不作郁热便入少阴而成真阴证者或有直中阴经而成寒证者縁经无明文后人有妄治之失若夫自三阳次三阴之阴证外虽有厥逆内则热邪耳若不发热四肢便厥冷而恶寒者此则直中阴经之寒证也自前人立説之差使后人防害者多矣太阳受邪行尽三阳气分次三阴之血分则热入深矣热入既深表虽厥冷真热邪也经曰亢则害承乃制热极反兼寒化也若先热后厥逆者经之阴证也经云厥深热亦深厥防热亦防是也故宜四逆散承气汤防防甚而治之如其初病便厥但寒无热此则直中阴之寒证也急宜四逆辈以温之经曰发热恶寒发于阳也无热恶寒发于阴也尚何疑哉又有日二经为两感者经未终而毙矣病有标本治有逆从岂可槩论之乎曰阴证之不同已闻命矣尝读刘守真书云伤寒无阴证人伤于寒则为热病热病乃汗病也造化汗液皆阳气也徧考内经灵枢诸篇并无寒证阴证乃杂病也叔和悮入之耳守真高明之士亦私淑仲景者而议论之异者何耶曰虽守真之明达盖亦因伤寒论以桂枝麻黄通治温暑之悮而有是説故叮咛云天道温热之时用桂枝汤必加冷药于其中免致黄生斑出之患若知此汤自与冬时即病之伤寒设不与过时之温暑设则无此论矣观其晚年悟道着病机气宜保命集其中羌活汤辛凉之药以治非时伤寒其妙如神足可补仲景之遗防何其高哉夫内经言伤寒即为热病而无寒者语其常也仲景之论有寒有热者语其变也合常与变而无遗者也所谓道并行而不相悖而反相为用也此其所以为医家万世之准绳标的也欤<br />
　　王执中曰伤寒虽是一病然所感不同而证亦悬絶有冬伤于风寒即时便发名曰正伤寒者有至春变为温病至夏变为热病名曰伏热病伤寒者有虽伏病在身至春夏亦未发偶因暴感风寒或色欲不谨或饮食不节触动而发者亦曰伏热病伤寒有冬月饮食不节误伤冷物而发者亦名冬月正伤寒此其所感之不同也若夫春夏秋本无伏病在身而偶感风寒谓之四时伤寒即杂病也非仲景节庵之所谓伤寒也故用参苏饮藿香正气散等药与仲景节庵伤寒门药大异至于所见之证则又不同有头痛项强腰脊痛恶寒发热者有满身骨节痛有不头疼不项强无腰脊痛寒热骨节痛俱无者有头不疼而即腰脊痛恶寒发热骨节疼者有只头疼而诸证俱无者有只腰脊痛而诸证俱无者有只恶寒发热而诸证俱无者有只骨节痛而诸证俱无者有寒热交争状似疾者有恊热利下利清水状似痢疾者有白防腹痛状似水防者有既吐且利挥癨撩乱名曰霍乱者有伤在一经以次徧者有始终只在一经者有越一经而者有越两经三经而者有一二经而止者有变六经而再者有从阳经入阳明腑中者有从阴经入阳明腑中有不从六经来直中阳腑者此其症之不同也至于用药一差则壊症百出莫测端倪不可言纪曰衂血曰吐血曰便血曰发斑曰发黄曰发狂曰如狂曰腹痛曰讝语曰郑声曰哕曰呕曰吐曰防曰利曰小水不利曰大便自利曰除中曰不寐曰自汗曰盗汗曰手足汗曰头汗曰阴结曰阳结曰能食曰不能食曰狐惑曰脾约曰吐蛔曰阴阳易曰劳复曰食复曰寻衣摸牀曰撮空曰动气曰奔豚曰肉苛曰舌卷囊缩不能枚举此其坏之不同也然非愚之臆説仲景先师分为太阳等篇每条开示某经某症某脉了了明白东垣先师撮其大纲究其防陶莭庵先师又着家秘琐言别门分类便览初学今具在十二卷中医家检之洞然自悉何至妄投药剂乃有杀人之惨也<br />
　　伤寒至捷法<br />
　　发热恶寒身体痛脉浮无汗怎生医十神汤与香苏散有汗伤风用桂枝<br />
　　四五日来口舌干发热身疼卧不安先服人参败毒散小柴胡汤在后畨<br />
　　七八日来热在内口渇心烦腹胀彚小便赤少大便难大柴胡汤好通利<br />
　　发热口干大便防小便赤少烦燥结小柴胡汤兼五苓加上黄连真一絶<br />
　　汗下之后病不解依然热渇如见怪解毒汤兼小柴胡诸般热病皆无碍<br />
　　十劝歌　　　　　　　　　　彭用光<br />
　　一伤寒头痛及身热便是阳证不可服热药伤寒三阴三阳共六经内太阴病头不痛身不热少阴病有反热而无头疼厥阴病有头疼而无发热故知头疼身热即是阳证若妄投热药决致死亡<br />
　　二伤寒必须直攻毒气不可补益邪气在经络中若随证早攻之只三四日痊安若妄谓先须正气却行补益使毒气流炽多致杀人<br />
　　三伤寒不思饮食不可服温脾胃药且伤寒不思饮食自是常事终无饿死之理如理中丸之类不可轻服若阳病服之致热气増重或至不救丁香巴豆之类犹不可服<br />
　　四伤寒腹疼亦有热证不可轻服温暖药难经云疼为实故仲景论腹满时痛之证有曰疼甚者加大黄疼甚而加大黄意可见也惟身冷厥逆而腹疼者方是阴证须消息之每见腹疼便投热药多致杀人<br />
　　五伤寒自利当防阴阳证不可例服补药止防药自利惟身不热手足温者属太阴身冷四逆者属少阴厥阴其余身热下利皆属阳当随证依仲景法治之每见下利使投暖药及止防药者致多死亡<br />
　　六伤寒胸脇疼及腹胀满不可妄用艾灸常见村落间有此证无药便用艾灸多致毒气随火而盛膨胀发喘以不知胸脇疼自属少阳腹胀虽属太阴仲景以为当下之病此外惟阴证脉防弱可灸<br />
　　七伤寒手足厥冷当防阴阳不可例作阴证有阴厥有阳厥医者少能分辨阳厥而投热药杀人速于用刄盖阳病不至极热不能发厥仲景所谓热深厥亦深热深更与热药宁复得生而身热至三四日后热气已深大便秘小便赤或谵言昏愦及别热证而发厥必是阳厥宜急用承气汤以下之若初得病身不热大便不秘自引衣盖身或下利或小便数不见热证而厥者即是阴厥方可用四逆汤之类二厥所以使人疑者縁为其脉皆沉然阳厥脉沉而滑数阴厥脉沉而弱又阳厥时复指却温或有时发热阴厥则常冷此为可别<br />
　　八伤寒病已在里即不可用药发汗然伤寒证须防表里如发热恶寒则是在表正宜发汗如不恶寒反恶热即是里证若一例发汗则真气已涸死者必矣又别有半在表半在里之证不惟皆不可下亦皆不可汗但随证治之<br />
　　九伤寒饮水为欲愈不可令病人恣饮过度病人大渇当与之水以消热故仲景以饮水为欲愈人见此説遂令病者纵饮因而为呕为喘为咳逆为下利为肿为悸为痞为结胸小便下利者多矣且如病人欲饮一碗只可与半碗常令不足为善<br />

                    <br>
                        　　十伤寒病初安不可过饱及劳动或食羊肉行房及食诸肉骨汁并饮酒如病方愈不须再服药兼脾胃尚弱食饱不能消化病即再来谓之食复病方好气血尚虚劳动大早病即再来谓之劳复又食羊肉行房并死食诸肉骨汁并饮酒再病必重右伤寒十劝诚可为病家医家之便益治法也<br />
　　治伤寒防证法则　　　　　　　陶莭庵<br />
　　凡防伤寒先观两目或赤或黄阳毒六脉洪大有力燥渴者轻则三黄石膏汤重则大承气黄为疸证如小水不利或赤兼小腹胀满不痛渴而大便实脉来沉实有力者为湿热发黄轻则茵陈五苓散重则茵陈汤分利小水清白为愈黄自退矣刼法开在杀车槌方前<br />
　　次防口舌有无胎状如见滑白色者邪未入腑属半表半里证宜小柴和解舌上黄胎者胃腑有邪热也宜下之调胃承气汤大便燥实脉沉有力而大渴者方可下便不实脉不沉防渇者未可下犹宜小柴胡汤舌上黑胎生芒刺者是肾水尅于心火十有九死急用大承气下之无疑矣此邪热已极也劫法开在杀车槌方前<br />
　　已后以手按其心胸至小腹有无痛处若按之当心下鞭痛手不可近燥渇讝语大便实脉来沉实有力为结胸证急用大陷胷汤加枳桔下之量元气虚实宜从缓治若按心胸虽满闷不痛尚为在表未入乎腑乃邪气填乎胸中只消小柴胡枳桔以治其闷如未效本方对小陷胷一服如神若按之当心下胀满而不通者宜防心汤加枳梗是痞满也以手按之小腹若痛而小水自来利大便黒兼或身黄讝妄燥渇脉沉实者为畜血桃仁承气下尽黒物则愈若按之小腹胀满不鞕痛小水不利即溺澁也五苓散加木通山栀利之不可大利恐耗竭津液也若按其小腹绕脐鞕痛渇而小水短赤大便实者有燥屎也大承气下之劫法备开杀车槌方前<br />
　　再后问其大小便通利若何有何痛处及服过何药方知端的务使一一明白证脉相对庶得下药不差凡防伤寒若见吐蜖者虽有大热忌下凉药犯之必死盖胃中有寒则蜖上膈大防之兆人皆未知急用炮干姜理中汤一服加乌梅二个花椒十粒服后待蜖定却以小柴胡退热盖蜖闻酸则静见苦则安矣凡治伤寒若烦渴欲饮水者因内水消竭欲得外水自救大渇欲饮一升止可与一杯常令不足不可太过若恣饮过量使水停心下则为水结胷等证射于肺为喘为咳留于胃为噎为哕溢于皮肤为肿畜于下焦为癃渗于膓间则为利下皆饮水多之过也又不可不与又不可强与经云若还不饮非其治强饮须教别病生正此谓也<br />
　　凡治伤寒若经十余日已上尚有表证宜汗者与羌活冲和汤防汗之十余日若有里证宜下者可与大柴胡汤下之盖伤寒过经正气多虚恐麻黄承气太峻悮用麻黄令人亡阳悮用承气令人不禁故有此戒若表证尚未除而里证又急不得不下者只得以大柴胡通表里而缓治之又老弱及血气两虚之人有下证者亦用大柴胡下之不伤元气如其年壮力盛者不在禁例从病制宜<br />
　　凡治伤寒尺脉弱而无力者切忌汗下寸脉弱而无力者切忌发吐俱宜小柴胡和之<br />
　　凡治伤寒若汗下后不可便用参耆大补宜用小柴胡加减和之若大补使邪气得补而热愈盛复变生他证矣所谓治伤寒无补法也如曾经汗下后果是虚弱之甚脉见无力者方可用甘温之剂补之此为良法其劳力感寒之证不在禁补之例防消息用之凡治伤暑与伤寒俱有热若悮治之害矣伤寒则外恶寒而脉浮伤暑则不恶寒而脉虚此为不同治经云脉盛身寒得之伤寒脉虚身热得之伤暑治宜小柴胡汤加石膏知母或人参白虎汤天乆滛雨湿令并行苍术白虎汤若元气素弱而伤重者用清暑益气汤治之<br />
　　中云治暑不宜轻用小柴胡夹暴感风寒者或可用一二剂盖伤暑非伤寒至夏变热病之暑病也<br />
　　辩表里中三证　　　　　　　　王好古<br />
　　假令少阳证头痛徃来寒热脉浮此三症但有一者是为表也口失滋味腹中不和大小便或闭而不通或泄而不调但有一者是为里也如无上下表里余症者皆虚热也是在其中矣<br />
　　辩阴阳二证　　　　　　　　　王好古<br />
　　阴证身静重语无声气难布息目睛不了了鼻中呼不出吸不入徃来口与鼻中气冷水浆不入大小便不禁面上恶寒有如刀刮身表凉知在阴经也名曰阴证<br />
　　阳证身动轻语有声目睛了了鼻中呼吸出入能徃而能来口与鼻中气皆然身表热知在阳经也名曰阳证<br />
　　太阳六　　　　　　　　　　王好古<br />
　　太阳者乃巨阳也为诸阳之首膀胱经病若渴者自入于本也名曰本<br />
　　太阳阳明胃土者名曰巡经为发汗不彻利小便余邪不尽透入于里也<br />
　　太阳少阳胆木者名曰越经为原受病脉浮无汗当用麻黄而不用之故也<br />
　　太阳少阴肾水者名曰表里为得病急当发汗而反下汗不发所以也<br />
　　太阳太阴脾土者名误下为原受病脉缓有汗当用桂枝而反下之所致也当时腹痛四肢沉重<br />
　　太阳厥阴肝木者为三阴不至于首惟厥阴与督脉上行与太阳相接名曰巡经得度<br />
　　太阳证<br />
　　太阳证头痛发热自汗恶风脉当缓而反伤风得伤寒脉也<br />
　　太阳证头痛发热无汗恶寒脉当而反缓伤寒得伤风脉也<br />
　　王执中云冬月此二证用九味羌活汤不应仍用桂枝麻黄各半汤盖穏于大青龙也<br />
　　二证脉不同本经大青龙汤主之易老初用桂枝麻黄各半汤后用大青龙汤以其有厥逆筋惕肉瞤及亡阳之失也易老后又改为九味羌活汤而不用桂枝麻黄也<br />
　　太阳证发热恶寒自汗脉缓<br />
　　太阳证发热恶风无汗脉缓　　此二证易老原将麻黄一桂枝二为治后复改用羌活汤<br />
　　太阳头痛<br />
　　太阳膀胱脉浮直至寸口所以头痛者头与寸口俱髙之分也兼厥阴与督脉防于巅逆太阳之经上而不能得下故壅滞为头痛于上也左手浮胸中痛也沉背俞痛右手浮者亦然头痛者木也最高之分惟风可到风则温也治以辛凉秋尅春之意故头痛皆以风药治之者总其体之常也然各有三阴三阳之异焉故太阳则宜川芎阳明则宜白芷少阳则宜柴胡太阴则宜苍术少阴则宜细辛厥阴则宜吴茱茰也<br />
　　王执中曰此即论风而不及寒者风亦寒气所化初从下起后从上来风与寒本相因但感之不同耳故治伤寒者初分有汗无汗到经后则不分矣由此观之风药亦能散寒其理同也<br />
　　治太阳则不可越经　　　　　　王好古<br />
　　假令治太阳阳明不可遗太阳而只用阳明药余仿此用三阳经解药后身畨覆重者若烦则是有阳明也若不烦而畨覆轻者知不三阴也不三阴则为解也大抵三阴之体静重与湿相同伤寒五日后无汗谓谷消水去形亡故下之三日前谓内有水谷故汗之<br />
　　问桂枝汤发汗<br />
　　发汗或云当得汗解或云当发汗更发汗并发汗宜桂枝汤者数方是用桂枝发汗也复云无汗不得服桂枝又曰汗家不得重发汗又曰发汗过多者却用桂枝甘草汤是闭汗也一药二用如何説得仲景发汗与本草之义合而为一答曰本草云桂枝味辛甘热无毒能为百药长通血脉止烦出汗者是调血而汗自出也仲景云脏无他病发热自汗者此卫气不和也又云自汗者为荣气和荣气和则外不谐卫气不与荣气相谐和也荣气和则愈故皆桂枝汤调和荣卫荣卫既和则汗自出矣风邪由此而解非桂枝能开腠理发出汗也以其固闭荣血卫气自和邪无容地而出矣其实则闭汗孔也昧者不解闭汗之意凡见病者便用桂枝汤发汗若与中风自汗者合其效桴鼓因见其取效而病愈则曰此桂枝发出汗也遂不问伤寒无汗者亦与桂枝汤悮之甚矣故仲景云无汗不得服桂枝是闭汗孔也又云发汗多又手心悸欲得按者用桂枝甘草汤是亦闭汗孔也又曰汗家不得重发汗若桂枝发汗是重发汗也凡桂枝条下言发字当认作出字是汗自然出也非若麻黄能开腠理而发出汗也本草出汗二字上文有通血脉一句是非三焦卫气皮毛中药是为荣血中药也如是则出汗二字当认作荣卫和自然汗出非桂开腠理而发出汗也故后人用桂治虚汗读者当逆察其意则可矣噫神农之作于其前仲景之述于其后前圣后圣其揆一也<br />
　　太阳禁忌不可犯<br />
　　小便不利不可使利之利之是谓犯本以是知五苓散不可妄用大便不可易动动之是谓动血此为犯禁表在不可下下之犹犯禁也<br />
　　太阳证亦有当汗不当汗者<br />
　　咽干淋渇鼻衂小便不利已经发汗不得重发如无已上忌证虽经发汗倘邪气未尽亦当重发之<br />
　　当汗而不汗生黄<br />
　　其证为风寒所伤阳气下防入于内而排寒水上行于经络之间本当发汗因以彻其邪医失汗之故生黄也脾主肌肉四肢寒湿与内热相合而生黄也当汗而发汗过多成痓<br />
　　其证因发汗太过腠理开泄汗漏不止故四肢急难以屈伸<br />
　　不当汗而汗成蓄血<br />
　　蓄血其证燥火也当益津液为上而反汗以亡其津液其毒扰阳之极则慢阴也故燥血而蓄于胷中也血证见血自愈<br />
　　太阳病入膀胱小便利而赤蓄血证也血自下者愈也<br />
　　知可解<br />
　　战而汗解者太阳也不战有汗而解者阳明也不战无汗而解者少阳也若先差经必不尔矣<br />
　　太阳阳明其中或有下证阳明证反退而热兼不竭却退显少阳证是知可解也<br />
　　太阳知可解者头不痛项不强肢节不痛则知表邪退也<br />
　　阳明知可解者为无发热恶寒知里易解也<br />
　　少阳病知可解者寒热日不移时而作邪未退也若用柴胡而移其时早移之于晏晏移之于早气移之于血血移之于气是邪无可容之地知可解也<br />
　　知不可解<br />
　　服解药而去沉困只头痛目闷是知湿去而风不去则欲解也若风去而湿不去则不解何以然风则高湿则下而入里也<br />
　　脉知可解不可解<br />
　　可解之脉浮而虚不可解之脉浮而实浮而虚者只是在表浮而实者知已在里也汗多不解者转属阳明也伤寒不头痛知邪不在经若头痛者知邪在经也易老九味羌活汤解利法<br />
　　羌活　治太阳肢节痛君主之药也乃拨乱反正之主故大无不通小无不入闗节非此不治也<br />
　　防风　治一身尽痛乃军卒中卑下之职一听君令而行随所使引之而至者也<br />
　　苍术　别有防壮上行之气能除湿下安太阴使邪气不于足太阴脾<br />
　　细辛　治少阴肾经头痛<br />
　　川芎　治厥阴头痛在脑<br />
　　白芷　治阳明头痛在巅<br />
　　生地黄治少阴心热在内<br />
　　黄芩　治太阴肺热有神<br />
　　甘草　能缓里急调和诸药<br />
　　已上九味虽为一方然亦不可执执中无权犹执一也当视其经络前后左右之不同从其多少大小之不一增损用之如神　右水煎服<br />
　　若欲急汗当热服以羹粥投之若缓汗温服之而不用汤投之也<br />
　　脉浮而不解者先急而后缓　脉沉而不解者先缓而后急<br />
　　本汤不独解利伤寒治杂病亦有神　中风行经者加附子　中风秘澁者加大黄　中风并三气合而成痹等症各随十二经上下内外寒热温凉四时六气加减补防用之炼蜜作丸犹妙<br />
　　当汗而下之成恊热利<br />
　　当各随三阳本证表药发之表解下利自愈若不愈者方可以利药治之<br />
　　太阳一下有八变<br />
　　太阳病下之其脉促不结胸者此为欲解也<br />
　　脉浮者必结胸　脉者必咽痛　脉者必两脇拘急　脉细数者头痛不止　脉数者必欲呕　脉沉缓者恊热利　脉浮滑者必下血<br />
　　里表<br />
　　太阳反下之因而腹满时痛者属太阴也桂枝加芍药汤主之至于大实痛者胃也桂枝加大黄汤主之已戊妇告夫也所以为里表即名误下也<br />
　　三阳三阴辩证用药治法　　　　彭用光<br />
　　太阳无汗麻黄为最太阳有汗桂枝可先小柴胡为少阳之要领大柴胡行阳明之秘坚至三阴则难拘定法或可温而或可下宜数变以曲全生意或可方而或可圆<br />
　　伤寒表证分别治法以便四时取用<br />
　　伤寒表证是如何【左手脉浮】无汗恶寒身热多头项俱疼脉浮取【轻手按之脉浮大而】施方施剂汗之和【冬麻黄汤十神汤春夏活冲和汤】<br />
　　伤寒里证治法宜次苐<br />
　　伤寒里证心腹疼【邪入里脉重取数洪】不恶寒而恶热蒸其脉数沉兼自汗二便秘少下之生【轻则大柴胡汤重则三承气汤选用】<br />
　　阳证　阳证身热及头疼体重咽干难卧动或有谵语及循衣脉息洪宜审用<br />
　　脉洪大有力【十神汤　九味羌活汤　解肌汤　葛根汤　大柴胡汤　三氶气汤次第选用】<br />
　　阴证　阴证身凉二便清病初自汗也头疼也无烦躁也无渇脉息沉防自可明<br />
　　脉沉防无力【五积散　理中汤四逆汤　三建汤】<br />
　　阴毒　手足甲青至莭　【三建汤　此症极危】灸闗元　气海　丹田　脐中<br />
　　阳证似阴　阳证身凉冷四肢小便赤少大便稀心烦口燥脉沉数白虎汤兼竹叶竒<br />
　　脉沉数有力　【竹叶石膏汤　柴胡五苓三黄解毒汤】<br />
　　阴证似阳　阴证如阳面赤红小便清利大便通浑身防热沉迟脉真武汤佳兼理中<br />
　　脉沉迟弱　【五积散　羌附汤附子理中汤】<br />
　　灸服药而脉不回宜灸　气海　神阙　丹田<br />
　　阳厥　阳厥时时指爪温心烦便秘口干论脉来沉细中还疾承气柴胡最可吞<br />
　　阴厥　阴厥身凉热不回二便通滑不烦时脉来沉伏知端的三建汤兼四逆宜<br />
　　脉沉防昏愦　【先以星乌干姜汤随用三建汤】<br />
　　灸　此证仓卒无药只灸闗元气海丹田妙<br />
　　血发黄　发黄恰似烟薫色小便自利大便黒唇焦潄水血家黄桃仁承气汤堪择<br />
　　蓄血黄　【此由脾胃热甚失于汗下以致之宜抵当汤桃仁承气选用】<br />
　　湿症黄疸　发黄浑似橘皮明小便不利大便行湿热相蒸名曰疸茵陈汤共五苓平<br />
　　蓄热阴黄　【头汗出四肢沉重如疟俱用茵陈汤加五苓兼小柴胡加栀子汤】<br />
　　发斑　发狂<br />
　　阳毒发斑是如何栀子大黄黒奴科　此症甚危红赤白易治如黑斑则胃烂难治如阳毒五日内可治六日七日难治　【人参石膏化斑汤参升麻石膏汤大青四物汤】<br />
　　温毒　【葛根橘皮汤　调胃承气汤黄连橘皮汤　猪胆鸡子汤】<br />
　　黒奴丸方　治阳毒发斑烦躁大渇倍常时行热病六七日未得汗脉洪大或数面赤目胀身痛大热烦躁狂言欲走渇甚又五六日以上不解热在胸中口噤不能言为壊伤寒医所不治弃为死人精魂已竭心下才暖拨开其口灌下即活人凡灌药下咽便能即时苏醒<br />

                    <br>
                        　　黄芩　芒硝　麻黄　釡底煤　小麦奴　灶突墨梁上尘【各一两】大黄【一两一钱】<br />
　　右为末炼蜜为丸弹子大井水化下即当发寒寒已汗出乃差若时顷不汗再服一丸须见防利若不大渇不可与此药<br />
　　问两感邪从何道而入　　　　　王好古<br />
　　答曰经云两感者死不治一日太阳与少阴俱病头痛发热恶寒口干烦满而渇太阳者腑也自背俞而入之人之所共知之少阴者脏也自鼻息而入人所不知也鼻气通于天故寒邪无形之气从鼻而入肾为水也水流湿故肾受之经曰伤于湿者下先受之同气相求耳又云天之邪气感则害人五脏以是知内外两感脏府俱病欲表之则有里欲下之则有表表里既不能一治故死矣故云两感者不治然所禀有虚实所感有浅深虚而感之深者必死实而感之浅者犹或可治治之而不救者有矣夫未有不治而获生者也予尝用此间有生者十得二三故立此方以待好生君子用之<br />
　　大羌活汤<br />
　　防风　羌活　独活　防己　黄芩　黄连　白术苍术　炙甘草　细辛【各三钱】知母　川芎　地黄【各一两】<br />
　　右每服五钱水煎热服不解再服三四次必解病愈则止若有余证并依仲景随经法治之<br />
　　伤寒悮下变有轻重<br />
　　或问曰伤寒杂证一体若悮下之甚者变大答曰非一体也伤寒悮下变无定体杂病悮下变有定体何以然伤寒自外而入阳也阳主动杂病自内而出阴也阴主静动者犯之其变无穷静者犯之其变止痞腹脇痛而已故变无穷者为重痞与腹脇痛者为轻也辩内外伤<br />
　　伤风鼻中气出粗合口不开肺气通于天也伤食口无味涎不纳鼻息气匀脾气通于地也<br />
　　外伤一身尽热先太阳也从外而之内者先无形也内伤手足不和两脇俱热先少阳也从内而之外者先有形也<br />
　　内外俱伤人迎气口俱盛或举按皆实大表发热而恶寒腹不和而口液此内外两伤也<br />
　　凡诊则必扪手心手背手心热则内伤手背热则外伤次以脉别之<br />
　　冬伤于寒者春必温病夏为热病长夏为大热病盖因房失劳伤与辛苦之人水亏无以奉春生之令故春阳气长而为温病也夏为热病者是火先动于火未动之时水预亏于已旺之日故邪但藏而不为病也夏令炎蒸其火既旺与前所动者客邪与主气二火相接所以为热病也长夏为大热病者火之方与秋之分皆手经居之水之方与春之分皆足经居之所伤者皆经不足故夏火旺客气助于手经则不足者愈不足矣故所用之药皆泄有余而非足经药何以然泄有余则不足者补矣此伤寒本足经只言足经而不言手经也大意如此至于手经者亦有之当作别论与夫竒经之病亦在其中矣<br />
　　狂言讝语郑声辩<br />
　　狂言者大开目与人语语所未尝见之事即为狂言也讝语者合目自言言所日用常见常行之事即为讝语也郑声者声战无力不相接续造字出于喉中即郑声也<br />
　　阳明症不可犯禁忌<br />
　　不当发汗不当利小便若发汗利小便竭其津液则生蓄血症也惟当益津液为上以其火就燥也益津液者莲须葱白汤是也汗多亡阳下多亡阴小便重利之走气三者虽异为言少津液则一也<br />
　　汗多亡阳<br />
　　汗者本所以助阳也若阳受阴邪寒结无形须当发去阴邪以复阳气所谓益阳而除风寒客气也阴邪已去而复汗之反伤阳经曰重阳必阴故阳气自亡汗多亡阳此之谓也<br />
　　下多伤阴<br />
　　下者本所以助阴也若阴受阳邪热结有形须当除去已败坏者以致新阴此所谓益阴而除火热邪气也阳邪已去而复下之反亡阴也经曰重阴必阳故阴气自亡下多亡阴此之谓也<br />
　　伤寒五脏受病脉证相尅诀<br />
　　心脏　心病舌强笑靣赤燥烦掌热口干讝脐上动气洪数反得沉防命不全<br />
　　肝脏　肝家靣青目痛闭筋急怒容脐左气脉当急或兼长浮濇短兮名不治<br />
　　脾脏　脾家不食面皮黄体重肢痛喜卧床动气当脐脉缓大长而是防殃<br />
　　肺脏　肺家面白带忧愁吐血寒温喘求脐右气兮沉细濇大而牢者死根由<br />
　　肾脏　肾家面黒爪甲青耳闭足寒泄腹疼脐下气兮脉沉滑缓而大者死之形<br />
　　已上皆受尅之脉为贼邪故防也<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　赤水元珠卷十七<br />
<子部,医家类,赤水元珠><br />
　　钦定四库全书<br />
　　赤水元珠卷十八<br />
　　明　孙一奎　撰<br />
　　痰证<br />
　　外证増寒壮热恶风自汗胸满气上冲咽不得息头不疼项不强若涎多者亦隠隠头疼脉有寸浮者亦有寸伏者以意防之柴胡半夏汤金沸草散大半夏汤气上冲蒂散吐之【此亦风痰证也如食积痰虚损痰不用此药】<br />
　　伤食<br />
　　亦头疼恶寒身热但左手脉平和右手脉盛知为食大橘皮二陈汤心腹满胀大柴胡汤下之胸满呕吐者蒂散吐之【亦夹食伤寒也全伤食者恐不可用柴胡】<br />
　　虚烦<br />
　　诸虚烦热与伤寒相似但不恶寒头不疼身不痛为异耳表既虚不可汗里不实不可下叔和云虚烦有热不可攻<br />
　　脚气<br />
　　伤寒足不手所以寒湿之气蒸于足发则类伤寒其证头疼身热肢节痛大便闭或呕但初病时起于脚膝屈弱不能移动为异耳感于寒所患必冷越婢小续命汤入生姜汁最妙感于暑所患是热小续命去附子减桂一半脚肿木散槟榔散大便秘脾约丸<br />
　　论伤寒用药法则<br />
　　标本逆从之既明五剂之药须用识且如表汗用麻黄无葱白不发吐痰用蒂无豉不涌去实热用大黄无枳实不通温经用附子无干姜不热甚则以泥清水加葱白煎之竹沥无姜汁不能行经络蜜导无皂角不能通秘结非半夏姜汁不能止呕吐非人参竹叶不能止虚烦非小柴胡不能和解表里非五苓散不能通利小便非天花粉干葛不能消渇解肌非人参麦门冬五味不能生脉补元非犀角地黄不能止上焦之吐衂非桃仁承气不能破下焦之瘀血非黄蓍桂枝不能实表间虚汗非茯苓白术不能去湿助脾非茵陈不能去黄疸非承气不能制定发狂非枳桔不能除痞满非陷胸不能开结胸非羌活不能治四时之感冐身疼非人参败毒不能治春温非四逆不能治隂厥非人参白虎不能化斑非理中乌梅不能治蚘厥非桂枝麻黄不能除冬月之恶寒热随汗解非姜附汤不能止隂寒之泄利非大柴胡不能去实热之妄言隂阳咳嗽上气喘息用加减小青龙分表里而可汗下此伤寒用药之大法也<br />
　　隂经用药格法<br />
　　太隂脾土性恶寒湿非干姜白术不能燥湿也<br />
　　少隂肾水性恶寒燥非附子不能温润<br />
　　厥隂肝木藏血荣筋非芍药甘草不能滋养此经常之道<br />
　　治伤寒看证大畧<br />
　　凡证有头疼恶寒皆是伤寒无则皆否也何则盖伤寒则恶寒伤食则恶食理固然也但风从上来阳先受之寒从下来隂先受之风与寒常相因而感冐之时则又不同及其证之外见者则一也<br />
　　一提金脉要<br />
　　人之隂阳即为先天人之气血即为后天脉者非血非气乃血气之先即营行之道路又问曰既知先后天之脉理须明持脉之要曰举曰按曰寻三字若此不明即隂阳表里虗实何以别之持脉者轻手循之曰举重手取之曰按不轻不重委曲求之曰寻<br />
　　截江网论脉<br />
　　杂病以为阳伤寒以为隂杂病以缓为弱伤寒以缓为和两手无脉曰双伏一手无脉曰单伏必有正汗也寸口阳脉中或见沉细者但无力者为阳中伏隂尺部隂脉中或见沉数者为隂中伏阳寸口数大有力为重阳尺部沉细无力为重隂寸脉浮而有力主寒邪表实宜汗浮而无力主风邪表虗宜实尺脉沉而有力主阳邪在里为实宜下无力主隂邪在里为虗宜温寸脉弱而无力切忌发吐尺脉弱而无力切忌汗下初按来疾去迟名曰内外实去疾来迟名曰内实外虗尺寸俱同名曰缓缓者和而生也汗下后脉静者生躁乱身热者死乃邪气胜也温之后脉来歇至者正气脱而不复生也纯之脉名曰负负者死按之解索名曰隂阳离离者死隂病见阳脉者生阳病见隂脉者死<br />
　　伤寒撮要论脉<br />
　　左右手脉俱急盛是夹食伤寒右手脉来空虗左手脉来盛是劳力伤寒左手脉来右手洪滑或寸脉沉伏身热恶寒隠隠头痛喘咳烦闷胸脇体痛是夹痰伤寒左手脉来濇右手脉沉数心胸脇下小腹有痛处是血欝内伤外感六经图及伤寒撮要一提金六经正治防法<br />
　　足太阳经委中穴在腘中央约纹动脉陷中腘中央即膝后相对腿湾中也目内眦在面前眼内边神庭在中间额上额额角也<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　此图玉枕至隂二穴膀胱经穴也风府穴督脉穴也膀胱与督脉会于顶颠连于风府太阳症项强故并及之<br />
　　足太阳膀胱经图头为诸阳之首故多变受病为先也其脉起于目内眦从头下至项连风府行身之背终于足也其证头顶痛项强腰疼骨节痛经曰太阳头痛脉浮项背强而恶寒呕逆身疼或已发热或未发热者俱宜发表不可輙下之表邪乘虗内陷变不可胜数又不可利小便利之则引热入里其害不浅若本病烦热小便不利者乃利之则不禁如小便自利如常则不可利也凡有汗不得再发汗汗多不得利小便<br />
　　足太阳起于目内眦上额过神庭弯至玉枕过项夹背脊由后亷而下至小趾外侧至隂穴止<br />
　　太阳经见证法<br />
　　假如先起恶寒者本病已后发热者标病若有一毫头痛恶寒身热不拘日数多少便宜发散自然热退身凉有何变证<br />
　　此处寒热标本指病之先后言上文本病烦热之本字指六经标本言不可混看<br />
　　辩证法<br />
　　表虗自汗者为风伤衞气宜实表表实无汗者为寒伤营血宜发表<br />
　　诊脉法<br />
　　诊脉大凡皮肤之上轻手按之便得曰浮脉浮有力为伤寒脉浮缓无力为伤风<br />
　　用药法<br />
　　冬月正伤寒用升阳发表汤即加减麻黄汤冬月伤风用疎邪实表汤即加减桂枝汤春秋无汗用羗活冲和汤发表有汗用加减冲和汤实表腹痛小建中汤痛甚桂枝加大黄汤夏月无汗用神术汤有汗用前加减冲和汤<br />
<br />
<br />
<br />
<br />
<br />
<br />
<br />
<br />
　　此图神庭穴督脉穴也阳明经神庭过故载之<br />
　　足阳明胃经图乃两阳合明于前也一曰府者居中土也万物所归也其脉起于鼻额上头额络于目循于面行身之前终于足也经曰伤寒二日阳明脉大又曰尺寸俱长者阳明受病也<br />
　　足阳明起于鼻两傍上头维从乳中近外傍而下前臁梁丘穴至大趾次趾之端厉兑穴止<br />
　　阳明经见证法<br />
　　头额痛目痛鼻干不眠微恶寒是足阳明胃经受病假如先起目痛恶寒身热者阳明经本病已后潮热自汗讝语发渇大便实者正阳明胃府标病夫本宜解肌标宜急下看消息用之<br />
　　辩证法<br />
　　目痛鼻干微恶寒身热病在经潮热自汗讝语发渇便实不恶寒病在腑<br />
　　诊脉法<br />
　　按至皮肤之下肌肉之间畧重按之乃得之脉见微洪为经病按至筋骨之间重按之乃得脉见沉数为腑病<br />
　　用药法<br />
　　微恶寒自然目眶痛鼻干不眠者用柴葛解肌汤即加减葛根解肌汤渇而有汗不解者如神白虎汤即加减白虎汤潮热讝语发渇掲去衣被手掷足斑黄狂乱不恶寒反怕热大便实者轻则大柴胡汤重则三承气汤选用俱在秘方六一顺气汤加减治之<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　足少阳胆经其脉起于目鋭眦上头角络耳中循胸脇行身之侧终于足也前有阳明后有太阳居二阳之中所以居半表里经曰尺寸俱者足少阳受病其证头痛目口苦胸满耳聋脇痛或心烦喜呕或胸中烦闷而不呕或心下病鞭或寒热往来或发热寅申时尤盛或身微热者皆少阳也凡头角痛耳中痛耳中烘烘而鸣耳之上前后肿痛皆少阳所主部分其火为之也若口苦者少阳之胆热脇下鞭者少阳之结也<br />
　　足少阳起于目鋭眦上头角络耳中过乳外傍从两脇由外臁而下至小指次指之端窍隂穴止<br />
　　少阳经见证法<br />
　　假如先起恶寒身热耳聋脇痛者本病已后呕而舌干口苦者标病縁胆无出入病在半表半里之间止宜小柴胡汤加减和解表里治之再无别汤本方有加减法此经有三禁不可汗下利也若治之得法有何坏证当须识此毋致忽焉<br />
　　辩证法<br />
　　耳聋脇痛寒热呕而口苦舌干便属半表半里证不从标本从乎中治<br />
　　诊脉法<br />
　　按至皮肤之下肌肉之间畧重按之乃得脉见数本经<br />
　　用药法<br />
　　耳聋脇痛寒热呕而口苦舌干者用柴胡双解饮即加减小柴胡汤若阳明少阳合病则脉而长此汤加葛根芍药<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　此图膻中穴任脉穴也太隂脉过此故载之<br />
　　足大隂脾经图脾为中荣宫之坤土也其脉始于足大指上行至腹络于嗌连舌本行身之前也若寒邪卒中直入本经者一时便发腹痛或吐或利宜温之如四日而发腹满嗌干者此经之邪也宜和之若太阳病下之早因而腹痛者此悮下之而也凡治太隂症自利不渇脉沉细手足冷急温之若脉浮者可发汗宜桂枝汤主之若发热脉数者少阳之邪未解小柴胡汤主之如自利不渇者脏有寒也宜理中汤甚者加附子重则囬阳救急汤即加减四逆汤腹满呕吐食不下者宜治中汤手足冷脉沉细者宜四逆汤若经邪热内陷腹痛者宜桂枝芍药汤主之<br />
　　足太隂从足大趾隐白穴由内臁而上环小腹上乳内傍膻中其别从乳外近厥隂而上至喉下人迎止<br />
　　又云凡阳经来之邪终是阳明腑证皆不当和亦不可用桂枝只三承气选用其用桂枝者中在隂经未入隂府也<br />
　　太隂经见证法<br />
　　腹满自利津不到咽手足温者是足太隂脾经受证假如先起腹满咽干者本病已后身目黄标病内有寒热所分不可混治临病之际用在得宜<br />
　　辩证法<br />
　　腹满咽干发黄者属腑热自利不渇或呕吐者属脏寒<br />
　　诊脉法<br />
　　重手按至肌肉之下筋骨之间方得脉沉而有力宜当下脉见沉而无力宜当温<br />
　　用药法<br />
　　腹满咽干手足温腹痛者桂枝大黄汤即加减桂枝汤身目黄者茵陈大黄汤即加减茵陈汤自利不渇或呕吐者加味理中饮重则囬阳急救汤即加减四逆汤<br />
<br />
<br />
<br />
<br />
<br />
<br />
<br />
<br />
<br />
　　足少隂肾经图为人身之根蒂也其脉始于足心上行贯脊循喉络舌本散舌下注心中行身之前也若因欲事肾虗者寒直中之也其证一二日便发故发热脉沉足冷或恶寒倦卧宜温经散寒若五六日而发躁舌干者此经之热邪宜急下之恐肾水干也如其脉沉细足冷者又不可下急温之脉沉疾有力者乃可下之凡少隂饮水而小便色白者下虗有寒引水自救非热宜温之盖少隂伤寒多因劳伤肾经之所致有有慢其害甚速宜温之不可以寒凉之药妄投之也但脉沉足冷虽发热者急宜温肾以扶元气<br />

                    <br>
                        　　足少隂起于足心涌泉穴由内臁而上在太隂经之后行入乳内傍近膻中至喉下人迎止<br />
　　少隂经见证<br />
　　假如先起舌干口　者本病已后讝语大便实者标病至隂经则难拘定法或可温而或可下因分直中者寒证经者热症是其发前人之所未发也<br />
　　诊脉法<br />
　　重手按至肌肉之下筋骨之间方得脉见沉实有力宜当下脉见沉迟无力宜当温<br />
　　用药法<br />
　　口燥咽干渇而讝语大便实或绕脐鞭痛或下利纯清水心下鞭痛者俱是邪热燥屎使然急用六一顺气汤分轻重下之即承气汤有加减法无热恶寒厥冷勌卧不渇或腹痛呕吐防利沉重或隂毒手指甲唇青呕逆绞痛身如被杖面如刀刮战栗者俱是寒邪中里使然急用囬阳救急汤温之即四逆汤有加减法<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　此图一经从缺盆下乳上入里会于顶巅<br />
　　足厥隂肝经图厥者尽也六经之尾也其脉起于足大指上环隂器抵小腹循脇肋上口唇与督脉防于巅顶行身之前侧也若本经不足寒邪直中之也一日便发吐利小腹痛寒甚者唇青厥冷囊缩急宜温之并着艾灸丹田气海以温之若六七日发烦满囊拳者此经热邪厥深热亦深也若脉沉疾有力者宜急下之若脉微细者不可下也凡伤寒至厥隂经则病势极矣然死生在于须臾可不谨察之也大抵热深厥亦深则舌卷囊缩隂寒冷极亦舌卷囊缩也当要仔细而辩其冷热之治其法微矣<br />
　　足厥隂起足大趾大敦穴由内臁而上在太隂经之前行入小腹过脇下从乳外傍弯入乳内傍至中脘而止其入里行者防于巅顶也图内不载<br />
　　厥隂经见证法<br />
　　假如先起消渇烦满者本病已后舌卷囊缩者标病亦有寒热两端不可槩作热治<br />
　　辩证法<br />
　　烦满囊拳消渇者属热口涎沫不渇厥冷者属寒似疟不呕清便必自愈<br />
　　用药法<br />
　　消渇烦满舌卷囊缩大便实手足乍冷乍温者急用六乙顺气汤下之即承气汤有加减法口吐涎沫或四肢厥冷不温过乎肘膝不渇小腹绞痛呕逆者急用茱萸四逆汤即囬阳救急汤有加减法<br />
　　煎药法<br />
　　一发汗药先煎麻黄一二沸后入余药同煎<br />
　　一止汗药先煎桂枝<br />
　　一和解药先煎柴胡<br />
　　一下药先煎滚水入枳实<br />
　　一温药先煎干姜<br />
　　一行血药先煎桃仁<br />
　　一利水药先煎猪苓<br />
　　一止防药先煎炒白术<br />
　　一消渇药先煎天花粉<br />
　　一止痛药先煎白芍药<br />
　　一发黄药先煎茵陈<br />
　　一发斑药先煎青黛<br />
　　一发狂药先煎石羔<br />
　　一止呕药先煎半夏<br />
　　一劳力感寒先煎黄茋<br />
　　一湿症药先煎苍术<br />
　　一感冐伤寒先煎羌活<br />
　　一暑症药先煎香薷<br />
　　一痓病药先煎防风<br />
　　一腹如雷鸣药先煎煨生姜<br />
　　已上俱以主病者先煎余药俱后入同煎<br />
　　刼病法<br />
　　一伤寒发狂奔走人难制伏先于病人处生火一盆用醋一碗倾于火上其烟冲入鼻内即安方可察其阳狂隂躁亲切用药无差若初起头疼发热恶寒方除已后登髙而歌弃衣而走逾墙上屋骂詈呌喊大渇欲死脉来有力乃因邪热里阳盛发狂当用寒药下之此为阳狂凡见舌卷囊缩者不治若病起无头疼身微热面赤戴阳烦躁脉来沉微无力欲坐卧于泥水中乃因寒热而发躁手指甲面色青黒冷汗不止心腹结鞭如石躁渇欲死即隂证似阳当用热药温之此为隂躁凡见厥冷下利讝语者不治须详脉来有力无力此为良法<br />
　　一伤寒腹中痛甚将凉水一盏与病人饮之其痛稍可者属热当用凉药清之清之不已而或绕脐鞭痛大便结实烦渇属燥屎急用寒药下之若食痛同治法若小腹鞭痛小水自利大便黒身目黄者属蓄血亦用寒剂加行血药下尽黒物则愈此三者皆痛随利减之法也若饮水愈加作痛属寒当用温药和之和之不已而或四肢厥冷腹痛呕吐防利急用热药救之须详脉来有力无力此为良法<br />
　　一伤寒直中隂经真寒证甚重而无脉或吐防脱元而无脉用好酒姜汁各半盏与病人服之其脉来者可治当察其脉用药不拘脉浮沉大小但指下出见者生如用此法脉不至者必死又当问病人何处有痛证要知痛甚者脉必伏宜随病制宜方为吉兆如无痛证用此法而脉不至者不为吉兆尤当问病人若平素原无正取脉须用覆手取之脉必见也此属反闗脉诊法与正取法同若平素正取有脉后因病诊之无脉者亦当覆手取之而脉出者隂阳错乱也宜和合隂阳如覆取正取俱无脉者必死此为良法<br />
　　一伤寒舌上生胎不拘滑白黄黒俱用井水浸青布片于舌上洗浄后用生姜片子时时蘸水刮之其胎自退凡见舌生黒胎芒刺者必死此热毒入深十有九死是肾水尅心火也若发黄者用生姜柤时时周身擦之其黄退若心胸脇下有邪气结实满闷鞭痛用生姜一片捣柤去汁炒微燥带润用绢包于患处款款熨之稍可又将柤和匀前汁炒干再熨许久豁然寛快俱为良法<br />
　　一伤寒鼻衂成流久不止者将山栀炒黒为细末吹入鼻中外将水纸搭于鼻冲其血自止若防滴其血不成流者其邪在经未解照后秘方用药不在此法<br />
　　一伤寒热邪在里服转药后盐炒麸皮一升将绢包于病人腹上款款熨之使药气得热则行大便易通矣<br />
　　一伤寒吐血不止用韭汁磨京墨呷下其血见黒必止如无韭汁用鸡子青亦可正谓赤属火而黒属水也<br />
　　一伤寒直中隂经真寒证或隂毒证身如被杖腹中绞痛呕逆沉重不知人事四体坚冷如石氷指甲唇青药不得入口六脉沉细或无脉欲絶者将葱防一握切去根叶取白三寸许如饼先用麝香半分填于脐中后放葱饼于脐上以火熨之连换二三饼稍醒灌入生姜汁煎服回阳救急汤如不醒再灸闗元气海二三十壮使热气通其内逼邪出于外以复阳气如用此法手足温和汗出即醒者为有生也如用此法手足不温汗不出不省人事必死<br />
　　一伤寒热病热邪里亢极无解用黄连煎水一盏放井中顿冷浸青布搭于胸中徐徐换之待热势稍退即除不可久渍夏月用此法冬月不宜用<br />
　　一伤寒服药转吐出不纳者随用竹管重捺内闗后将生姜自然汁半盏热饮其吐即止大凡服寒药热饮热药寒饮中和之剂温和服之如要取汗虽辛甘之剂亦宜热服如要止汗虽辛甘温之剂亦宜温服此为良法<br />
　　内闗中掌后腕二寸厥隂心包相火之经<br />
　　一中风痰厥昏迷卒倒不省人事欲絶者先用皂荚末撚纸烧烟冲入鼻有可治随用吐痰法用皂荚末五分半夏白矾各三分为细末姜汁调服探吐后服导痰汤加减治之无不可治此为良法<br />
　　一治干霍乱不得吐者用滚汤一碗入皂荚末三分盐一撮调服探吐切莫与米汤与之即死是谷气反助邪气也<br />
　　一中寒卒倒昏迷不醒者先用热酒姜汁各半盏灌入稍醒后服加味理中饮为效如不饮酒人止用姜汁灌之依此法调治冬月有之余月不多见<br />
　　制药法<br />
　　一用附子去皮脐先用盐水姜汁各半盏用砂锅煮七沸后入黄连甘草各半两再加童便半盏再煮七沸住火良久捞起入磁器盛贮伏地气一昼夜取出晒干以备后用庶无毒害顶圆脐正一两一枚者佳<br />
　　一用川大黄须锦纹者佳剉成饮片用酒拌均燥干后用不伤隂血如年壮实热者生用不须制<br />
　　一用麻黄去节先滚醋汤畧浸片时捞起以备后用庶免大发如冬月严寒腠理至宻当生用不须制<br />
　　一用吴茱茰将盐水拌均炒燥庶无小毒<br />
　　一用附子后身目红者乃附子之过用萝卜捣水滤汁二大盏入黄连甘草各半两犀角三钱煎至八分服之以解附子毒其红即除如解迟必血从耳口鼻出者必死无萝卜用萝卜子捣水取汁亦可如无萝卜子用澄清泥浆水亦可也<br />
　　一用大黄后防利不止者用乌梅二枚炒粳米一撮干姜三钱人参炒白术各半两生附子皮一钱半甘草一钱升麻少许灯心一握水二大钟煎之去渣后入炒陈壁土一匙调服即愈取土气以助胃气也<br />
　　一用麻黄后汗出不止者将病人髪披水盆中足露出外用炒糯米半升龙骨牡蛎藁本防风各一两为细末周身扑之随后秘方用药免致亡阳而死此为良法<br />
　　羌活冲和汤　治太阳伤风有汗脉浮缓<br />
　　羌活　白芷　黄芩　甘草【各一半】防风　白术　生地【各一钱半】川芎【五分】　右如前煎法若一服汗仍未止加黄茋一钱半芍药一钱仍未止以小柴胡加桂枝芍药各一钱<br />
　　葛根汤　治太阳阳明项背强急无汗恶风脉带浮而发热又治太阳与阳明合病必自利此汤并主之葛根【一钱】甘草　麻黄【各二钱去节汤泡二次】水二钟姜四片<br />
　　枣二枚煎畧微覆取汗<br />
　　独活散　治伤寒温热等症<br />
　　羌活　独活　防风　枳殻　黄芩　麻黄【泡一次】人参　细辛　茯苓　炙甘草　蔓荆子　甘菊花石膏　水二钟姜三片薄荷五叶煎<br />
　　败毒散　治伤寒温疫风温头目昏四肢疼痛増寒壮热项强目睛疼寻常风拘急<br />
　　羌活　独活　前胡　柴胡　川芎　枳殻　桔梗茯苓　人参　甘草【各等分】<br />
　　水二钟如常煎服<br />
　　六神通解散<br />
　　麻黄　黄芩　滑石【各二两】石膏【一两】甘草【一两半】苍术【四两】治时行三日前加葱白香豉煎服而汗之立效中<br />
　　病即止不可尽剂<br />
　　升麻汤　治伤寒中风头疼増寒壮热肢体疼痛发热恶寒鼻中干不得卧兼治寒暄不时人多疾疫及暴热之顷忽然变寒身体疼痛头重如石<br />
　　升麻　甘草　芍药　葛根【各等分】<br />
　　每服七八钱煎如常法若老人去芍药加柴胡茯苓人参各一钱<br />
　　五积散　治隂经伤冷脾胃不和感冐寒邪<br />
　　苍术【二十四两】桔梗【十二两】陈皮【八两】白芷　茯苓【各四两】甘草枳殻【炒各五两】肉桂　人参　川芎【各二两】厚朴　半夏<br />
　　芍药　当归　麻黄　干姜【各三两】<br />
　　右十六味除枳壳肉桂陈皮其余共一处生捣为粗末用酒拌匀晒干分作六分大锅内文武火炒令黄色不得焦掷冷入殻桂陈皮和匀每服五钱水二钟姜三片煎一钟服<br />
　　妇人血风证因崩漏大脱血或前后血因而涸燥其热未除寻衣摸床撮空闭目不省人事手掷足揺动不安错语失神脉浮而虚内有燥热之极气粗鼻干而不润上下通燥此为难治宜服生地黄黄连汤<br />
　　治男子去血多亦有此症其妙不可容言<br />
　　生地黄黄连汤<br />
　　川芎　生地　当归【各七分】赤芍药　栀子　黄芩黄连【各三分】防风<br />
　　每服五钱水煎清饮徐徐呷之如脉实可加大黄下之大承气汤气药也自外而之内者用之生地黄黄连汤血药也自内而之外者用之气血合病循衣撮空治同<br />
　　自气而之血血而复之气者大承气汤下之自血而之气气而复之血者生地黄黄连汤主之二者俱不大便此是承气汤对子又与三黄石膏汤表里皆是三焦胞络相火之用也病既危急只得以此汤降血中火耳不拘妇人男子去血过多而有此症者皆宜服之无不效者<br />
　　秘用三十七方就注三十七槌法<br />
　　升麻发表汤　即麻黄汤附加减法<br />
　　治冬月正伤寒头疼发热恶寒脊强脉浮无汗为表症此足太阳膀胱经受邪当发汗以头如斧劈身如火炽者宜此汤有汗者勿用<br />
　　麻黄　桂枝　甘草　杏仁　升麻　川芎　防风白芷　羌活<br />
　　本经发热恶寒头痛无汗而喘者本方加干葛去升麻<br />
　　本经发热恶寒身体痛者本方加苍术芍药去杏仁本经恶寒发热身痒面赤者以其不得小便出故也本方去白芷升麻杏仁加柴胡芍药<br />
　　本经头痛发热恶寒胸中饱闷者本方加枳殻桔梗本经感寒深重服汤不作汗者再宜服至二三剂而汗不出者死<br />
　　本经汗后不解者宜再服量症轻重用麻黄升麻分多寡为当<br />
　　水二钟姜三片葱白二茎槌法加江西豆豉一撮煎之热服取汗有神宜厚被覆首凡中病即止不得多服多则反加别病<br />
　　疎邪实表汤　即桂枝汤附加减法<br />
　　治冬月正伤风头痛发热恶寒脊强脉浮缓自汗为表症此足太阳膀胱经受邪当实表散邪无汗者不可服<br />
　　桂枝　芍药　甘草　防风　川芎　羌活　白术如汗不止加黄茋　喘加杏仁柴胡　胸中饱闷<br />
　　加枳殻桔梗<br />
　　水二钟姜三片枣二枚槌法加胶饴二匙温服<br />
　　羌活冲和汤　以代桂枝麻黄青龙各半等汤此太阳经之神药也<br />
　　治春夏秋非时感冐暴寒头痛发热恶寒脊强无汗脉浮此足太阳膀胱经受邪是表症宜发散不与冬时正伤寒同治此汤非独治三时暴寒春可治温夏可治热秋可治湿治杂症亦有神也冬寒亦可用惟黄芩须轻投耳<br />
　　羌活　苍术【各一钱半】防风　黄芩　川芎　白芷　甘草　生地黄【各一钱】细辛【五分不可多】<br />
　　水二钟煎八分热服温被盖覆取微汗湿土司天加苍术一钱五分天久淫雨亦加如渇加石膏三钱知母一钱不渇不加冬月禁之<br />
　　如胸中饱闷加桔梗枳殻去生地<br />
　　夏月加石膏知母名神术汤如服此汤后不作汗本方加苏叶喘而恶寒身热本方加杏仁生地汗后不解宜服要汗下兼行加大黄乃釡底抽薪之法其春夏秋感冐非时伤寒亦有头疼恶寒身热脉浮缓自汗宜实表本方去苍术加白术汗不止加黄茋即加减冲和汤再不止以小柴胡加桂枝芍药一钱有神<br />
　　槌法姜三片枣二枚煎至一钟加葱白捣汁五匙再煎一二沸如发汗热服止汗温服<br />
　　柴葛解肌汤　即葛根汤附加减法<br />
　　治足阳明胃经受邪目痛鼻干不眠微头疼眼眶痛脉来微洪宜解肌属阳明经病其正阳明腑病别有治法<br />
　　柴胡　葛根　甘草　黄芩　芍药　羌活　白芷桔梗<br />
　　本经无汗恶寒甚者去黄芩加麻黄冬月宜加春宜少夏秋去之加苏叶<br />
　　本经有汗而渇者治法在如神白虎汤下即白虎汤水二钟姜三片枣二枚槌法加石膏末一撮煎之热服<br />
　　柴胡双解散　即小柴胡汤附加减法<br />
　　足少阳胆经受证耳聋脇痛寒热呕而口苦脉来数属半表半里宜和解此经无出入有三禁不可汗下利也止有小柴胡一汤随病加减再无别汤柴胡　黄芩　半夏　甘草　人参　陈皮　芍药若只小柴胡汤无芍药<br />
　　本经症小便不利加茯苓　脇痛加青皮<br />
　　本经呕者入姜汁竹茹　痰多加蒌贝母　寒热似疟加桂　渇加天花粉知母　齿燥无津液加石膏　嗽者加五味金沸草　坏症加鳖甲<br />
　　本经症心下饱闷未经下者非结胸乃表邪至胸中未入乎腑证虽满闷尚为在表只消小柴胡加枳梗未效就以本方对小陷胸加枳桔一服虗烦类伤寒证本方加竹叶炒粳米<br />

                    <br>
                        　　本经与阳明合病本方加葛根芍药<br />
　　妇人热入血室加当归红花<br />
　　男人热入血室加生地黄<br />
　　老妇人伤寒无表证其热胜者本方加大黄甚者加芒硝<br />
　　水二钟姜一片枣二枚槌法加生艾汁三匙煎之温服<br />
　　小柴胡汤证注释<br />
　　治太阳病十日已去脉细而嗜卧外虽已解设胸满痛与服之若脉浮者麻黄汤伤寒五六日来徃寒热胸脇若痛黙黙不饮食心烦喜呕或烦而不呕或渇或腹中痛或脇下痞鞭或心悸小便不利或不渇身有微热者此汤主之血气弱腠理开邪气因与正气相搏结于胸下邪正分争徃来寒热休作有时黙黙不饮食脏腑相连其痛必下邪髙痛下致使呕也此汤主之服柴胡汤已渇者属阳明以法治之伤寒五六日身热恶风头项强脇下满手足温而渇者此汤主之伤寒阳脉濇隂脉腹中急痛先与小建中汤不差者此汤主之太阳病过经十余日发汗吐下后四五日柴胡汤证仍在者先与小柴胡汤呕不止心下欝微烦者为未解也与大柴胡汤下之则愈妇人中风七八日续得寒热发作有时经水适防者此为热入血室其血必结致如疟状此汤主之伤寒五六日头汗出微恶寒手足冷心下满不欲食大便硬脉细者为阳微结必有表复有里脉沉亦里也汗出为阳微假令纯隂结不得复有外症悉入在里此为半在表半在里也脉虽沉不得为少隂病所以然者隂不得有汗也今头汗出故知非少隂可与此汤设不了了得尿而解伤寒五六日呕而发热者柴胡汤症具而以他药下之柴胡症在者复与小柴胡汤心下痞为逆必蒸蒸而振却发热汗出而解若心下满而腹痛者此为结胸也大陷胸汤主之但满而不痛者此为痞气柴胡不中与之宜半夏防心汤已上属太隂经<br />
　　末后五六日呕而发热至太隂经一俱太隂证节庵并及者见太隂证柴胡亦有当与不当与者阳明病发潮热大便溏小便自可胸脇不利者与此汤阳明病脇下鞭满不大便而呕舌上白胎皆可与之上焦得通津液得下肾气因和濈然汗出而解阳明中风脉浮大而短气腹部满脇下及心痛久按之气不通鼻干不得卧一身及目悉黄小便难有潮热时时哕身前后肿刺之少差外不解病过十日脉续浮者此汤主之已上属阳明经太阳病不解转入少阳脇下满干呕不能食徃来寒热尚未吐下脉沉者此汤主之若已吐下后发汗温鍼讝语小柴胡汤证罢此为坏证知犯何逆以法治之已上属少阳经呕而发热宜服此汤伤寒已后更发热此汤主之若脉浮者以汗解之属阳易差后劳复脉证<br />
　　彭用光加减法<br />
　　如胸中烦而不呕去半夏人参加蒌仁烦者热也呕者逆气也今烦而不呕则热聚而气不逆邪气欲渐成实也参甘恐补去之无助热夏味辛散去之以无逆气也蒌仁苦寒用之以通鬱热于胸中若渇者去半夏恐燥津液加人参之甘润蒌根之苦润相合则津液生而渇已也<br />
　　若腹中痛去黄芩加芍药寒邪入里里气不足寒邪壅则腹中痛芩苦寒性坚而寒中去之则中气易和芍药味酸而和中加之则里气得通而腹痛自愈如脇下痞鞭去大枣之甘温恐令满加牡砺之酸咸则痞消而鞭輭矣<br />
　　若心下悸小便不利者去黄芩之苦寒恐蓄水浸行加茯苓之甘淡能渗利则津液通矣<br />
　　若不渇外有微热去人参微热恐有表邪加桂枝取汗发散表邪也<br />
　　若欬者去人参大枣生姜加五味子干姜肺气逆则欬参枣姜甘温中则肺气愈逆故去之用五味子之酸收敛肺气干姜之辛热以散内之寒气则欬自止若加葛根芍药治少阳阳明合病头畧痛发热耳聋脇痛或徃来寒热如疟和解散治之和解散即小柴胡汤加减如呕逆加姜九片陈皮一钱如头痛恶寒加羌活防风各一钱寒热间作加桂枝一钱夏月中暑发热头痛加黄连一钱春天温病时行加生地黄川升麻一钱疟疾或先寒后热加川常山尖槟榔半钱各要未发时煎服伤寒恶寒头项强发热前方冲和汤内去细辛苍术加白术二钱<br />
　　桂枝大黄汤　即桂枝汤加大黄附加减法<br />
　　治足太隂脾经受症腹满而痛咽干而渇手足温脉来沉而有力此因邪热从阳经入隂经<br />
　　桂枝　芍药　甘草　大黄　枳实　柴胡<br />
　　本经腹满不恶寒而喘者加大腹皮去甘草<br />
　　水二钟姜一片枣二枚槌法临服入槟榔磨水三匙热服<br />
　　中云看此证不如三承气汤选用或一日初太隂乃可观仲景书或者邪中隂经而留于腹者也不然必外证未全除可也不然此方亦当用在坏证例非本经药也直説阳症来者误也<br />
　　加味理中饮　即理中汤附加减法<br />
　　治太隂脾经受证自利不渇手足温身无热脉来沉而无力此属脏寒<br />
　　干姜　白术　人参　甘草　肉桂　陈皮　茯苓厥隂消渇气上冲心饥不欲食食即吐蚘腹痛大便实者本方加大黄蜜少许利之<br />
　　本经腹濡满时减者本方去甘草<br />
　　本经呕者入半夏姜汁<br />
　　本经倦卧沉重利不止少加附子<br />
　　利后身体痛者急温之加附子<br />
　　自利腹痛者入木香磨姜汁调服和之<br />
　　水二钟姜一片枣二枚槌法临服入炒陈壁土一匙调服取土气以助胃气<br />
　　茵陈将军汤　即茵陈汤附加减法<br />
　　治足太隂脾经腹满身目发黄小水不利大便实发渇或头汗剂颈而还脉来沉重者宜用<br />
　　大黄　茵陈　山栀　甘草　厚朴　黄芩　枳实大便自调者去大黄厚朴加大腹皮利小便清为效水二钟姜一片槌法加灯草一握热服<br />
　　导赤饮　即五苓散附加减法<br />
　　治小水不利小腹满或下焦蓄热或引饮过多或小水短赤而渇脉沉数者以利小便为先惟汗后亡津液与阳明汗多者则以利小便为戒<br />
　　茯苓　猪苓　泽防　桂枝　白术　甘草　滑石山栀<br />
　　中湿身目黄者加茵陈<br />
　　水结胸证加木通灯心如小水不利而见头汗出者乃阳脱也此死证<br />
　　自得病起无热但狂言烦躁不安精采不与人相当此汤治之<br />
　　此因热结膀胱太阳经之里症也一名太阳本病水二钟姜一片灯心二十茎槌法入盐二字<br />
　　六一顺气汤　以代大承气小承气调胃承气大柴胡三乙承气汤大陷胸等汤之神药也举世无人知此竒妙耳秘之莫与俗人言附加减法<br />
　　治伤寒热邪里大便结实口燥咽干怕热讝语掲衣狂妄手掷足斑黄阳厥潮热自汗胸腹满硬绕脐疼痛等症悉皆治之<br />
　　大黄　枳实　厚朴　甘草　黄芩　柴胡　芒硝芍药<br />
　　潮热自汗讝语发渇手掷足掲去衣被狂妄斑黄大便实者俱属正阳明胃腑病依本方<br />
　　口燥咽干大便实属少隂依本方<br />
　　下利纯清心下鞭痛而渇者属少隂依本方<br />
　　怕热发渇讝妄手足乍冷乍温大便实者阳厥证属厥隂依本方舌卷囊缩者难治须急下之热病目不明谓肾水已竭不能照物病已笃矣惟宜急下依本方目中不了了即目不明也<br />
　　转屎气者谓下泄也有燥屎焉当下依本方如更衣者止后服不必尽剂不更衣宜再少与大便通者愈若结胸证心下鞭痛手不可近燥渇讝语大便实者依本方去甘草加甘遂桔梗凡伤寒过经及老弱并血气两虗之人或妇人产后有下症或有下后不解或有表症未除而里症又急不得不下者用此汤去芒硝下之即吉盖恐转药硝性燥急故有此戒大凡伤寒邪热里结实须看热气浅深用药今之庸俗不分当急下可少与宜微和胃气之论一槩用大黄芒硝乱投汤剂下之因兹枉死者多矣余谓伤寒之邪来非一治之则殊耳病有三焦俱伤者则痞满燥实坚全俱宜大承气汤厚朴苦温以去痞枳实苦寒以泄满芒硝醎寒以润燥软坚大黄苦寒以泄实去热病斯愈矣邪在中焦则有燥实坚三证故用调胃承气汤以甘草和中芒硝润燥大黄泄实不用枳朴恐伤上焦虗无氤氲之元气调胃之名自此立矣上焦受伤则痞而实用小承气汤枳实厚朴之能除痞大黄之泄实去芒硝不伤下焦血分之真隂谓不伐其根本也若夫大柴胡汤则有表症尚未除而里症又急不得不下者只得以此汤通表里而缓治之犹有老弱及血气两虗之人亦宜用此故经云转药孰有芒硝者也大承气最小承气次之调胃承气又次之大柴胡又次之其大柴胡加大黄小柴胡加芒硝方为转药盖为病轻者设也仲景又云荡涤伤寒热积皆用汤液切禁丸药不可不知也右先将水二钟滚三沸后入药煎至八分槌法临服时入铁锈水三匙调服立效取铁性沉重之义最能坠热开结有神此千金不之秘<br />
　　如神白虎汤　即白虎汤附加减法<br />
　　治身热渇而有汗不解或经汗过渇不解脉来微洪石膏　知母　人参　甘草　山栀　麦冬　五味心烦者加竹茹一团如大渇心烦背恶寒者依本方去山栀加天花粉无渇不可服此药为大忌<br />
　　水二钟姜一片枣一枚槌法加淡竹叶十片<br />
　　三黄石膏汤<br />
　　此汤治伤寒后五心烦热舌燥表里皆实怫鬱阳毒发斑黄身如涂朱眼珠如火狂呌欲走十指皮脱六脉洪大滑数燥渇欲死鼻干面赤齿黄过经不解已成坏症表里皆热欲发其汗病热不退又复下之大便遂频小便不利亦有错治温症而成此症者又八九日已经汗下后脉洪数身壮热拘急沉重欲治其内由表未解欲发其表则里症又急趦趄不能措手待毙而已殊不知热在三焦闭塞经络津液营卫不通遂成此症又治汗下后三焦生热脉洪数讝语不休昼夜喘息鼻时加衂身目俱黄狂呌欲走者通用此汤治之有神<br />
　　石膏【一两半】黄芩　黄连　黄栢【各七钱】山栀　麻黄香豉【二合】<br />
　　每服一两水二钟姜三片枣二枚槌法入细茶一撮煎之热服　未中病再服<br />
　　三黄巨胜汤<br />
　　此汤治阳毒发斑狂乱妄言大渇呌喊目赤脉数大便燥实不通上气喘急舌卷囊缩难治者权以此汤刼之三黄石膏汤内去麻黄香防加大黄芒硝是也水二钟姜一片枣二枚槌法临服入泥浆清水二匙调服即安<br />
　　冲和灵寳饮　治两感伤寒起于头痛恶寒发热口燥舌干以阳先受病多者先以此汤探之中病即愈羌活　防风　川芎　生地　细辛　黄芩　柴胡甘草　干葛　白芷　石膏<br />
　　水二钟煨生姜三片枣二枚槌法入黒豆一撮煎之温服取微汗为愈如不愈表症多而甚急者方可用麻黄葛根为解表如里多而甚急者先以调胃承气为攻里是也<br />
　　如以隂经自中病发热下利身疼痛脉沉细无力不渇倦卧昏重者又当先救里温之回阳救急汤是分表里寒热而治此其权变大法<br />
　　古云两感虽为死证复有可救之理乃用药先后寒热之剂及发表攻理之序不明故枉死者多矣此方良可<br />
　　桃仁承气对子　即桃仁承气汤附加减法<br />
　　治热邪里热蓄膀胱其人如狂小水自利大便黒小腹满痛身目黄讝语燥渇为蓄血证脉沉有力宜此汤下尽黒物即愈未服前而血自下者为欲愈不宜服<br />
　　桃仁　桂枝　芒硝　大黄　芍药　柴胡　青皮当归　甘草　枳实<br />
　　水二钟姜三片槌法临服入苏木煎汁三匙服<br />
　　消毒青黛饮　治热邪里里实表虗血热不散热气乗于皮肤而为斑也轻则如疹子重则如锦纹重甚则斑烂皮肤或本属阳悮投热药或当下不下或下后未解皆能致此不可发汗重令开泄更加斑烂也然而斑之方萌与蚊迹相类发斑多见于胸腹蚊迹只在于手足阳脉洪大病人昏愦先红后赤者斑也脉不洪大病人自静先红后黄者蚊也其或大便自利短气怫鬱气短燥屎不通又如菓实靥者卢医复生不能施其巧矣凡汗下不解足冷耳聋烦闷咳便是发斑之候<br />
　　黄连　甘草　石膏　知母　柴胡　参　生地山栀　犀角　青黛　人参<br />
　　水二钟姜一片枣二枚槌法临服入苦酒一匙大便实者去人参加大黄<br />
　　生地黄连汤　治鼻衂成流久不止者或热毒入深吐血不止<br />
　　黄芩　山栀　桔梗　甘草　生地　黄连　柴胡川芎　芍药　犀角【如无升麻代之】<br />
　　水二钟枣二枚煎八分槌法临服入茅根捣汁磨京墨调服如无茅根以藕捣汁亦可<br />
　　外用刼法水纸搭于鼻冲<br />
　　加味犀角地黄汤　治烦躁漱水不下咽者属上焦有瘀血<br />
　　犀角　生地　芍药　甘草　桔梗　牡丹皮　陈皮　红花　当归<br />
　　水二钟姜三片槌法临服入生藕节捣汁三匙温服<br />
　　囬阳救急汤　即四逆汤附加减法<br />
　　治寒邪直中隂经真寒证初病起无身热无头疼止则恶寒四肢厥冷战栗腹疼吐防不渇引衣自盖踡卧沉重或手指甲唇青或口吐涎沫或至无脉或脉来沉迟无力<br />
　　熟附子　干姜　人参　甘草　白术　肉桂　陈皮　五味　茯苓　半夏<br />
　　呕吐涎沫或小腹痛加盐炒吴茱茰<br />
　　无脉者加猪胆汁一匙　呕吐不止加姜汁　泄防不止加升麻黄茋<br />
　　水二钟姜三片煎之临服加麝香三厘调服中病以手足温和即止不得多服多则反加别病矣如未止可用前理中饮加减治之无妨<br />
　　囬阳反本汤　治隂盛格阳隂极发躁微渇面赤欲坐卧于泥水井中脉来无力或脉全无欲絶者<br />
　　附子　干姜　甘草　人参　麦门冬　五味　腊茶　陈皮<br />
　　面戴阳者下虗也加葱七茎黄连少许用澄清泥浆水二钟煎之临服入蜜五匙顿冷服之取汗为效<br />
　　柴胡百合汤　治瘥后昏沉发热渇而错语失神及百合劳复等证<br />
　　柴胡　人参　黄芩　甘草　知母　百合　生地陈皮<br />
　　渇加天花粉　胸中烦热加山栀　头微疼加羌活川芎　呕吐加姜汁炒半夏　胸中饱闷加枳殻桔梗　食复者加枳实黄连甚重大便实者加大黄胸中虗烦加竹茹竹叶　瘥后干呕错语失神呻吟睡不安者加黄连犀角　咳喘加杏仁百合甚加麻黄　心中惊愓为血少加当归茯神逺志　虗汗加黄茋　疲倦加白术　腹中雷鸣加煨生姜　劳复时热不除加葶苈乌梅生艾汁<br />
　　水二钟枣一枚姜三片槌法加醋炙鳖甲煎之温服<br />
　　如圣散　治刚柔二痓头揺口噤身反张手足挛搐头面赤项强急与瘈疭同此法<br />
　　羌活　防风　川芎　白芷　柴胡　芍药　甘草当归　乌药　半夏　黄芩　有汗是柔痓加白<br />
　　术桂枝　无汗是刚痓加麻黄苍术　口噤咬牙者如大便实者入大黄利之<br />
　　水二钟姜三片煎之临服入姜汁竹沥温服<br />
　　温经益元汤　治因汗后太虗头振振然欲擗地并肉瞤筋愓及因发汗太多衞虗亡阳汗不止或下后利不止身疼痛者并皆治之<br />
　　熟地　人参　白术　黄茋　甘草　芍药　当归生地　茯苓　陈皮　肉桂　大附子<br />

                    <br>
                        　　如饱闷加枳殻去地黄　如瘦人去芍药有热去附子　利不止加炒白术升麻陈壁土去当归地黄呕者加姜汁制半夏　渇者加天花粉　汗后恶风寒属表虗去附子肉桂生地加桂枝胶饴　水二钟姜三片枣一枚加糯米一撮槌法煎之温服<br />
　　逍遥汤　治有汗伤寒瘥后血气未平劳动助热复还于经络有因与妇人交接淫欲而复发不易有病者谓之劳复内交接淫欲而无病人反得病者谓之隂阳易余曽见舌出数寸而死者多矣此症最难治必宜此汤<br />
　　人参　知母　竹青　卵缩腹痛倍加黄连　甘草滑石　生地　韭根　柴胡　犀角<br />
　　水二钟姜三片枣二枚煎之临服入烧裩裆末一钱半调服有粘汗出为效不粘汗出再服以小水利隂头肿则愈<br />
　　升阳散火汤　治有患人乂手冐胸寻衣摸牀讝语昏沉不醒人事不可呼为风证而用风药悮死者多矣盖汗热乗于肺金元气虗不能自主持名曰撮空证小便利者可治小便不利者不可治<br />
　　人参　当归　柴胡　药　黄芩　甘草　白术麦冬　陈皮　茯神<br />
　　有痰加姜制半夏　大便燥实讝语发渇加大黄泄漏者加升麻炒白术<br />
　　水二钟姜三片枣一枚槌法入金首饰煎之热服<br />
　　再造饮　治有患头疼发热项脊强恶寒无汗用发汗药二三剂汗不出者苟不识此不论时令遂以麻黄重药及火刼取汗悮人死者多矣殊不知阳虗不作汗故有此证名曰无阳证<br />
　　黄茋　人参　桂枝　甘草　细辛　熟附子　羌活　防风　川芎　煨生姜<br />
　　夏月加黄芩石膏冬月不加<br />
　　水二钟枣二枚煎至一钟槌法加炒芍药一撮煎三沸温服<br />
　　黄龙汤　治有患心下鞭痛下利纯清水讝语发渇身热殊不识此证但见下利便呼为漏底伤寒而便用热药止之就如抱薪救火悮人死者多矣殊不知此因热邪里胃中燥屎结实此利非内寒而利乃逐日自饮汤药而利也宜急下之名曰结热利证身有热者宜用此汤身无热者用前六一顺气汤<br />
　　大黄　芒硝　枳实　厚朴　甘草　人参　当归年老气血虗者去芒硝<br />
　　水二钟姜三片枣二枚煎之后再加桔梗煎一沸热服<br />
　　调营养气汤　即加减补中益气汤<br />
　　治有患头疼身热恶寒微渇濈然汗出身痛脚腿酸疼沉倦脉空浮而无力不可因见头疼恶寒发热便呼为正伤寒而大发其汗所以轻变重而害人者多矣此劳力内伤气血外感寒邪宜少辛甘温之剂则愈名曰劳力感寒证故经云劳者温之损者温之温能除大热正此谓也有下证者大柴胡汤下之则缓人参　黄茋　当归　生地　川芎　柴胡　陈皮甘草　细辛　羌活　防风　白术<br />
　　元气不足者加升麻少许须知元气不足者至隂之下求其升　口渇加天花粉知母　喘嗽加杏仁去升麻　汗不止加芍药去升麻细辛胸中烦热加山栀竹茹　干呕加姜汁炒半夏胸中饱闷加桔梗枳殻去生地甘草黄茋白术少许痰盛者加蒌仁贝母去防风细辛　腹痛去茋术加芍药干姜和之有因血鬱内伤腹有痛处或大便黒加桃仁红花去芍辛羌防黄茋白术甚者加大黄下尽瘀血则愈后去大黄调理<br />
　　水二钟姜三片枣二枚槌法入葱白二茎煎之温服<br />
　　导赤各半汤　治患伤寒后心下不鞭腹中不满大小便如常身无寒热渐变神昏不语或睡中独语一二句目赤唇焦舌干不饮水稀粥与之则咽不与即不思形如醉人俗不识此而悮人者多矣殊不知热手少隂心也心火上而迫肺所以神昏名越经证黄连　山栀　黄芩　滑石　甘草　知母　犀角茯神　麦冬　人参<br />
　　水二钟姜枣煎之加灯心一握煎沸热服<br />
　　益元汤　治有患身热头疼全无不烦便作躁闷面赤饮水不得入口不识者呼为热证而用凉药遂至悮人殊不知元气虗弱是无根虗火泛上名曰戴阳证熟附子　甘草　干姜　人参　五味　麦冬　黄连　知母　葱　艾<br />
　　水二钟姜一片枣二枚槌法临服入童便三匙顿冷服<br />
　　桂苓饮　治有患初得病无热狂言烦躁不安精采不与人相当切勿呼为狂发悮用下药死者多矣此因热结膀胱名如狂证<br />
　　猪苓　泽防　桂枝　甘草　白术　知母　黄栢山栀　蕀叶<br />
　　水二钟姜三片煎一钟槌法再加滑石末一钱煎三沸温服取微汗为效<br />
　　当归活血汤　有患无头疼无恶寒止则身热渇小水利大便黒口出无伦语设如不识呼为热证而用凉剂则悮矣殊不知内心脾二经使人昏迷沉重故名挟血如见祟<br />
　　当归　赤芍　甘草　红花　桂心　干姜　枳殻生地　人参　柴胡　桃仁<br />
　　服三帖后去桃仁红花干姜桂心加白术茯苓水二钟姜一片煎之槌法入酒三匙调服<br />
　　加味导痰汤　有患憎寒壮热头疼昏沉迷闷上气喘急口出涎沫庸医皆作伤寒治之多悮殊不知此因内伤七情以致痰迷心窍神不守舍神出舍空空则痰生也名曰挟痰如见祟痰症类伤寒与此同治法茯苓　半夏　南星　枳实　黄芩　蒌仁　白术　陈皮　甘草　桔梗　人参　黄连<br />
　　年力壮盛先用吐痰法后服此汤<br />
　　水二钟姜三片枣二枚槌法临服入竹沥姜汁温服<br />
　　加减调中饮　治食积类伤寒头疼发热恶寒气口脉盛但身不痛此为异耳经云饮食自倍肠胃乃伤轻则消化重即吐下此良法也<br />
　　苍术　厚朴　陈皮　甘草　白术　山查　神麯枳实　草菓　黄连　干姜<br />
　　腹中疼加桃仁　痛甚大便实热加大黄下之去山查草菓神麯干姜<br />
　　心中兀兀欲吐者与干霍乱同吐法用滚水一碗入盐一撮皂角末五分探吐<br />
　　水二钟姜一片临服入木香磨汁调服即效<br />
　　加减续命汤　治脚气类伤寒头疼身热恶寒支节痛便秘呕逆脚软屈弱不能转动但起于脚膝耳禁用补剂及淋洗<br />
　　防风　芍药　白术　川芎　防己　桂枝　甘草麻黄　苍术　羌活<br />
　　暑中三阳所患必热脉来数去附子桂枝麻黄加黄栢黄芩柴胡　寒中三隂所患必冷脉来迟加附子起于湿者脉来弱加牛膝木　起于风者脉来<br />
　　浮加独活　元气虗加人参少许　大便实者加大黄<br />
　　水二钟姜一片枣二枚灯心二十茎槌法临服入姜汁调服<br />
　　芩连消毒饮　时天行大头病发热恶寒头项肿痛脉洪取作痰症治之其喉痹者亦照此方治<br />
　　柴胡　甘草　桔梗　黄芩　川芎　荆芥　黄连防风　羌活　枳殻　连翘　射干　白芷<br />
　　先加大黄滤去一二次　后依本方去大黄加人参当归<br />
　　水二钟姜三片煎一钟加鼠粘子一撮再煎一沸槌法入竹沥姜汁调服<br />
　　初起不可用大黄末后不减方可量加<br />
　　加味六神通解散　治时行三月后谓之晚发头痛身热恶寒脉洪数先用冲和汤不愈后服此汤<br />
　　麻黄　甘草　石膏　黄芩　滑石　苍术　川芎羌活　细辛<br />
　　水二钟姜三片槌法入豆防一撮葱白二茎煎之热服取汗中病即止<br />
<br />
<br />
<br />
<br />
　　赤水元珠卷十八<br />
<子部,医家类,赤水元珠><br />
　　钦定四库全书<br />
　　赤水元珠卷十九<br />
　　明　孙一奎　撰<br />
　　药误伤人<br />
　　凡应用小柴胡汤和解误用承气汤致身发黄者死中暑作热病误用燥剂者死肾虗受寒内逼浮阳之火泛上面赤烦躁身有微热渇欲饮水不能下咽大便闭或自利小水淡黄或呕逆或气短或郑声或咽痛状似阳证医见面赤烦渇便闭认作阳证误投寒凉立死隂证身热面赤足冷烦躁掲去衣被脉来数大无力不急用加减五积散冷服误用凉药者死伤寒汗多用利小便药者死阳明病潮热汗多小便因少若利之加喘渇者死湿病若发其汗使人耳聋不知痛处者死病人烦躁自觉甚热他人以手按其肌肤殊无大热此为无根失守之火用凉药者死<br />
　　病人应死证<br />
　　头重视身此天柱骨倒元气已败死大便浊气极臭者死目精正圆者死卵缩入腹胍见离经者死瘥后小便澁有血名曰内外疮皆黒靥不出脓者死少隂下利止头时时自冐者死热盛躁急不得汗出是阳脉极死舌上黒胎生芒刺刮不去易生者死夏月可治鼻衂自汗者死胃寒发呃丁茴香柿蒂良姜汤调服脉不出加胆汁合生脉散其脉又不出或暴出者皆死<br />
　　望色<br />
　　昔肥今瘦主痰大肉脱去主不治平人消瘦主脾热眼眶黒主内有痰鼻色青主腹中痛苦冷者死鼻色微黒者有水气鼻色黄主小便难鼻色白者属气虗鼻色赤者属肺热鼻色鲜明者有留饮鼻孔干燥者必衂血鼻色燥如烟煤者是阳毒热极鼻孔冷滑色黒者是隂毒冷极鼻流浊涕者属风热鼻流清涕者是肺寒鼻孔癖胀者属肺热有风唇口焦红者吉唇口焦黒者凶唇口俱肿赤者是热极唇口俱青黒者是寒热唇口舌胎防纹者难治唇口燥裂者是脾热唇青舌卷者死唇吻色青者死环口黧黒者死口张气直出者死齿燥无津液者是阳明热极前板齿燥兼脉虗者是中暑齿如热者难治耳色黒枯燥者是肾惫目赤唇焦舌黒者属阳毒目熏黄色暗者属湿毒目黄兼小便利大便黒小腹满痛者属畜血目瞑者将欲衂血目之白睛黄兼冷无热不渇脉沉细者属隂黄两眦黄者病欲愈凡开目见人者属阳闭目不欲见人者属隂睛昏不识人目反上视睛小瞪目直视目邪视目睛正圆戴眼反折眼陷下此八者皆死证目睛微定暂时稍转动者属痰目中不了了睛不和不明白者此因邪热结实在内不了了者谓见一半目不见一半目是也舌肿者难治舌出者死面颧颊赤在午后此虗火上升不可作伤寒治面赤脉数无力此伏隂病其证烦躁引饮虗阳上升面赤脉沉细此少隂病外热内寒隂盛格阳宜温误用寒凉者死面赤脉数此少阳病宜小柴胡和解縁面赤赤乃阳气怫鬱在表汗不彻之故宜发汗面部通赤色此阳明表证未解不可攻里宜解肌面唇青是隂寒极面青兼舌卷囊缩亦是隂寒面青兼小腹绞痛是夹隂伤寒面目身黄兼小水短澁是湿热面目身黄兼小腹满硬痛小便利是畜血伤寒面白为无神或汗多或脱血所致面白人不宜大汗黒气在鱼尾相牵入太阳者死黒气自人中入口者死黒气自入耳目鼻舌者死面黒人在伤寒内渉虗不宜参术大补<br />
　　闻声<br />
　　声清声浊　病邪在表其声清而响喨病邪入里其声<br />
　　浊而不喨<br />
　　声轻声重　病在阳分其声前轻后重病在隂分其声<br />
　　前重后轻<br />
　　声断声续　病邪表浅并有余阳证其声续病邪入深<br />
　　并内伤不足其声断<br />
　　言壮言怯　外感阳病有余出言壮厉则寒热交作内<br />
　　伤隂证不足出言懒怯则寒热间作<br />
　　叹　叹是心变动之声<br />
　　欠　肾主欠隂气积下阳气未尽阳引而上隂引而下<br />
　　隂阳相引故数欠也<br />
　　噫　噫是心变动之声是胸中气不交通寒气客于胃<br />
　　厥逆从上下复出于胃故为噫<br />
　　　是肾变动之声有病发是伤风或伤热无病<br />
　　发是阳气和满于心<br />
　　吞　吞是脾变动之声<br />
　　呃　其声皆从胃中至胸嗌间而为呃有胃中实热失下者有胃中痰饮者有服寒凉药过多者有胃中虗冷者<br />
　　咳　咳是肺变动之声俗呼为嗽肺为邪干气逆不下也有肺寒咳者有停食咳者有邪在半表半里咳者<br />
　　唏　隂气实阳气虗隂气速阳气迟隂气盛阳气絶故<br />
　　为唏<br />
　　怒　怒是肝变动之声<br />
　　歌　歌是脾变动之声<br />
　　哭　哭是肺变动之声<br />
　　笑　笑是心变动之声<br />
　　太息　忧思则心系急急则气约气约则不利故太息<br />
　　以伸屈之<br />
　　错语　意错言乱自知言错邪气尚轻自不知觉此热<br />
　　甚正气衰<br />
　　呢喃　病邪入轻则睡中发此声也<br />
　　声嘶　肺有风热<br />
　　声哑　声哑唇口见生疮是狐惑病有风热伤心肺而声哑者少隂病咽中生疮者有痓病口禁者有热病三四日不得汗出者死<br />
　　口禁　口禁难言见手足挛搐是风痓口噤不言难治阳明病渇欲饮水口噤舌干白虎加人参汤咽干不可汗<br />
　　舌哽舌短舌强　病邪入深主难治<br />
　　口噤咬牙　是风痓<br />
　　喉中有声　喉中有声者是痰也<br />
　　卒然无音　寒气客于厌防则厌不能发发不能下至<br />
　　其开阖不便故无音<br />
　　声如鼻鼾　声如鼻鼾者难治<br />
　　乆病耳聋　属气虗<br />
　　咽喉不得息　寸脉微浮或沉伏胷中痞鞭气上冲此<br />
　　胸中有寒宜吐之<br />
　　鼻息如鼾睡　属风温<br />
　　耳聋兼脇痛　宜和解寒热咽而口苦属少阳<br />
　　耳聋兼耳肿耳痛　是少阳风热<br />
　　问因<br />
　　口苦口甜　口苦是胆热口甜是肝热<br />
　　舌干口燥　是胃家热极<br />
　　心下满　因下早致满为痞气手按拍之有声又耎此停水手按则散此虗气手按鞭痛此宿食<br />
　　喜明喜暗　喜明属阳元气实喜暗属隂元气虗睡向壁向外　向壁属隂元气虗向外属阳元气实病起觉不舒快少情绪否有此证是夹气伤寒<br />
　　病起觉倦卧骨腿酸疼脇痛否有此证是劳力伤寒要知病在肝经问妇人乳头缩不缩<br />
　　耳聋　耳聋邪气入深难治或兼虗证有少阳证不可<br />
　　不知<br />
　　切生死形状六经六絶脉<br />
　　雀啄连来三五啄屋漏半日一防落弹石鞭来寻即散搭指散乱真解索鱼翔似有亦似无鰕游静中跳一跃寄语医家仔细看六脉一见休下药　一动一止两日死两动一止四日通三动一止六日亡四动一止八日事五动一止只十日十动一止一年去春草生时即死期二十一动二年住清明节后始倾亡三十动一止三年次立秋节后病则危四十动一止四年住小麦一熟是死期五十一动一止五年试草枯水寒时死矣此为太素脉秘<br />
　　左右手脉俱急盛是夹食伤寒<br />
　　右手脉来空虗左手脉来盛是劳力伤寒<br />
　　左手脉来盛右手洪滑或寸脉沉身热恶寒隠隠头痛喘咳烦闷胸脇体痛是夹痰伤寒<br />
　　左手脉来濇右手脉沉数心胸脇下小腹有痛处是血欝内伤外感<br />
　　鬼脉　得病之初便讝语或发狂六部无脉大指之下寸口之上有脉动者是<br />
　　反闗脉　如病人六部无脉便不可言其无要在掌后切看脉来动者是<br />
　　伤寒不可发汗<br />
　　口燥舌干者口苦咽干者咽喉痛者吐血下血者淋血者小便淋沥者大便防利者内伤劳倦者尺脉微弱者房劳隂虗者梦遗泄精者风湿者湿温者中暑者疮漏者<br />
　　伤寒发汗不出熏法<br />
　　用发表药汗不出将苏叶烧汤以器盛之至于被内两膝下熏之又法用姜柦绵裹周身擦之其汗自出此良法也<br />
　　伤寒汗出不住止法<br />

                    <br>
                        　　将病人髪披在水盆中足冷于外用炒麸皮糯米粉龙骨牡蛎煅为末和匀周身扑之其汗自止此良法也<br />
　　伤寒可吐<br />
　　胸中懊恼者喉中有痰声者胸满欝欝微烦者中风寒痰涎拥塞者干霍乱心腹刺痛欲死者伤寒三四日邪在胸中者脉大胸满多痰者下利日数行寸口脉滑者寸口脉沉伏或浮滑有痰者<br />
　　伤寒不可吐<br />
　　病人元气虚羸者房劳隂虗者劳倦内伤者胎产崩漏者寸脉虗细弱无力者经水适断适来者少阳胆病者<br />
　　伤寒吐不出探法<br />
　　用栀子豉汤大蒂散不得吐随用三山丸合解毒散煎服再不吐将鵞羽在喉中探吐<br />
　　伤寒吐不住止法<br />
　　用炒糯米一撮生姜自然汁少许水煎服凡呕吐不止者亦用此二味入各药中同煎服呕吐自止如胃实呕吐不可用<br />
　　伤寒不可下<br />
　　六脉虗细者呕吐者腹中时满时减者不转屎气者少阳胆病者腹如雷鸣者阳明面冷赤色者咽中闭塞者血气两虗者内伤劳倦者隂虚劳倦者经水适断适来者胎前崩漏者小便清白者夹隂面赤者心下鞭者脉虽大无力者<br />
　　伤寒小便不通熏法<br />
　　一切小便不利先将麝香半夏填患人脐中上用葱白田螺各捣烂成饼封于脐上用布带住良久下用皂夹烧烟熏入隂中其水窦自通妇人亦用皂夹煎汤洗玉户立通<br />
　　伤寒胸膈不寛熨法<br />
　　一切寒结热结水结食结痞结血结痰结支结大小结胸痞气结者俱用生姜捣烂如泥去汁取柦炒热绢包渐渐揉熨心胸脇下其满痛豁然自愈如姜查冷再入姜汁再炒再熨揉之以愈为效惟热结用冷姜查揉之不可炒热医当慎之又有伤寒衂血将解未尽或热极及吐血不尽医不知其证遂用凉药之剂止住其衂血留结于心胸之分故满痛而成血结胸也用加味犀角地黄汤<br />
　　姙娠伤寒防胎法<br />
　　用井底泥青黛伏龙肝各为末调匀涂于孕妇脐中二寸许如干再涂上以保胎孕也<br />
　　到伤寒家不染病法<br />
　　凡入病家须避其邪气不使染着为上以雄黄末涂鼻孔行动从客位而入男子病秽气出于口女子病秽气出于隂门其相对坐立之间必须识其向背<br />
　　用药寒温合宜论<br />
　　如麻黄得桂枝则能发汗芍药得桂枝则能止汗黄茋得白术则止虗汗防风得羌活则治诸风苍术得羌活则止身痛柴胡得黄芩则寒附子得干姜则热羌活得川芎则止头疼川防得天麻则止头干姜得天花粉则止消渇石膏得知母则止渇香薷得扁荳则消暑黄芩得连翘则消毒桑皮得苏子则止喘杏仁得五味则止嗽丁香得柿蒂干姜则止呃干姜得半夏则止呕半夏得姜汁则消痰贝母得蒌则开结痰桔梗得升麻开提血气枳实得黄连则消心下痞枳殻得桔梗能使胸中寛知母黄栢得山栀则降火豆豉得山栀治懊憹辰砂得酸枣则安神白术得黄芩则安胎陈皮得白术则补脾人参得五味麦门则生肾水苍术得香附开欝结厚朴得腹皮开膨胀草果得山查消肉积神麯得麦牙能消食乌梅得干葛则消酒砂仁得枳殻则寛中木香得姜汁则散气乌梅得香附则顺气芍药得甘草治腹痛吴茱茰得良姜亦止腹痛乳香得没药大止诸痛芥子得青皮治脇痛黄茋得大附子则补阳知母黄栢得当归则补隂当归得生地则生血姜汁磨京墨则止血红花得当归则活血归尾得桃仁则破血大黄得芒硝则润下皂夹得麝香则通窍诃子得肉果则止防木香得槟榔治后重泽防得猪苓则能利水泽防得白术则能收湿此用药相得之大端也<br />
　　姙娠伤寒禁忌药<br />
　　蚖斑水蛭及蝱虫　　　乌头附子配天雄<br />
　　野葛水银并巴荳　　　牛膝薏苡与蜈蚣<br />
　　三棱代赭芫花麝　　　大防蛇蜕黄雌雄<br />
　　礞石芒硝牡丹桂　　　槐花牵牛皂角同<br />
　　半夏南星与通草　　　瞿麦干姜桃仁通<br />
　　碙砂干漆蟹甲爪　　　地胆茅根都不中<br />
　　蒸脐法<br />
　　用麝香半夏皂荚末一字填患者脐中后用生姜薄苛贴于脐上放大艾火于姜片上蒸二七壮灸闗元气海二十壮热气通于内逼于外隂自退而阳自复矣<br />
　　熨脐法<br />
　　用葱头一把切去叶留白根切饼二寸许连四五饼先将麝香硫黄二字填于脐中放葱饼于脐上以熨斗盛火于饼上熨之饼烂再换饼再熨热气入腹以通阳气如大小便不利以利则止<br />
　　中寒<br />
　　中寒寒邪卒时直中隂经即病如中太隂脾经用藿香正气散合理中汤寒甚加附子如寒中少隂肾经用五积散加茱茰寒热足冷加附子四逆汤寒热手足甲唇皆青舌卷囊缩脉伏絶者用蒸脐法及大剂姜附温之不然则死矣<br />
　　伤寒合病<br />
　　三阳若与三隂合病即是两感所以三隂无并合例也大抵伤寒二阳经合病必用二阳经药合治三阳经合病必用三阳经药合治<br />
　　隂毒伤寒<br />
　　咽喉不利致毒气攻心如伤寒时气得病一二日便结成隂毒或服药后三四日或十余日变成隂毒身重背强腹中绞痛咽喉不利毒气攻心心下胀满硬如石短气不息呕逆唇青面黒四体如氷身如被杖其脉沉细而疾或伏絶用隂毒甘草汤先进一服如人行十里再进一服取汗出乃愈盖隂毒之气随汗而出也五六日可治七日不可治如汤药不受面唇指甲皆青黒色或时郑声舌卷囊缩烦躁冷汗不止腰背眼痛此皆隂寒毒气入深急用蒸脐法如手足温暖即止知人事者生灌入生姜汁照前用药不可与凉剂悮服必死<br />
　　夹隂伤寒<br />
　　隂极发躁用四逆汤合生脉散入辰砂细茶白蜜冷服隂利用四逆汤加人参茯苓肉桂肉果砂仁木通灯心升麻少许服之虗阳伏隂用加减五积散冷服药服下嗌冷体既消热性乃发热因寒用也<br />
　　寒疫<br />
　　寒疫四时皆有之若初起病头疼发热増寒拘急或吐逆恶心中脘痞满或饮食停留不化或腹中作痛未发热者宜藿香正气散加减治之若已发热者十味防苏散汗之若身体痛骨节疼发热者羌活冲和汤加苏葱主之若有汗不得再发汗宜加减冲和汤主之若邪热不解入里变证者宜从正伤寒条内治之<br />
　　大头伤寒<br />
　　若先发于鼻额红瘇以至两目盛肿而不开并额上面部皆赤而肿者此属阳明也或壮热气喘口干舌燥咽喉肿痛不利脉来数大者用普济消毒饮主之内实热盛者用通圣消毒饮若发于耳之上下前后并头角红肿此属少阳也或肌热日晡热潮热徃来寒热口苦咽干目疼脇下满宜小柴胡加天花粉羌活荆芥连翘芩连主之若发于头上并脑后项下及目后赤肿者此属太阳也宜荆芥败毒散主之若三阳俱受邪并于头面耳目鼻者以普济消毒散外用清凉救苦散敷之治法当先缓后急则邪伏也先缓者宜退热消毒虗人兼扶元气胃虗食少者宜助胃气其大便内热甚以大黄下之拔其毒根此缓之法盖此毒先肿于鼻额次肿于目又次肿于耳从耳至头上络后脑结块则止不散必脓也普济消毒饮如无板蓝根用大青或青黛虗人脉弱加人参引至毒处加皂角刺胃弱食少加白术橘红如大便不通加酒浸大黄服后就卧使药气上行内热用荆芥则毒散加酒炒黄芩热盛加酒炒黄连口渇加天花粉凡头面肿盛目不开鼻塞闷口干舌燥内外有热或咽喉肿痛不利或内实大便秘结脉洪数烦渇宜用通圣消毒散不消加牛蒡子参或生犀角水姜汁服凡时毒头面赤肿咽嗌堵塞水药不受若脏腑素有积热发为肿毒疙瘩一切恶疮红肿并宜漏芦汤大便实加大黄芒硝凡雷头风头面疙瘩肿痛増寒壮热四肢拘急状似伤寒用清震汤治咽喉肿病用緑云散以细竹管吹入喉中病处<br />
　　食积<br />
　　身不痛恶食嗳气作呕欲吐不出恶心短气痞满腹胀胃口痛按亦痛<br />
　　中湿类伤寒<br />
　　太阳病闗节疼痛脉沉细者此名湿痹其人小便不利大便反快但当利小便凡湿病头汗出背强欲得被覆向火胸满小便不利舌上白胎者此丹田有热胸中有寒渇欲得水而不饮则口燥烦也若悮下则哕为难治若下之额上汗出微喘小便利者死若下利不止者亦死也<br />
　　痰证类伤寒<br />
　　如病人目睛微定暂时转动目如炭煤昔肥今瘦喘嗽转侧半难臂痛皆痰证也痰在上部寸口脉浮滑痰在中部右闗脉滑大痰在下部尺脉洪滑或痰饮发寒热胸满气粗语出无伦此夹痰如见祟用二陈汤加苏子枳实芩连蒌贝母桔梗山栀前胡姜汁调辰砂温服<br />
　　内伤瘀血证发热状类伤寒<br />
　　或被踼打相扑闪肭一时不觉过至半日或一二三日而发者有至十数日半月一月而发者胸脇小腹满痛手不可近者而发寒热此有瘀血也或一时伤重就发寒热瘀血上冲则昏迷不醒如死之状良久复苏轻则当归导滞汤重则仁承气汤加苏木红花牛膝桔梗姜汁量其元气下其瘀血自愈<br />
　　漱水不欲咽<br />
　　漱水不欲咽者此属阳明胃热也欲饮不欲咽是邪热循经里无热也阳明气血俱多热逐血妄行作衂但欲嗽水不欲咽口燥者用犀角地黄汤外无寒热喜忘如狂小便自利大便黒色口燥舌干但嗽水不欲咽者此有瘀血结于下焦宜桃仁承气汤下尽黒物则愈少隂证脉沉细手足冷或时烦燥渇嗽水不欲咽者宜四逆汤下利厥逆无脉干呕烦渇嗽水不欲咽下宜白通汤加猪胆汁入人尿煮之厥隂蚘厥烦躁吐蚘口燥舌干但欲凉水浸舌并口唇时不可离不欲咽下宜理中汤加乌梅花椒主之大抵隂证发躁烦渇不能饮水或欲勉强饮下良久诚复吐出或饮水而呕哕者皆内寒也宜四逆汤温之盖无根失守之火游于咽嗌之间假作燥渇则不能饮水也<br />
　　昼夜偏剧<br />
　　凡病昼静夜剧者热在血分宜四物汤加黄栢知母芩连山栀丹皮耎柴胡主之若夜静昼剧此热在气分宜小柴加山栀连母地骨主之<br />
　　心下满<br />
　　伤寒心下满者当心下髙起满硬者是也不经下后而满者则有吐下之分若下后心满者有结胸痞气之别若发热者以小柴胡加枳实姜炒黄连去黄芩治之若按之拍拍有声而软者此停水五苓散主之若按之硬痛者有宿食也轻则消导重则用承气下之寒在胸中心下满而烦饥不能食宜蒂散吐之阳明病心下满硬者不可下下之则利不止者死脉浮大有力心下硬有燥渇讝语大便实者此属脏病宜攻之此言属脏者宿屎在脏也故下之若食在胃口未入于胃未可下也大抵腹中满心下满胸中满俱不可用甘草糖枣甘甜之物盖甘能补气填实故也外用姜擦法甚良<br />
　　遗尿<br />
　　遗尿者小便自出而不知也大抵热盛神昏遗尿者可治若隂证下寒逆冷遗尿脉沉者多难治宜四逆汤加益智仁主之厥隂囊缩逆冷脉沉遗尿者宜四物加茱茰汤阳不囬者死伤寒汗下之后热不解隂虗火动而遗尿者用人参三白汤加黄栢知母麦冬五味归地主之<br />
　　大便自利<br />
　　下利微热渇脉弱自愈下利脉数微热汗出自愈<br />
　　惊惕<br />
　　伤寒八九日胸满烦惊小便不利讝语一身尽通用柴胡龙骨牡蛎汤主之大抵伤寒汗吐下之后虗极之人或因事惊恐遂生惊惕宜养心血安神之剂<br />
　　呃逆<br />
　　橘皮半夏生姜汤加茯苓枳实陈皮桔梗凡其气自脐下直冲于胸嗌间呃忒者此隂证呃忒也其病不在胃因下虗内有伏隂或悮服寒药遂至冷极于下迫火上冲发为呃忒而欲尽也又病人烦躁自觉甚热他人以手按其肌肤则冷此为无根失守之火散乱为热非实热也乃水极似火隂证似阳若不识此误用凉药下咽则死当用羌活附子汤加官桂人参木香陈皮半夏砂仁急温其下真阳囬隂火降呃忒止也隂证及因胃寒呃忒不止者外用乳香硫黄散嗅法内用丁香柿蒂散服之则止再灸期门中脘气海闗元此良法也但手足温暖脉重者为有生矣灸期门穴法以妇人之乳头向下尽处骨间动脉是穴男女乳小者以手一指为率陷中动脉是穴男左女右灸三五壮<br />
　　讝语<br />
　　诸讝语脉浮大者生沉小四逆者死也太阳本病邪结膀胱其人如狂与五苓散利之加辰砂末虗甚错语柴胡三白汤加黄连麦冬五味主之<br />
　　郑声<br />
　　郑声者喉中郑重而不接续如气息不促手足颇温其脉沉细者急以白虎汤加人参五味麦冬助其元气或浓煎独参汤徐徐呷之其脉微细大小便自利手足冷用白通汤<br />
　　瘖痖不言<br />
　　瘖痖不言者若少隂病咽中生疮不能言语者以鸡子苦酒汤若狐惑上唇青疮声嗄者在本条痓病口噤不能言治在本条热病瘖痖不言三四日不得汗出者死热甚大肠肺金不能言者宜清肺降火则愈风热拥盛咳嗽声痖者以消风热降痰火则愈又有失于发散风邪伏于肺中者当以发散为主也<br />
　　隂证似阳<br />
　　又云面赤目赤引饮脉来七八至按之则散者此无根之脉用人参四逆汤治之又夹隂中寒面色青脉沉厥冷囊缩舌卷下利清谷里寒外热者身痛脉沉厥冷脉微欲絶者并用四逆汤防多加肉果诃子粟殻炒陈壁土熟艾木通灯心二十茎取土气呕吐不止加姜汁半夏陈皮胃气寒呕不止加丁香咽喉痛不利加桔梗大腹痛加肉桂干姜小腹绞痛加茱茰青皮藿香腹痛甚不止加木香乳香没药砂仁熟艾胡口食寒物身受寒气加砂仁草果藿叶恶寒战栗加麻黄桂枝骨体疼痛甚加桂枝羌活苍术胃寒发呃加丁香柿蒂茴香良姜为末姜汤调服或入前汤调服立止口吐涎沫加盐炒茱茰名茱茰四逆有寒痰加半夏姜陈皮悮服寒凉药过多胸腹胀满闗格不通呕逆不止汤药不受欲死者加丁沉木香苏子槟榔枳实陈皮姜汁送去甘草凡尼姑女冠寡妇室女与其有夫妻妾不同患隂寒证者倍加附子不必疑乃隂多阳少故也<br />
　　冷结<br />
　　凡人手足厥冷脉沉细无结胸但小腹胀满按之痛者此冷结膀胱须灸闗元穴也宜服茱茰当归四逆汤磨木香温服外用揉熨法<br />
　　蚘厥<br />
　　舌干口燥常欲冷水不欲咽蚘上烦躁昏乱欲死两手脉沉迟足冷至膝甚者连蚘并屎俱出大便不行此证虽出多端可救治也加味理中安蚘汤主之又有胃中空虗虫无所安反食其真脏之血病人心胸脇下有痛阵必撮眉呻吟或时下血如豚肝色或如湿毒脓状或鲜血下利急迫或昏沉不省人事者一切吐蚘虽身大热不可与凉剂服之必死俱用理中安蚘汤加减治之待蚘定却以小柴胡退热又有厥隂病消渇气上冲心饥不能食食即吐蚘既曰胃寒复有消渇之证盖热在上焦而中下焦但寒而无热若大便实用理中汤加大黄主之吐蚘未止加黄连苦楝树皮细辛治蚘不可用甘草<br />
　　欝冐不仁<br />
　　四逆汤加人参归桂枝防蓍天麻主之凡头目晕非欝冐也盖晕为轻欝冐为重<br />
　　肉瞤筋愓<br />

                    <br>
                        　　太阳病发汗出不解仍发汗头身瞤动振振欲擗地用真武汤合人参养荣汤倍用归蓍若不因汗过多其人筋脉跳动者此人禀素血少邪热干六脉之中火动愓也用加味人参养荣汤汗后虗烦不得眠筋惕肉瞤内有热以加味温胆汤<br />
　　肉苛<br />
　　肉苛者虽着衣絮犹尚苛也伤寒发汗过多亡其血者乃变此证盖荣虗而衞实则血气不得和通肉失所养故顽痹不仁痛痒不知也用羌活冲和汤加桂枝当归木香主之治肉苛肌肉不仁路龙吉升麻汤治荣虗衞实肌肉不仁满身痛痒用肉苛羌活汤<br />
　　百合<br />
　　若恶寒呕者病在上焦二十三日愈若腹满微喘大便坚三四日一行微溏者病在中焦六十三日愈若小便淋沥难者病在下焦三十三日愈并宜百合汤主治百合病也已经发汗后更发者用百合知母汤已经下后更发者用百合代赭汤已经吐后更发者用百合鸡子汤<br />
　　瘈疭<br />
　　不因汗所生者当平肝木降心火佐以和血之剂用羌防荆连柴芍归地川芎天麻参类若兼痰者必加南星半夏竹沥姜汁如风邪急搐须兼全蝎姜蚕若曽经汗下之后多日变得此证者为病剧虗极生风用小续命汤加减凡伤寒汗出露风则汗不流通遂变筋脉挛急手足搐搦用牛蒡根散主之若用小续命汤有汗去麻黄无汗去黄芩须要通变治之<br />
　　循衣摸牀<br />
　　凡循衣摸牀直视讝语脉者生脉濇者死小便利者可治不利者不可治谓津液枯竭也大抵隂阳二气俱絶则妄言撮空也若大便秘结撮空讝语燥渇者此为实热宜承气汤下之<br />
　　舌卷囊缩<br />
　　有阳证有隂证其阳证囊缩者因热极而缩急用大承气汤下之隂证囊缩者因寒极而缩急用四逆汤加吴茱茰汤温之妇人无囊观其乳头缩者即是也凡治此症先灸闗元气海丹田及蒸熨法甚效<br />
　　瘥后发肿<br />
　　伤寒方愈后浮肿者此水气也用牡蛎泽泻散主之胃虗食少五苓散加苍术陈皮木香砂仁胃不虗者以商陆一味煮粥食之亦妙伤寒大病瘥后足肿者不妨但节饮食戒酒色胃气强肿自消<br />
　　瘥后遗毒<br />
　　伤寒汗下不彻余邪结在耳后一寸二三分或两耳下俱硬肿者名曰遗毒宜速消散缓之必成脓以连翘败毒散治之项肿痛加威灵仙大便实加大黄川山甲发肿有脓不消或已破未破者但用内托消毒散加皂荚升麻金银花甘草<br />
　　瘥后发碗头疮<br />
　　碗头疮者亦因汗下后余毒不尽瘥后故发碗头疮也只以黄连甘草归尾红花防风苦参荆芥连翘羌活白芷煎服外用芒硝赤小荳青黛为末以鸡子清和猪胆汁调敷疮上最效勿动待其脱落伤寒瘥后小便澁有血者名曰内外疮皆有靥不出脓者死亦是余热毒也用黄连解毒汤加生地归翘木通滑石牛膝萹蓄琥珀甘草梢<br />
　　瘥后劳复<br />
　　气虚烦呕竹叶石膏汤燥渇去半夏知母倍天花粉虗热不止者千金麦冬汤<br />
　　瘥后女劳复<br />
　　其头重不举目中生花腰背痛小腹里急绞痛或増寒发热或时隂火上冲头面烘热心胸烦闷者竹皮烧裩散猳防屎有热加柴胡调赤衣散人虗弱者用参胡三白汤调赤衣散小腹急痛脉沉足冷用当归四逆汤加熟附茱茰送下赤衣散若见卵缩入腹脉见离经者死<br />
　　瘥后隂阳易<br />
　　若伤肾经虗损真阳有寒无热脉虗足冷者以人参四逆汤调下烧裩散若伤肝经以当归四逆汤加茱茰熟附下烧裩散用分寒热而治隂易热气上冲胸中烦闷手足挛拳搐搦如风状用蒌竹茹汤妇人病未平复有犯房事小肠急痛连腰膝痛四肢不仁无热者当归白术散隂阳易不瘥大便不通心神昏乱惊惕不安用妙香丸<br />
　　瘥后虗弱<br />
　　瘥后虗热盗汗不止属隂虗用当归六黄汤阳虗自汗无热恶寒无力下虗用加味黄茋建中汤瘥后心神恍惚不宁夜卧烦躁不安或乱夣虗惊不眠因汗下过多心血亏少用硃砂安神丸加逺志酸枣仁茯神有痰加橘红<br />
　　瘥后昏沉<br />
　　若用知母麻黄取汗者但虑病后血气两虗岂可再大汗之若人元气壮实脉来有力者乃可行之脉虚人弱者只用十味温胆汤有寒热潮热日晡发热者柴胡温胆汤加芩连主之<br />
　　瘥后饮酒复剧<br />
　　縁伤寒病热未解而饮酒者则病増剧转加热盛脉数者用小柴胡合解毒汤加乌梅干葛砂仁脉洪者用人参白虎汤合黄连解毒汤加干葛乌梅砂仁主之<br />
　　姙娠伤寒<br />
　　若有表证宜汗者用羌活冲和汤加柴胡当归芍药苏叶葱白即四物冲和汤汗之有气满喘急加香附砂仁去生地外用防胎法若里实热证大便不通燥渇者当用大黄转药不必疑矣须酒制用有病则病当之设患真寒脉伏厥冷用姜桂附子不必虑也附姜桂虽热炒制无害必加黄连甘草制之沉香坠之<br />
　　产后伤寒<br />
　　产后伤寒不可轻易汗下恐产时伤力其发热有去血过多有恶露不尽有三日蒸乳发热或早起劳动或饮食停滞俱有发热恶寒状类伤寒不可便用发表攻里之剂产后恶露不尽亦有发热恶寒必脇肋胀满连大小腹有块作痛产后饮食停滞发热头痛必有噫气作酸恶闻食臭胸膈饱闷右闗脉用治中汤加山柦神麯砂仁炒黄连川芎当归佐之若产后蒸乳发热恶寒者必乳间胀硬疼痛令产妇揉乳汁通其热自除不药而愈矣若果产后不谨虗中入风者当以四物汤加防风荆芥白芷人参香附乌梅姜蚕干姜产后不谨感冐伤寒发热恶寒头疼骨疼脉浮表证宜汗者用四物汤加羌活苍术白术干姜苏叶栀子少佐用葱白头水煎取微汗自汗去苍术苏叶加白术热甚加软柴胡干姜少许黄芩佐之炒用热邪里口燥渇大便不通脉沉实或热甚讝语宜下之轻则蜜导法重则用四物加柴胡炒黄芩枳殻熟大黄彻下就用四物汤加干姜少许参术大用以温补其血气若热邪至半表半里证寒热呕口苦脉洪数者四物汤合小柴胡主之<br />
　　不可水<br />
　　水停心下微微喘　　　汗吐下而脾胃寒<br />
　　腹满结胸兼不食　　　纵贪切勿与之餐<br />
　　伤寒大吐下后外气怫欝胃中寒也发汗后尤不可水与之则哕呕喘咳发热恶寒濡弱相脏气里微胸中苦烦非结也不可水渍青布冷贴胸中误下后寒气相抟肠鸣得水令汗大出即成阳明病潮热误下腹满不能食或胃中虗冷不能食皆不可水下利脉浮大不可水当温之伤寒结胸无热证者宜平和药若与水益令热不得出当汗而不汗则烦假令汗出后腹中痛亦服和气之药<br />
　　再三汗下热不退<br />
　　汗下再三热弗休　　　长沙公见应心忧<br />
　　人参白虎加苍术　　　解毒汤和凉膈俦<br />
　　经云三下而热不退者即死后人有四五次下加至十数次行而生者此乃偶误中耳活者未一二死者已千百观是之言后之学者切不可以为法但当解毒合凉膈多服调之使阳热徐退隂脉渐生庶不失事是知权变者矣伤寒下后自汗虗热不已白虎汤加人参苍术一服如神汗出身凉此通仙之妙法也汗下之后热不退不问有汗无汗皆宜白虎加苍术汤解之又加人参亦妙仍服凉膈合解毒调之发汗之后热不解脉尚浮者白虎加苍术汤伤寒表解里热而不退或有汗而未愈调和隂阳汤病在半表半里热不退小柴胡汤半表半里大便微实小柴胡汤加大黄半表半里大便不通者除膈热汤里热微者宜除胃热汤热势未退宜六一顺气汤两除表里之热病至六七日里热已甚表热渐微脉虽浮数先用大柴胡汤不退宜解里热汤病在半里半表热不退脉尚浮洪者当微表小柴胡合白虎汤和之病在半表半里脉沉实当微利除膈热汤轻下之汗吐下三法之后别无异证但些微热或无热并小柴胡和之口舌干燥合解毒汤凉之汗吐下之后别无异证大便硬结不通凉膈散病热已去微热者以益元散和之无令再病热不退发黄斑凉膈散加当归下后热不退或证未全退双解散双和表里大汗前后逆气热势不退双解散瘥后遗热不退双解散再解之次用小柴胡和之他人病气汗毒染或食猪羊牛马酒毒再复发热不退双解散除膈热汤风寒暑湿饥饱劳逸忧愁思虑恚怒悲恐四时中外诸邪所伤意觉身热头项拘倦强痛发热恶寒恶风汗下后热不退并宜服双解散有汗去麻黄无汗加葛根身微热不退表虗汗出不已或过发汗以致表虗脉不实海藏黄蓍汤啬啬恶寒发热不退其人大渇饮水者其腹必满小便不利而自汗出其病欲解此为肝乘肺名曰纵当刺期门发热不退腹满讝语寸口脉浮此为肝乘脾名曰横当刺期门男女下血发热不退讝语者此为热入血室但额上汗出者当刺期门妇人经水适来适断者为热入血室<br />
　　四肢冷　附四肢沉重四肢不収<br />
　　下利肢疼属厥隂　　　欲眠嘿嘿风温寻<br />
　　身如被杖施真武　　　厥利脉沉四逆珍<br />
　　四肢疼下利厥逆恶寒脉沉弱四逆汤囬阳救急汤少隂证四肢沉重疼痛嗽咯小便不利或自下利而咳真武汤温经益元汤四肢沉重唇黒有疮或如伤寒四肢沉重忽忽喜眠见多眠条羌活苍术汤风温证四肢不收嘿嘿欲眠头疼身热自汗体重而喘萎防汤羌活苍术汤<br />
　　结阳<br />
　　四肢肿满结阳名　　　阳脉住停气不行<br />
　　八正五苓兼理胃　　　消风退肿万全灵<br />
　　结阳者肢肿也诸阳脉不行隂府留结成热为四肢肿满也万全木通散五苓散八正散并加萝卜枯酒昙根妙<br />
　　结隂<br />
　　血气无宗渗入肠　　　致成便血可惊惶<br />
　　三黄补血诚为妙　　　四物阿胶桂附汤<br />
　　结隂者便血也隂气内结不得通行血气无宗渗入肠则下血也四物阿胶汤三黄补血汤桂附六合汤寒在皮肤热在骨髓热在皮肤寒在骨髓<br />
　　病身大热反欲衣　　　寒在骨间热在皮<br />
　　寒在皮肤热骨髓　　　身寒反不用其衣<br />
　　身热恶寒而反欲得近衣者先服麻黄汤汗之次用柴胡桂枝汤和之身寒恶热而反不欲近衣者先用防风通圣散人参羌活散表之次用白虎加人参汤和之蕴要云身热欲衣桂麻各半汤身寒不欲衣白虎加桂枝汤刘全备云身热而常贪纳被内虗寒而邪热浅浮药辛温而取效宜不换金正气散八解散并加川芎白芷头疼加细辛羌活葱白藿香正气散人参养胃汤五积散临证择用加减得宜最为良法体寒而欲掀衣素壮热而感寒欝闭饮辛凉而必痊宜人参败毒散防风通圣散升麻葛根汤柴葛解肌汤参苏饮等并加黄芩主之<br />
　　太阳经用药<br />
　　伤寒病太阳始　　　依次经阳明起<br />
　　若越隂经不顺　　　各经引药加减矣<br />
　　太阳阳明而太阳证已罢阳明证已至曰经余仿此<br />
　　太阳阳明名巡经葛根汤入于里承气凉膈下之<br />
　　太阳少阳名越经小柴胡加川芎<br />
　　太阳少隂名表里小承气凉膈合小柴胡或更合解毒天水<br />
　　太阳太隂名误下桂枝加芍药汤桂枝加大黄汤<br />
　　太阳厥隂名巡经得度大承气汤加川芎柴胡六一顺气汤<br />
　　太阳自入于本名本未入本为表麻黄汤自入本为里五苓散<br />
　　内伤似外感始为热中病<br />
　　始为热中气难言　　　头痛四肢疰闷煎<br />
　　鼻息不调闻食恶　　　补中益气正当先<br />
　　头痛大作四肢疰闷气髙而喘身热而烦上气鼻息不调四肢困倦不收无气以动无气以言或烦躁闷乱心烦不安或渇不止病久者邪气在血脉中有湿故不渇如病渇是心火炎上克肺金故渇或表虗不任风寒目不欲开口不知味右手气口脉大大于左手人迎三倍其气口脉急大而数时一代而澁是脉之本脉代者是无气不相接乃脾胃不足之脉是洪大而数乃心脉刑肺急是急乃肝脉挟心火克肺金也其右闗脾脉比五脉独大而数数中显缓时一代此不甚劳役是饮食不节寒温失所则右闗胃脉损弱隠而不见惟内显脾脉如此也治用补中益气汤<br />
　　内伤似外感末寒中病<br />
　　末寒中胃心疼　　　足弱肢寒嗌不通<br />
　　脉大濇而腰脊痛　　　神圣汤施豆蔲同<br />
　　腹胀胃脘当心痛四肢两脇膈咽不通或涎唾或清涕或多溺足下痛不能任身履地骨乏无力喜睡两睾丸冷隂作痛或妄见鬼状夣亡人腰背脾眼腰脊皆痛不渇不防脉盛大以濇名曰寒中病用神圣复气汤白术附子汤草豆蔲丸<br />
　　内伤似外感阳明中热病<br />
　　内伤中热类阳明　　　脾胃久虗因热乘<br />
　　清暑益气加减用　　　误施白虎恐难禁<br />
　　有天气大热时劳役得病或路途劳役或田野中劳役或身体怯弱食少劳役或长斋久素胃气久虗劳役其病肌体壮热躁热闷乱大恶热渇饮水浆与阳明伤寒热白虎汤证相似鼻口中气短促上喘此乃脾胃乆虚元气不足之证身亦疼痛至日西作必讝语热渇闷不止脉洪大空虗或微弱白虎汤证其脉洪大有力与此内伤中热不同治用清暑益气汤内伤似外感温热病<br />
　　温热病生长夏间　　　精神困倦涕垂澘<br />
　　气髙而喘热烦闷　　　清暑汤施益气还<br />
　　长夏五六月温热之时人困倦四肢不收精神短少胸满短气肢节疼气髙而喘身热而烦或大便泄利或黄或白泔色或渇或不渇或不饮食或小便频数而黄治用清暑益气汤<br />
　　内伤似伤寒<br />
　　内伤烦躁类伤寒　　　伏热蒸蒸总一般<br />
　　昏倦不眠脉细数　　　补中益气倍参安<br />
　　凡似伤寒烦躁不絶声汗后复热脉细数五七日不睡补中益气倍人参用竹叶同煎甚者加麦门冬五味知母<br />
　　似伤寒三战后劳乏烦躁昏倦四君子加当归黄茋知母麦门冬五味子<br />
　　似伤寒至五七日汗后烦躁吃水者补中益气加附子<br />
　　有舌黒燥大便滑泄食在大肠烦躁夜不安宜防风当归饮子<br />
　　内伤病退后燥渇不解者有余热在肺参芩甘草少加姜汁冷服虗者用人参汤<br />
　　房室伤风<br />
　　房室伤风脉浮　　头疼发热汗如油<br />
　　解肌羌活汤尤穏　　　参术芎归白术投<br />
　　体气虗弱犯房室而冐伤风头疼发热自汗恶风脉浮缓宜羌活汤大白术汤并加当归人参黄茋汤血虗汗不止加桂枝白芍当归参术芎归汤<br />
　　凡房室伤风挟内伤者补中益气汤随六经加减头疼恶寒羌活散身热石膏汤腹痛合芍药散寒热合柴胡散自汗加白术茯苓无汗苍术防风气虗合四君子血虗合四物汤<br />
　　房室伤寒<br />
　　房劳因感冐寒忧　　　无汗头疼脉浮<br />
　　羌活汤兼大白术　　　人参败毒总宜投<br />
　　夫人体气虗弱犯房室而感伤寒头疼发热无汗恶寒脉浮宜羌活汤大白术当归人参川芎汤加当归苍术防风参术芎归汤<br />

                    <br>
                        　　头疼发热自汗恶风脉浮无汗恶寒脉浮缓黄蓍汤合川芎汤汗止外证不解九味羌活汤加人参当归<br />
　　头疼身体痛发热恶寒或恶风或胸痛或咳嗽或寒热人参败毒散无汗加苍术防风当归自汗加白术黄蓍当归参术芎归汤加减<br />
　　血虗人四物汤头疼恶风合羌活散腹痛合芍药散寒热而呕合柴胡散上证俱全合服体气虗甚加人参<br />
　　头疼恶风身热自汗羌活散合石膏汤血虗者更合四物汤<br />
　　身热自汗腹痛石膏汤合芍药散血虗者更合四物寒热腹痛柴胡散合芍药散血虗者更合四物汤头疼恶风身热自汗腹中痛寒热而呕羌活散石膏汤芍药散柴胡散四药合和血虗者更合四物汤大抵活散治头痛恶风石膏汤治身热自汗芍药散治腹中痛柴胡散治寒热而呕四物汤治血虗四君子治气虗无汗加苍术川芎防风自汗加白术黄蓍茯苓有是诸证临时选用合服不可执一而无权也<br />
　　疮疡发热类伤寒<br />
　　疮疡发热要详看　　　初发防荆败毒安<br />
　　已溃还须托里散　　　忌投汗剂与凉寒<br />
　　经曰诸脉浮数当发热而洒淅恶寒若有痛处饮食如常畜积有脓也又曰数脉不时则生恶疮也所以恶疮初生必寒热交作不可便以伤寒治之须视病人头面脊背有无疮头若有小红白脓头疮须当仔细辨之凡发背初作只起一小疮也不过二三日则大发也若疔疮初作全与伤寒相似要当识之也若一例而发汗或妄投寒凉之剂则误之矣若识其疮毒须寻疮科治之庶不误也若毒气走散则难救矣初生在表疮毒正发而未溃发热恶寒宜防荆败毒散行凉败毒散随证加减服之若有凉血止痛草药可増入数味在内和服亦可取效速如小蓟五爪龙紫金皮金银花之类皆可用<br />
　　如疮毒已溃宜托里解毒汤随证加减或有草药干脓散血之剂亦可増入数味可也如小蓟穿山蜈蚣紫金皮之类是也<br />
　　初生未成者速涂令消散宜拔毒散已溃烂者用铁箍散<br />
　　赤膈伤寒<br />
　　赤膈伤寒胸膈上　　　疼痛赤肿号为名<br />
　　防风败毒宜加减　　　里实防风通圣灵<br />
　　夫受伤于寒变故万状未易黙悟也然胸膈赤肿疼痛头疼发热恶寒身体痛此非正伤寒乃类伤寒也名之赤膈伤寒宜防荆败毒散加蒌子黄连黄芩紫金皮参赤芍升麻白芷<br />
　　有表复有里胸膈赤肿疼痛防风通圣散加蒌子黄连紫金皮<br />
　　表证已退大便燥实胸膈肿痛凉膈解毒加蒌子枳殻桔梗紫金皮赤芍药又宜棱鍼刺肿处出血半表半里胸膈肿痛柴胡枳桔汤加蒌子紫金皮赤芍药<br />
　　黄耳伤寒<br />
　　黄耳伤寒耳痛详　　　要知风入肾经戕<br />
　　不治卒变成危证　　　续命防荆败毒良<br />
　　凡耳中防防痛者皆是风入于肾经也不治流入肾则卒然变恶风发热脊强背直如痓之状曰黄耳伤寒也此不可作正伤寒治乃类伤寒法也<br />
　　治宜小续命去附子加白附子僵蚕天麻羌活独活蔓荆子细辛<br />
　　次用防荆败毒散加细辛蔓荆子白芷蝉蜕黄芩赤芍紫金皮<br />
　　又法用苦参磨冷水滴入耳中热则去之再易又虎耳草取汁滴入耳中<br />
　　又猴姜根取汁滴入耳中<br />
　　又苦薄苛土木香擂汁滴入耳中<br />
　　解防类伤寒<br />
　　解防伤寒出内经　　　四肢骨节苦伶仃<br />
　　寒如不寒热不热　　　治法通舒血气宁<br />
　　解者肌肉解散防者筋不束骨解防之证似寒非寒似热非热四体骨节解散懈惰倦怠烦疼饮食不美食不知味俗呼为砂病内经名为解防原其因或伤酒或中湿或感冐风寒或房事过多或妇人经水不调血气不和皆能为解防证与砂病相似实非真砂病也治宜先用热水蘸搭臂膊而以苎麻刮之甚者更以鍼刺十宣及委中出血或以香油灯照视身背有红防处皆烙之皆能使腠理开通血气舒畅而愈又宜服苏合香丸<br />
　　砂病类伤寒<br />
　　岭南砂病类伤寒　　　壮热憎寒肢痛酸<br />
　　鸂鶒鸀毛粪煅　　　酒调灰服胜金丹<br />
　　夫沙病者岭南闽广之地多有之矣乃溪毒砂虱水弩射工蝈短狐鰕须之类俱能含砂射人被其毒者则憎寒壮热百体分解似伤寒初发之状彼土人治法以手扪摸痛处用角筒入肉以口吸出其砂外用大蒜煨捣膏封贴疮口即愈诸虫惟鰕须最毒若不早治十死八九其毒深入于骨若鰕须之状其疮类平疔肿彼地有鸂鶒鸀等鸟専食已上诸虫以此鸟毛粪烧灰服之及笼此鸟于被毒病者身畔吸之其砂闻气自出而病愈也<br />
　　揺头<br />
　　揺头直视似烟熏　　　真病心家已絶根<br />
　　痓证反张并口噤　　　头中痛者战而言<br />
　　头者诸阳之会阳脉有乖则头为之揺动然有心絶而揺动者有风盛而揺头者形证皆不类焉隂根于阳阳根于隂隂阳互根气血所以周流而无间若心絶则神去而隂竭阳独无根不能自主是以头揺经所谓阳独留形体如烟熏直视揺头者此也至于太阳发痓则风盛于上风主乎动是以头揺经所谓独揺头卒口噤而背反张者此也言揺头中有痛也言则甚痛又云里动言则为虗不言为实均是揺头析而分之曰实邪曰虗邪曰真邪当明其臧否可灸百会上星风府其揺即定<br />
　　身痒<br />
　　隂阳虗弱浑身痒　　　未解桂枝各半灵<br />
　　风盛防风通圣散　　　血虗四物入浮萍<br />
　　阳明反无汗皮中如虫行以久虗也术附汤黄蓍建中汤<br />
　　风热盛身痒发热无汗口燥舌干大小便秘澁防风通圣散加羌活<br />
　　风证身痒小续命去附子加白附子<br />
　　血虗身痒四物汤加浮萍蒺防防风<br />
　　未交接而作易病治<br />
　　新痊瘥后未交接　　　曽与言谈起欲心<br />
　　思欲切心因病复　　　女劳易病共条寻<br />
　　夫男子病新瘥未与妇人交接而男子感动其情思其欲事心切而得病者治与女劳复同<br />
　　人迎气口脉<br />
　　左手闗前一分为人迎之位凡脉盛廼伤寒也右手闗前一分为气口之位凡脉盛廼伤食也若人迎气口俱盛此为夹食伤寒又曰内伤夹外感也<br />
　　冲阳脉<br />
　　冲阳脉在足面去指缝陷谷三寸动脉中此阳明胃经之脉动于此夫胃为水谷之本人之所主若胃气已惫水谷不进谷神以去其脉不动而死也故伤寒胗冲阳者以察胃气之有无也仲景又谓之跌阳脉<br />
　　太谿脉<br />
　　太谿脉在足内踝后陷中动脉是也此少隂肾经脉动于此盖肾者乃人身之命蒂真气之所主然其脉动而不息者真气在也若真气以惫肾气以絶其脉不动而死虽冲阳有脉而少能进食者亦主死也<br />
　　结脉<br />
　　结者间至而动缓而一止复来者曰结此隂盛之脉凡伤寒脉结代心动悸者炙甘草汤若脉结足冷腹中痛阳气以微者大建中汤若杂病之脉结者主有老痰食积死血在内为之可治若内无宿积其脉结者此为不相应病发多难治也<br />
　　促脉<br />
　　促者间至而动数而一止复来曰促此阳盛之脉凡热极发班发喘等证皆脉促也杂病则多因怒气伤肝与夫畜血在于上焦者皆脉促也大抵促脉渐退则生渐加则死矣<br />
　　代脉<br />
　　代者止也动而歇至不能自还曰代乃真气以惫不可治若结而代者可治非结而独代者为不可治也或问近世多用藿香正气散伤寒可用否然此方宋时所制治内伤脾胃外感寒邪増寒拘急头痛呕逆胸中满闷与夫伤食伤冷伤湿中暑霍乱山岚瘴气不伏水土寒热作疟并宜増损用之乃良方也非正伤寒之药若病在太阳经头疼发热骨节疼痛者此方全无相干如妄用之先虗正气逆其经络虽出汗亦不解此乃无益而反有害徃徃误用之遂至变逆危殆而不救良可悲夫凡伤寒发热脉沉与元气虗人并夹隂伤寒发热者皆不可用切宜戒之<br />
　　或问局方十神汤伤寒发散可用否然此汤用升麻葛根能解利阳明经瘟疫时气发散之药也盖非正伤寒之药若太阳经伤寒发热用之则引邪入阳明经变发斑不可胜言也易老云太阳病服葛根是引贼破家也要当辨而用之<br />
　　或问小柴胡汤近世治伤寒发热不分隂阳而用之何也然柴胡之苦平乃足少阳经伤寒发热之药解半表半里之热除徃来寒热小有日晡潮热也佐以黄芩之苦寒以退热半夏生姜之辛以散寒人参大枣之甘温以助正气解渇生津液则隂阳和而邪热解矣但太阳经之表热阳明经之标热皆不能解之也如误用不无害乎若夹隂伤寒面赤发热脉沉足冷者服之立至危殆可不慎哉及内虗有寒大便不实脉息小弱及妇人新产发热皆不可用之也<br />
　　或问大青龙汤仲景治伤寒发热恶寒烦躁者服之可用否夫伤寒邪热在表不得汗出其人则躁乱不安身心无如奈何如脉浮或浮数者急用此汤发汗则愈乃仲景之妙法也譬若亢热已极一雨而凉其理可见也若不晓此理见其躁热投以寒凉之药为害岂胜言哉若脉不浮数无恶风恶寒身疼者亦不可用之也如误用其害亦不浅也所以脉证之不明者多不敢用<br />
　　或问隂证伤寒用附子汤冷服何也盖隂极于下阳浮在上之治法也余曽治一人伤寒十余日脉息沉细手温而足冷大便不通面赤呕烦渇药不能下惟喜凉水二三口或西一二块食下良久而复吐出此隂寒于内逼其浮阳失守之火聚于胸中上冲咽嗌故为面赤呕烦也遂用附子一个以生姜自然汁和白面包裹煨熟去麫取附子去皮脐切作八片又以人参三钱干姜炮二钱水二钟煎取一钟浸于冷水中待药冷与之即愈此良法也<br />
　　或问三阳知可解者何以辩之曰太阳知可解者头不痛项不强肢节不痛知表已解也阳明知可解者无发热无恶寒无口渇不便难知里已解也少阳知可解者寒热移其时早移于晚气移于血晚移于早血移于气是邪无可容之地知可解也如寒热日作不移其时是邪未退也<br />
　　或问太阳禁忌不可犯者何也曰小便不利利之是犯本犯本则邪热入里不能解此犯之轻也大便不利不可利利之是动血动血是犯禁此犯之重也<br />
　　或问治病必求标本治何标本耶曰假令太阳证伤寒自外入标本有二説以主言之膀胱为本经络为标以客邪言之先得者为本后得者为标此标先受之即是本也后入于膀胱本却为标也此乃客邪之标本治当从客之标本如麻黄桂枝治其标羌活藳本治其本也<br />
　　或问阳明证禁忌不可犯者何也曰不当发汗不当利小便犯之竭其津液则生蓄血证唯当益津液为上以其火就燥也益津液者连须葱白是也<br />
　　或问半表半里有几曰邪在荣卫之间谓之半表半里太阳阳明之间少阳居身之半表里五苓散分隂阳膀胱经之半表里理中汤治吐防上下之半表里<br />
　　或问伤寒恶寒伤风恶风理之昭然不可易也縁麻黄汤下止言恶风桂枝汤下反言恶寒者何也曰仲景言伤寒恶寒伤风恶风言之常也桂枝治伤风麻黄治伤寒一定理也今桂枝汤下反言恶寒麻黄汤下止言恶风言之变也然恶寒者必恶风恶风者未必不恶寒也<br />
　　或问伤风汗自出桂枝汤以散其邪伤寒无汗麻黄汤以发其汗又言表证未解者用桂枝汤理似相反耶曰伤风汗出腠理自开伤寒已汗后腠理既开故并用桂枝汤以解肌可谓宜矣<br />
　　或问病有身重不能转侧者有身疼不能转侧者何也曰身重不能转侧者下后血虗津液不荣于外也身疼不能转侧者风湿相抟于经而里无邪也经曰伤寒八九日风湿相抟身体烦疼不能转侧不呕不渇脉浮虗而澁者桂枝附子汤主之又曰伤寒八九日下之后胸满烦惊小便不利讝语一身尽重不可转侧者柴胡加龙骨牡蛎汤主之二者颇类皆系不能转侧但有差殊耳<br />
　　或问发热恶寒发于阳无热恶寒发于隂且如伤寒或发热或未发热必恶寒体痛二説皆曰恶寒如何辩之曰伤寒或发热或未发热必恶寒体痛呕逆头痛项强脉浮此在阳可发汗若隂证则无头疼无项强但恶寒而倦脉沉细此在隂可温里也<br />
　　或问伤风自汗与中暍自汗皆相似伤寒无汗与冬温无汗皆相类敢问如何不同曰伤风不渇中暍即渇伤寒脉浮冬温脉不浮也<br />
　　或问经言用药有言可与某汤或言不可与又有言宜某汤及某汤主之凡此数节防意不同敢问曰伤寒论中一字不苟观是书片言只字之间当求古人之用意处轻重是非得其至理而后始可言医矣所问有言可与某汤或言不可与者此设法御病也又言宜某汤者此临证审决也言某汤主之者乃对病施药也此三者即方法之条目也<br />
　　或问时人言下不厌迟汗不厌早斯言若何曰凡汗证固宜早仲景谓不避晨夜者此也夫下证须从宜定夺当急则急当缓则缓安可一槩而论假如阳明病已有可下之理但合面赤其在后之热尤未敛又如呕多虽有阳明证谓热在上焦未全入府皆言不可攻凡此之类固宜迟也<br />
　　或问伤寒论中有证同而药异有药同而证异皆非愚陋之可知也且如小青龙与小柴胡证皆治呕而发热表里之病大槩彷佛何故二方用药之不同诚为可疑也曰治病之要当究病源夫伤寒表不解里热未甚而渇欲饮水饮不能多不当与之以腹中热尚少而不解消水饮停蓄故作诸证然水寒作病非温热不能解故用小青龙汤发汗散水其水气内渍则所抟不一故有或为之病因随证増损以解化之原其理初无里证自水寒以然也其小柴胡证系伤寒发热之邪传里在乎半里间热气内盛故生或为诸证縁二证虽曰表里俱病其中寒热不同故用药有姜桂柴芩之异苟能循理以推之其事之异同自然明矣更复何疑<br />
　　或问烦躁不得眠与虗不得眠皆汗下后之余证夫烦躁以理言则为热也虗烦者既言虗字非实热也何故烦躁反与姜附汤虗烦仍用栀子防汤二药天壤之隔其理何如曰烦躁本为热分昼夜则知阳虗虗烦不得眠无间断故为里热经曰下之后复发汗昼日烦躁不得眠夜而安静不呕不渇无表证脉沉微身无大热干姜附子汤退隂复阳其虗烦不得眠若剧者必反覆颠倒心中懊憹栀子防汤以吐胸中之邪虽曰二证俱烦而不得眠却有寒热之异故不同然<br />
　　或问经言脉浮而法当身痛宜用汗解之又曰发汗后身疼痛脉沉迟新加汤主之夫身疼痛皆系表邪不尽固宜汗解何故复加人参生姜芍药以益血也曰表邪盛则身疼血虗则身亦痛其脉浮者邪盛也其脉沉迟者血虗也盛者宜损之则安虗者宜益之则愈<br />
　　或问经言服桂枝汤或下之仍头项强翕翕发热无汗心下满微痛小便不利者桂枝去桂加茯苓白术汤主之夫头项强痛为邪气仍在表也虽经汗下而未解犹宜解之何故去桂加茯苓白术是无意于解表也曰此非桂枝证乃属饮家也夫头项强痛既经汗下而不解心下满而微痛小便不利此为水饮内蓄邪不在表故云去桂枝加茯苓白术若得小便利水消腹满减而热自除则头项强痛悉愈矣<br />

                    <br>
                        　　或问经言结胸证其脉浮大者不可下下之则死既不可下复作何术以治之曰夫阳沉浮闗沉乃结胸不可下之脉浮大心下虽结其表邪尚多未全结也若輙下之重虗其里外邪复聚而必死矣仲景言此为箴戒使无踵其弊也其脉既不可攻当以俟其变而待其实假如小结胸证其脉浮滑按之则痛故知邪非深结亦不敢下无过解除心下之热耳<br />
　　或问病方入胃何为不曰经言阳明居中土万物所归无所复注曰胃为水谷之海主养四旁四旁有病皆能之于胃入胃则更不复如太阳之入胃则更不传阳明阳明之入胃则更不少阳少阳之入胃则更不三隂已上所言入胃不之理乃圣贤之至论也<br />
　　或问经言病人无表里证发热七八日虽脉浮数者可下之縁攻下之法须外无表邪里有下证庶几可攻今言无表里证况脉更浮数何故言可下之然此证此理非仆所知敢问曰此非外感乃内伤也若外不恶寒里无讝语七八日消烁津液乃阳盛隂虗之时苟不攻之其热不已而变生焉故云脉虽浮数可下之言不待脉浮而数浮则伤胃数则动脾此非本病特医之所为也仲景之意不外是矣凡伤寒当下之证皆从太阳阳明可下之邪而入于府也故下之今不言阳明病而止云病人无表里证此非自表之里而病也但为可下故编于阳明篇中此章之理非初学所能备悉其意也<br />
　　或问六经伤寒惟少隂与厥隂有不治之证以二经较之少隂死证尤多未审其理何如曰少隂者肾也位居子正而一阳生于其中是为复卦乃天地之根宰辅之职周旋运用承上使下一动一静莫非肾之功也病至其经已至危殆隂阳两全虽危弗咎盖无阳而隂独居故言其死然子中之阳气微弱凡病则易为消减其言死多于厥隂也<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
　　赤水元珠卷十九<br />
<子部,医家类,赤水元珠><br />
　　钦定四库全书<br />
　　赤水元珠卷二十<br />
　　明　孙一奎　撰<br />
　　妇人门<br />
　　薛氏校注合宜禁忌凡例<br />
　　一云丹溪谓白芍药性寒味酸产后宜忌恐伐生生之气若用之于大补汤八珍等汤内以酒拌炒用无妨凡属脾胃虚寒虚弱面色痿黄者俱宜酒拌炒用<br />
　　一通经丸若脾胃无亏暴怒气逆或生冷所伤隂血凝滞月经不通者宜暂用之若脾胃虚弱不能生血者宜用六君当归若因脾胃郁火内耗其血者宜用归脾汤若因脾肝郁怒气血伤而月经不通者宜加味逍遥散<br />
　　一艾附丸若脾胃虚寒隂血不足气逆发热月经不调或胎气不成者宜暂用之若肝肾亏损隂虚发热月经不调或崩漏带下或便血吐衂小便淋澁或晡热内热寒热徃来或盗汗自汗不时倐热宜用六味地黄丸若兼脾气不足饮食少思者佐以六君子汤<br />
　　一四物汤若脾经血燥发热或月经不调宜暂用之若因脾经虚热肝经怒火所致宜四君子佐加味逍遥散若因脾经气虚血弱晡热内热宜用八珍汤加柴胡丹皮若因元气下陷而致诸症宜补中益气汤<br />
　　一人参橘皮汤若胎前气痞痰滞作呕不食者宜暂用之若脾胃气虚胸膈痞胀痰停作呕饮食少思者宜半夏茯苓汤若因怒动肝火尅制脾土而致前症者宜六君子加柴胡山栀枳殻脾胃虚寒者六君子加木香砂仁内半夏治脾胃虚诸症尤当用<br />
　　一紫苏顺气饮若胎动不安元气无亏者宜暂用之若因脾气虚弱者宜六君子加紫苏枳殻郁结伤脾者宜四君子加柴胡山栀苏梗郁怒伤肝脾者六君子加柴胡黄芩枳殻<br />
　　一四物胶艾汤若内热胎痛下血不止者宜暂用之若因肝经风热而下血者用防风子芩丸若因肝火血热宜加味逍遥散若脾经郁火宜加味归脾汤若因肝气虚陷宜补中益气汤倍加升麻柴胡若因事下血者宜八珍汤加胶艾<br />
　　一黄芩白术二味为安胎之药若脾胃蕴热中气无亏者宜暂用之凡属脾胃虚痞饮食少思或泄泻呕吐面色痿黄肢体倦怠者宜六君子汤<br />
　　一达生散若厚味安逸者宜用若蒭荛劳役者不宜用一姙娠腹痛须验其面赤舌青者此胎已死用平胃散加朴硝三钱下之下后随用八珍大补等汤调补之若唇口俱青吐出痰沫者子母俱死也若面舌俱青者母死子活产下亦死<br />
　　一小续命汤若外中风邪腰背反伤筋脉瘈疭者宜暂用之若产后失血过多阳火炽盛虚热生风者宜八珍汤加钩藤丹皮如不应当用四君子汤加当归丹皮钩藤若阳气脱陷者宜补中益气汤如不应急加附子气虚血败者宜用十全大补汤如不应急加附子亦有生者<br />
　　一泽兰汤若产后恶露腹痛胸满少气宜用之若体倦面黄食少少寐而恶露不止宜加味归脾汤若气血虚损而恶露上攻先用失笑散后用八珍汤禁用黒神散夺命丹之类<br />
　　一产后口鼻起黒气鼻衂者是胃气虚败而血滞也急用二味参苏饮多有生者<br />
　　宫人孀妇治验<br />
　　一妇人年三十有七早孀居两腿骨作痛晡热体倦月经不调或发寒热数年矣一日颈项两侧结核两脇胀痛此系肝经郁火而成也先用小柴胡汤合四物数剂肝症顿愈又用加味逍遥散加泽兰乳香没药三十剂血症渐痊再用加味归脾汤年余而安<br />
　　一孀妇两腿作痛或用除湿化痰等药遍身作痛而无定处此血症也不信乃服流气饮之类而殁<br />
　　一放出宫人年四十余臀腿内股作痛晡热口干月经不调此系肝经血少不能养经络而然也宜加味逍遥散加泽兰叶五十帖诸症稍缓又以归脾汤二百余剂而痊<br />
　　一放出宫人臀腿肿痛内热晡热恶寒体倦咳嗽胸痞月经过期而少彼以为气毒流注服清热理气之剂益甚此肝经瘀血停留所致盖肝经上贯鬲布脇肋循喉咙下循腘内臁绕隂器抵少腹主治之法但当补其所不胜而制其所胜补者脾也制者肝也经曰虚即补之实则泻之此定法也彼不信仍服前药遂致不起<br />
　　妇人症与男子无以异也所异者月水胎产崩带等症耳今惟搜其异与赤者集为一门余杂症治同男子当于杂症门中求之兹不重録<br />
　　调经门<br />
　　岐伯曰女子七嵗肾气盛齿更发长二七而天癸至任脉通太冲脉盛月事以时下天谓天真之气癸为壬癸之水故云天癸也然冲为血海任主胞胎二脉流通经血渐盈应时而下常以三旬一见以像月盈则亏也若遇经行最宜谨慎否则与产后症相类若经行恼怒劳役则气血错乱经脉不行多致痨瘵等疾若逆于头面肢体之间则重痛不寜若怒气伤肝则头晕脇痛呕血而瘰痈若经血内渗则窍穴淋沥无已然此六滛外侵而变症百出犯时微若秋毫成患重如山岳可不畏哉<br />
　　禇澄遗书曰饮食五味养骨髓肌肉毛发男子为阳阳中必有隂隂中之数八故一八而阳精升二八而阳精溢女子为隂隂中必有阳阳中之数七故一七而隂血升二七而隂血溢皆饮食五味之实透也方其升也智虑开明齿牙更始发黄者黒筋弱者强暨其溢也凡充身体手足耳目之余虽针芥之厯无有不下凡子形肖父母者以其精血尝于父母之身无所不厯也是以父一肢废则子一肢不肖其父母一目亏则子一目不肖其母然雌乌牝兽无天癸而成胎何也鸟兽精血徃来尾间也精未通而御女以通其精则五体有不满之处异日有难状之疾隂已痿而思色以降其精则精不出而内败小便澁而为淋精已耗而复竭之则大小便牵痛愈痛即愈便愈便即愈痛女人天癸既至十年无男子合则不调未逾十年思男子合亦不调不调则旧血不出新血悮行或渍而入骨或变而为肿后虽合而难子合多则沥枯虚人产众则血枯杀人观其精血思过半矣<br />
　　夫血者水谷之精气也和调五脏洒陈六腑男子化而为精女人上为乳汁下为经水故虽心主血肝藏血亦皆统摄于脾补脾和胃血自生矣凡经行之际禁用苦寒辛散之药饮食亦然<br />
　　王子亨方论曰经者常也谓其一身之隂阳愆伏知其安危故每月一至太过不及皆为不调阳太过则先期而至隂不及则后时而来其有乍多乍少防絶不行崩漏不止皆由隂阳衰盛所致故曰血气和平则乐有子和则隂阳不争月水以时下也<br />
　　薛氏曰经云脾统血肝藏血妇人多因恚怒伤肝郁结伤脾所致当从二经为主而参以前论治之<br />
　　产寳方序论曰大率治病先论其所主男子调其气女人调其血气血者人之神也然妇人以血为基本苟能谨于调防则血气宣行其神自清月水为期血凝成孕若脾胃虚弱不能饮食荣卫不足月经不行肌肤黄燥面无光泽寒热腹痛难于子息或带下崩漏血不流行则成瘕症<br />
　　经水或紫或黒论<br />
　　丹溪曰经水者隂血也隂必从阳故其色赤禀火色也血为气之配气热即热气寒即寒气升则升气降即降气凝则凝气滞则滞气清则清气浊即浊徃徃见有成块者气之凝也将行而痛者气之滞也来后作痛者气血俱虚也色淡者亦虚也而有水混之也错经妄行者气之乱也紫者气之热也黒者热之甚也今人但见其紫者黒者作痛者成块者率指为风冷而行温热之剂则祸不旋踵矣良由病原论月水诸病皆曰风冷乘之宜其相习而成俗也或曰黒北方水色也紫淡于黒非冷而何予曰经云亢则害承乃制热甚者必兼水化所以热则紫甚则黒也况妇人性执而见鄙嗜欲加倍脏腑厥阳之火无日不起非热而何若曰风冷必须外得设或有之盖千百一二者也<br />
　　治经水紫黒为热例<br />
　　海藏四物芩连汤　治经水如黒豆汁<br />
　　四物汤【四两】黄芩　黄连【各一两】<br />
　　为末醋糊为丸服<br />
　　丹溪治月水黒口渇倦怠脉不匀似数<br />
　　黄栢【炒】黄芩【各三钱】甘草【二钱】赤芍药　香附【各半两】右醋糊丸白汤下五六十丸<br />
　　一媍二十嵗月水二月不行忽行小腹痛有块血紫色白芍　白术　陈皮【各半两】黄芩　川芎　木通【各二钱】甘草【五分】<br />
　　右水煎服<br />
　　一妇气滞血澁脉不濇经不调或前或后紫色两大腿外臁麻木或时痒而生疮大便秘滞<br />
　　火麻仁　桃仁　芍药【各二两】枳殻　葳灵仙　白术归头　诃子肉　生地　陈皮【各五钱】大黄【煨七钱】为末粥丸梧子大白汤下五六十丸<br />
　　调经之剂<br />
　　局方四物汤　治冲任虚损月水不调脐腹疞痛当归　川芎　白芍药　熟地黄【各等分】<br />
　　水煎服<br />
　　逍遥散　治血虚烦热月水不调脐腹胀痛潮热咳嗽炙甘草【五分】当归　茯苓　白芍　白术　柴胡【各一钱】右加薄荷叶生姜水煎服<br />
　　胶艾汤　治劳伤血气冲任虚损月水过多淋沥不防阿胶【炒】川芎　炙甘草【各五分】当归　艾叶【炒各一钱】熟地白芍【各二钱】<br />
　　水煎服<br />
　　温经汤　妇人血海虚寒月水不利绕脐疼痛<br />
　　【桂枝桃仁汤万病几皆可用】当归　川芎　芍药　桂心　丹皮莪术【各五分】人参　甘草　牛膝【各一钱】<br />
　　水煎服<br />
　　丹溪加味四物汤调经例<br />
　　经过而作痛血气俱虚也宜本方对四君子将来而痛者血实也本方加桃仁黄连香附<br />
　　经水不及期者血热也本方加黄连<br />
　　过期者血少也本方加参术有痰加半夏陈皮过期紫黒有块者血热也必作痛加香附黄连过期而淡色者痰多也芎归二味入二陈汤<br />
　　紫色成块者热也本方加黄连柴胡<br />
　　肥人不及日数而多痰者乃血虚有热本方加香附南星半夏黄连白术<br />
　　瘦人血枯经闭者本方加桃仁红花或越鞠丸<br />
　　四物加减调经例<br />
　　经水微少渐渐不通手足烦痛肌渐瘦生潮热脉微数本方去川芎地黄加泽兰叶三倍甘草半分经水过多本方去熟地加生地<br />
　　经行身热脉数头昏本方加黄芩柴胡各半两经行微少或胀或疼四肢疼痛加胡没药<br />
　　经不调心腹疞痛只用芎归二味名君臣散<br />
　　元戎加味四物汤<br />
　　气充经脉故月事频并脐下多痛本方加芍药经欲行脐腹绞痛本方加胡槟榔苦练木香经水过多本方加黄芩白术<br />
　　经水澁少本方加葵花红花<br />
　　经水适来适防或徃来寒热宜先服小柴胡去寒热后以四物汤和之<br />
　　简易当归散　经候不匀或三四月不行或一月再至或天癸已过期经脉不调<br />
　　川归　白芍　川芎　黄芩　白术【各半两】山茱萸肉【两半】<br />
　　右为末毎服空心温酒调二钱日三服<br />
　　寳鉴生地黄丸　治妇人血实厥隂脉而长恶风体倦乍寒乍热面赤心忪或时自汗如伤寒状宜服抑阳药<br />
　　生地【二两】柴胡　秦芁　黄芩【各半两】芍药【一两】<br />
　　右为末蜜丸梧子大乌豆汤吞三四十丸日三服<br />
　　姜黄散　治血脏乆冷月水不调脐腹刺痛<br />
　　当归　丹皮　胡【各二两】芍药【三两】川芎　红花　桂心　莪术【各一两】川姜黄【四两】<br />
　　右为末每服一钱酒水同煎服<br />
　　理气之剂<br />
　　澹寮煮附丸　经不调血气刺痛腹脇膨胀头晕恶心崩漏带下并宜服之<br />
　　香附子【擦去毛米醋浸一日磁器煮醋尽炒干】<br />
　　右醋糊为丸梧子大每服五十丸淡醋汤下<br />
　　艾附丸　治同前<br />
　　艾叶【四两】川归【二两】香附子【一斤】<br />
　　照上制为丸服亦同<br />
　　严氏抑气散　妇人气盛于血变生诸症头晕膈满香附【四两】茯神　炙甘草【各一两】陈皮【二两】<br />
　　右为末毎食逺沸汤调下二钱<br />
　　正气天香散　治妇人一切气气上凑心心胸攻筑脇肋刺痛月水不调<br />
　　台乌药【二钱】香附【八钱】陈皮　苏叶【各一钱】干姜【半钱】<br />
　　右分二帖水煎服<br />
　　丹溪治一妇年四十八因有白带口渇月经多初血黒色后来血淡倦怠食少脐上急<br />
　　白术【一钱半】红花【豆许】陈皮【一钱】木通　黄芩【各五分】缩砂炙甘草【各三分】枳殻【五分】白芍【一钱】<br />
　　水煎吞保和丸三十丸抑青丸二十丸<br />
　　经水过多<br />
　　黄芩【炒】芍药【炒各一两】黄栢【炒三钱】板【炙一两】香附【二钱半】椿根白皮【七钱半】<br />
　　酒糊为丸白汤吞五六十丸<br />
　　一妇脉而大不数形肥初夏倦怠月经来时多此禀受弱气不足以摄血故行多也<br />
　　黄茋　陈皮【各一钱】白术【钱半】人参【五分】炙甘草【三分】<br />
　　水煎服<br />
　　四物加熟地当归汤　治经水少而色和<br />
　　四物汤【四两】熟地　当归【各一两】<br />
　　丹溪抑气丸　临经之时腹痛以四物汤加胡索陈皮丹皮甘草　痛甚以豆淋酒下　痛轻以童便香附入条芩为丸<br />
　　又一妇年四十月水不调行时腹痛行后又有三四淋沥皆秽水口渇面黄倦怠无力<br />

                    </div></div><hr><script charset='utf-8' src='../js/footer.js'></script></body></html>