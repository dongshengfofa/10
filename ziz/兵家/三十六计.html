<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛法,佛,道藏,文库,东升佛法三十六计' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../../css/3.css' rel='stylesheet' type='text/css'>");}else{ document.write("<link href='../../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>三十六计</center></div><div class='fo'><center>经文出处:来自殆知阁</center><br/><br>
                           三十六计     <br />
  <br />
       ○总说 <br />
    六六三十六，数中有术，术中有数。阴阳燮理，机在其中。机不可设，设则不中。 <br />
<br />
    ○第一套〖胜战计〗 <br />
    第01计  瞒天过海    备周则意怠，常见则不疑。阴在阳之内，不在阳之对。太阳，太阴。 <br />
    第02计  围魏救赵    共敌不如分敌，敌阳不如敌阴。 <br />
    第03计  借刀杀人    敌已明，友未定，引友杀敌。不自出力，以《损》推演。 <br />
    第04计  以逸待劳    困敌之势，不以战。损刚益柔。 <br />
    第05计  趁火打劫    敌之害大，就势取利，刚决柔也。 <br />
    第06计  声东击西    敌志乱萃，不虞。坤下兑上之象，利其不自主而取之。 <br />
<br />
    ○第二套〖敌战计〗 <br />
    第07计  无中生有    诳也，非诳也，实其所诳也。少阴、太阴、太阳。 <br />
    第08计  暗渡陈仓    示之以动，利其静而有主，“益动而巽”。 <br />
    第09计  隔岸观火    阳乖序乱，阴以待逆。暴戾恣睢，其势自毙。顺以动豫，豫顺以动。 <br />
    第10计  笑里藏刀    信而安之，阴以图之。备而后动，勿使有变。刚中柔外也。 <br />
    第11计  李代桃僵    势必有损，损阴以益阳。 <br />
    第12计  顺手牵羊    微隙在所必乘，微利在所必得。少阴，少阳。 <br />
<br />
    ○第三套〖攻战计〗 <br />
    第13计  打草惊蛇    疑以叩实，察而后动。复者，阴之媒也。 <br />
    第14计  借尸还魂    有用者，不可借；不能用者，求借。借不能用者而用之。匪我求童蒙，童蒙求我。 <br />
    第15计  调虎离山    待天以困之，用人以诱之，往蹇来返。 <br />
    第16计  欲擒姑纵    逼则反兵，走则减势。紧随勿迫，累其气力，消其斗志，散而后擒，兵不血刃。需，有孚，光。 <br />
    第17计  抛砖引玉    类以诱之，击蒙也。 <br />
    第18计  擒贼擒王    摧其坚，夺其魁，以解其体。龙战于野，其道穷也。 <br />
<br />
    ○第四套〖混战计〗 <br />
    第19计  釜底抽薪    不敌其力，而消其势，兑下乾上之象。 <br />
    第20计  混水摸鱼    乘其阴乱，利其弱而无主。随，以向晦入宴息。 <br />
    第21计  金蝉脱壳    存其形，完其势；友不疑，敌不动。巽而止蛊。 <br />
    第22计  关门捉贼    小敌困之。剥，不利有攸往。 <br />
    第23计  远交近攻    形禁势格，利从近取，害以远隔。上火下泽。 <br />
    第24计  假道伐虢    两大之间，敌胁以从，我假以势。困，有言不信。 <br />
<br />
    ○第五套〖并战计〗 <br />
    第25计  偷梁换柱    频更其阵，抽其劲旅，待其自败，而后乘之。曳其轮也。 <br />
    第26计  指桑骂槐    大凌小者，警以诱之。刚中而应，行险而顺。 <br />
    第27计  假痴不癫    宁伪作不知不为，不伪作假知妄为。静不露机，云雷屯也。 <br />
    第28计  上屋抽梯    假之以便，唆之使前，断其援应，陷之死地。遇毒，位不当也。 <br />
    第29计  树上开花    借局布势，力小势大。鸿渐于陆，其羽可以为仪也。 <br />
    第30计  反客为主    乘隙插足，扼其主机，渐之进也。 <br />
<br />
    ○第六套〖败战计〗 <br />
    第31计  美人计      兵强者，攻其将；将智者，伐其情。将弱兵颓，其势自萎。利用御寇，顺相保也。 <br />
    第32计  空城计      虚者虚之，疑中生疑。刚柔之际，奇而复奇。 <br />
    第33计  反间计      疑中之疑。比之自内，不自失也。 <br />
    第34计  苦肉计      人不自害，受害必真。假真真假，间以得行。童蒙之吉，顺以巽也。 <br />
    第35计  连环计      将多兵众，不可以敌，使其自累，以杀其势。在师中吉，承天宠也。 <br />
    第36计  走为上      全师避敌。左次无咎，未失常也。 <br />

                    </div></div><hr><script charset='utf-8' src='../../js/footer.js'></script></body></html>